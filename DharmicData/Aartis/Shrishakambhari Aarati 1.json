[
    {
        "text": "श्रीशाकम्भरी आरती १ \n\nजय शङ्करि शाकम्भरी सुतिलकवनगेहे ।\nवितरय करुणापाङ्गं निजमिह मम देहे ॥ ध्रु०॥\n\nदुर्घटहटदुर्गासुरभटसंहृतितोषे ।\nअत्युत्कटसङ्कटनतखेटोत्करपोषे ।\nकटितटसङ्घटपिङ्गटपटुसद्वटुवेषे ।\nकुटिलालकपटलस्फुटकटकादिकमूषे ॥ १॥\n\nलक्षाधिकरक्षोगणशिक्षाकृतदीक्षे ।\nदाक्षायणि यक्षाधिपलक्ष्मिदिक्कटाक्षे ।\nसाक्षात्कृतमोक्षोदयभिक्षुकजनरक्षे ।\nरक्षां कुरु रक्षां कुरु मम पूर्णापेक्षे ॥ २॥\n\nचिन्तकजनचर्चित फलचितामणि चरणे ।\nसन्तापत्रयहरणे मत्सन्ततिशरणे ।\nदान्तश्रीमद्रामानदान्तःकरणे ।\nसन्तोषय सन्तोषय मातः सुखकरणे ॥ ३॥"
    }
]