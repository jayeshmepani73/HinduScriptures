[
    {
        "text": "कर्पूर आरती मन्त्रः \nश्रियः कान्ताय कल्याण निधये निधयेऽर्थिनां\nश्रीवेङ्कटनिवासाय श्रीनिवासाय मङ्गलम् ॥ १\nलक्ष्मीचरणलाक्षाङ्कसाक्षिश्रीवत्सवक्षसे ।\nक्षेमङ्कराय सर्वेषां श्रीरङ्गेशाय मङ्गलम् ॥ २॥\n\nसमस्तजीवमोक्षाय श्रीरङ्गपुरवासिने ।\nकन्द्वादमुनिपूज्याय श्रीनिवासाय मङ्गलम् ॥ ३॥\n\nअस्तु श्रीस्तनकस्तूरीवासनावासितोरसे ।\nश्रीहस्तिगिरिनाथाय देवराजाय मङ्गलम् ॥ ४॥\n\nकमलाकुच कस्तूरी कर्दमाङ्गित वक्षसे ।\nयादवाद्रिनिवासाय सम्पत्पुत्राय मङ्गलम् ॥ ५॥\n\nमङ्गलं कोसलेन्द्राय महनीयगुणाब्धये ।\nचक्रवर्तितनूजाय सार्वभौमाय मङ्गलम् ॥ ६॥\n\nश्रीमद्गोपालबालाय गोदाभीष्टप्रदायिने ।\nश्रीसत्यासहिताथास्तु कृष्णदेवाय मङ्गलम् ॥ ७॥\n\nनीलाचलनिवासाय नित्याय परमात्मने ।\nसुभद्राप्राणनाथाय जगन्नाथाय मङ्गलम् ॥ ८॥\n\nआजन्मनः षोडशाब्दं स्तन्याद्यनभिलाषिणे ।\nश्रीशानुभवपुष्टाय शठकोपाय मङ्गलम् ॥ ९॥\n\nश्रीमत्यै विष्णुचित्तार्यमनोनन्दनहेतवे ।\nनन्दनन्दनसुन्दर्यै गोदायै नित्य मङ्गलम् ॥ १०॥\n\nश्रीमन्महाभूतपुरे श्रीमत्केशवयज्वनः ।\nकान्तिमत्यां प्रसूताय यतिराजाय मङ्गलम् ॥ ११॥\n\nमङ्गलाशासन परैर्मदाचार्य पुरोगमैः\nसर्वैश्च पूर्वैराचार्यैः सत्कृतायास्तु मङ्गलम् ॥ १२॥\n\nश्रीमते रम्यजामात्रे मुनीन्द्राय महात्मने\nश्रीरङ्गवासिने भूयात् नित्यश्रीर्नित्यमङ्गलम् ॥ १३॥\n\nइति कर्पूर आरती मन्त्रः ।\nइति मुक्तकमङ्गलं समाप्तम् ।"
    }
]