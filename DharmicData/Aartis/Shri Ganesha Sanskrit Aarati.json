[
    {
        "text": "श्रीगणेश संस्कृतमारात्रिकम् \nजयदेव जयदेव गजमुख सुखहेतो ।\nनेतर्विघ्नगणानां जाड्यर्णवसेतो ॥ ध्रुवपदम् ॥\n\nयेन भवदुपायनतां नीता नवदूर्वा\nविद्यासम्पत्कीर्तिस्तेनाप्ताऽपूर्वा ।\nमुक्तिर्लभ्या सुखतस्तव नित्याऽपूर्वा\nधार्या जगतः स्थितये भूमौ दिवि पूर्वा ॥ जयदेव जयदेव० ॥ १॥\n\nप्रथमनमस्कृतिभाक् त्वं तव लोकप्रथितं\nदृष्टं सद्व्यवहारे गुरुभिरपि च कथितम् ।\nयः कश्चन विमुखस्त्वयि निजसिद्धेःपथि तं\nविविधा विघ्ना भगवन् कुर्वन्ति व्यथितम् ॥ जयदेव जयदेव० ॥ २॥\n\nबालं सकृदनुसरति त्वद्दृष्टिश्चेत्ता\nमनुरासीमिव दास्यो विद्याः स हि वेत्ता ।\nपविपाणिरिव परं परपक्षाणां भेत्ता\nभवति मयूरोऽहेरिव मोहस्यच्छेत्ता ॥ जयदेव जयदेव० ॥ ३॥\n\nइति श्रीमयूरकविविरचितं श्रीगणेश संस्कृतमारात्रिकं सम्पूर्णम् ।"
    }
]