[
    {
        "text": "आरती भगवान गंगाधर \nॐ जय गंगाधर जय हर जय गिरिजाधीशा ।\nत्वं मां पालय नित्यं कृपया जगदीशा ॥\n\nहर हर हर महादेव ॥ १॥\n\nकैलासे गिरिशिखरे कल्पद्रुमविपिने  ।\nगुञ्जति मधुकरपुञ्जे कुञ्जवने गहने ॥\n\nकोकिलकूजित खेलत हंसावन ललिता ।\nरचयति कलाकलापं नृत्यति मुदसहिता ॥\n\nहर हर हर महादेव ॥ २॥\n\nतस्मिल्ललितसुदेशे शाला मणिरचिता ।\nतन्मध्ये हरनिकटे गौरी मुदसहिता ॥\n\nक्रीडा रचयति भूषारञ्जित निजमीशम् ।\nइन्द्रादिक सुर सेवत नामयते शीशम् ॥\n\nहर हर हर महादेव ॥ ३॥\n\nबिबुधबधू बहु नृत्यत हृदये मुदसहिता ।\nकिन्नर गायन कुरुते सप्त स्वर सहिता ॥\n\nधिनकत थै थै धिनकत मृदङ् वादयते ।\nक्वण क्वण ललिता वेणुं मधुरं नाटयते ॥\n\nहर हर हर महादेव ॥ ४॥\n\nरुण रुण चरणे रचयति नूपुरमुज्ज्चलिता ।\nचक्रावर्ते भ्रमयति कुरुते तां धिक ताम् ॥\n\nतां तां लुप चुप तां तां डमरू वादयते ।\nअंगुष्ठांगुलिनादं लासकतां कुरुते ॥\n\nहर हर हर महादेव ॥ ५॥\n\nकर्पूरद्युतिगौरं पञ्चाननसहितम् ।\nत्रिनयनशशिधरमौलिं विषधरकण्ठयुतम् ॥\n\nसुन्दरजटाकलापं पावकयुतभालम् ।\nडमरुत्रिशूलपिनाकं करधृतनृकपालम् ॥\n\nहर हर हर महादेव ॥ ६॥\n\nमुण्डै रचयति माला पन्नगमुपवीतम् ।\nवामविभागे गिरिजारूपं अतिललितम् ॥\n\nसुन्दरसकलशरीरे कृतभस्माभरणम् ।\nइति वृषभध्वजरूपं तापत्रयहरणम् ॥\n\nहर हर हर महादेव ॥ ७॥\n\nशङ्खनिनादं कृत्वा झल्लरि नादयते ।\nनीराजयते ब्रह्मा वेदकऋचां पठते ॥\n\nअतिमृदुचरणसरोजं हृत्कमले धृत्वा ।\nअवलोकयति महेशं ईशं अभिनत्वा ॥\n\nहर हर हर महादेव ॥ ८॥\n\nध्यानं आरति समये हृदये अति कृत्वा ।\nरामस्त्रिजटानाथं ईशं अभिनत्वा ॥\n\nसंगतिमेवं प्रतिदिन पठनं यः कुरुते ।\nशिवसायुज्यं गच्छति भक्त्या यः श‍ृणुते ॥\n\nहर हर हर महादेव ॥ ९॥"
    }
]