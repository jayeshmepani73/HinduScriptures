[
    {
        "text": "आरती योगेश्वरीची २ \nजयदेवी जयदेवी जय योगेश्वरी । महिमा न कळे तुझा वर्णिता थोरी ।\n                जय देवी जय देवी ॥ ध्रु.॥\n\nधन्य अंबापूर महिमा विचित्र । पार्वती अवतार योगिनी क्षेत्र ।\nदंतासुर मर्दोनी केले चरित्र । सिद्धांचे स्थळ तें महापवित्र ।\nजयदेवी जयदेवी जय योगेश्वरी । महिमा न कळे तुझा वर्णिता थोरी ।\n                जय देवी जय देवी ॥ १॥\n\nपतितपावन सर्वतीर्थ महाद्वारी । मायामोचन सकळ माया निवारी ।\nसाधका सिद्धी वाणेच्या तीरीं । तेथील महिमा वर्णू न शके वैखरी ।\nजय देवी जय देवी जय योगेश्वरी। महिमा न काळे तुझा वर्णिता थोरी ।\n                जय देवी जय देवी ॥ २॥\n\nसिद्धलिंग स्थळ परम पावन । नृसिंहतीर्थ तेथे नृसिंहवंदन ।\nमूळ पीठ रेणागिरी नांदे आपण । संताचे माहेर गोदेवी स्थान ।\nजय देवी जय देवी जय योगेश्वरी । महिमा न कळे तुझा वर्णिता थोरी ।\n                जय देवी जय देवी ॥ ३॥\n\nमहारुद्र जेथे भैरव अवतार । काळभैरव त्याचा महिमा अपार ।\nनागझरी तीर्थ तीर्थांचे सार । मार्जन करिता दोष होती संहार ।\nजय देवी जय देवी जय योगेश्वरी । महिमा न कळे तुझा वर्णिता थोरी ।\n                जय देवी जय देवी ॥ ४॥\n\nअनंतरूप शक्ती तुज योग्य माते । योगेश्वरी नाम त्रिभुवन विख्याते ।\nव्यापक सकळां देहीं अनंत गुण भरिते । निळकंठ ओवाळू कैवल्य माते ।\nजय देवी जय देवी जय योगेश्वरी । महिमा न कळे तुझा वर्णिता थोरी ।\n                जय देवी जय देवी ॥ ५॥"
    }
]