[
    {
        "text": "भागवताची आरती \n\nजयदेव जयदेव श्रीमद्भागवता ।\nश्रवणें मननें पठणें भक्ती ये हाता ॥ धृ ॥\n\nवेदाचें हें सार पाहे रसभरित ।\nदशलक्षण हें आहे लक्षीत ॥ जय ॥ १॥\n\nद्वादश स्कंधामध्यें हरीची लीळा ।\nतिनशें पस्तिस अध्ये गाती गोपाळा ॥ जय ॥ २॥\n\nअठरा सहस्र श्लोक गाती ऐकती ।\nज्यासी हरीभक्ती त्यासी तत्प्राप्ती ॥ जय ॥ ३॥\n\nगायत्रीचें मंत्ररूप हें पाहें ।\nपरीक्षिति-शुकसंवाद आहे ॥ जय ॥ ४॥\n\nभागवतरूपी देवा तूंचि अहेसी ।\nकरूं ही आरति एका-जनार्दनासी ॥ जय ॥ ५॥\n\n                 इति"
    }
]