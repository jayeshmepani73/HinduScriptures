[
    {
        "text": "जय जगदीश हरे आरार्तिक्यम् \nॐ जय जगदीश हरे भक्तिजनेड्यविभो त्वयि\n      मम रतिरस्तु परे ॥ (ध्रुवपदम्)॥\n\nयस्त्वां ध्यायति धन्यः सन्ततमनुरागी ।\nस भवति जनिमृतिरहितः श्रेयःफलभागी ॥ १॥\n\nत्वं जननी जनको मे त्वं विपदुद्धर्ता ।\nत्वं शरणः शरणप्रद सकलैनोहर्ता ॥ २॥\n\nपूर्णस्त्वं परमात्मन् सर्वान्तर्यामी ।\nब्रह्मपरमेश्वरभर्तः त्वं सर्वस्वामी ॥ ३॥\n\nत्वं पालयिता पातस्त्वं करुणासिन्धुः ।\nदुर्वृत्तेरपि जन्तोस्त्वमकारणबन्धुः ॥ ४॥\n\nसर्वागोचर एकः सकलासुगणेशः ।\nप्राप्यः केन कुमतिना मयि का परमेशः ॥ ५॥\n\nदीनोद्धारः प्रभुरसि सर्वार्त्युद्धर्ता ।\nपतितोद्धार्युत्थाप्यः स्नेहमसत्कर्ता ॥ ६॥\n\nश्रौतिं स्मृतिमुज्जीवय सञ्जीवय धर्मम् ।\nविद्यावृद्धिं विरचय शमयाप्युपधर्मम् ॥ ७॥\n\nविषयविकारं शमयांहः संहर विष्णो ।\nश्रद्धाभक्ती सेवां दृढय सतां विष्णो ॥ ८॥\n\nॐ जय जगदीश हरे ।"
    }
]