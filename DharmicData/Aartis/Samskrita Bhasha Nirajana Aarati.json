[
    {
        "text": "संस्कृतभाषा-नीराजना (आरती) \nजय संस्कृतभाषे, जय संस्कृतभाषे,\nकुरु करुणां करुणार्द्रे, कुरु करुणां करुणार्द्रे, त्वच्छरणे दासे ॥ जय ॥ ध्रु.॥\n\nवेदा भगवद्गीता उपनिषदः सर्वाः, उपनिषदः सर्वाः\nतव वै दिव्यशरीरं, तव वै दिव्यशरीरं यैस्त्वं सद्गर्वा ॥ जय ॥ १\nकपिलपतञ्जलिशङ्करगोतमकणमुग्भिः, गोतमकणमुग्भिः,\nजैमिनिमुख्यैर्मुनिभिः जैमिनिमुख्यैर्मुनिभिरिष्टा बहुसद्भिः ॥ जय ॥ २\nव्यासः कालीदासो भारविकविबाणौ, भारविकविबाणौ-\nभवभूतिर्भवभूतिः, भवभूतिर्भवभूतिः, भासश्रीहर्षो ॥ जय ॥ ३\nकोऽन्यो लोके यो वै समतामेषां कुरुताम्, समतामेषां कुरुतां\nवाल्मीकिश्च सुबन्धुः, वाल्मीकिश्च सुबन्धुः, क्वान्यस्यामास्ते ॥ जय ॥ ४\nवेदौ ज्योतिर्धनुषोः पुनरायुर्वेदः पुनरायुर्वेदः-\nअतुलरसायनशास्त्रं, अतुलरसायनशास्त्रं कस्तुलयेल्लोके ॥ जय ॥ ५\nकिं तच्छास्त्रं लोके न त्वं यन्मूलं, न त्वं यन्मूलं,\nनास्ति जगद्धितकारिणि, नास्ति जगद्धितकारिणि, जनसुखमनुकूलम् ॥ जय ॥ ६\nविश्वस्मिन् विश्वेऽस्मिन् शान्तिश्चेन्मृग्या, शान्तिश्चेन्मृग्या-\nत्वच्चरणौ हित्त्वा नो, त्वच्चरणौ हित्त्वा नो गतिरिह जनवासे ॥ जय ॥ ७\nजनिमरणाद्भुतदुःखैः परिपूर्णे भुवने, परिपूर्णे भुवने\nतव चरणौ किल शरणं, तव चरणौ किल शरणं स्यातामाशासे ॥ जय ॥ ८\nवयमपि भवभयभीता भी-तापह-रूपाम्, भी-तापह-रूपाम्-\nत्वां शरणं प्राप्ताः, कुरु त्वां शरणं प्राप्ताः, कुरु करुणां करुणार्द्रे ॥ जय ॥ ९\nत्यक्त्वा खर्वं कूपं जलनिधिरुपसेव्यः, जलनिधिरुपसेव्यः-\nविश्वे विश्वजना इह, विश्वे विश्वजना इह सादरमर्थ्यन्ते ॥ जय ॥ १०\nरामः परशुसपूर्वोऽपूर्वैः स्तुतिदीपैः, मातः स्तुतिदीपैः-\nआरार्त्तिक्यं कुर्वन्, आरार्त्तिक्यं कुर्वन् त्वच्चरणौ श्रयते ॥ जय ॥ ११\n\nरचयिता परशुरामः\nशास्त्री, व्याकरणाचार्यः, पुरा जम्बूनगरस्थ-श्रीरघुनाथसंस्कृतमहाविद्यालयस्य)"
    }
]