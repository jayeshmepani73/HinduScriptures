[
    {
        "text": "श्रीशाकम्भरी आरती २ \nजय देवि जय देवि जय जगदाधारे ।\nशाकम्भरि विश्वेश्वरि जय तिलकागारे ॥ ध्रु०॥\n\nवर्षाभावान्मातः शतवर्षम्भुवनम् ।\nअन्नाभावाज्जातं कामदभिपन्नम् ।\nचक्षुःशतकाद्वर्षं वर्षन्त्या भुवनम् ।\nशताक्षिरक्षितमेतद्दत्वा पूर्णान्नम् ॥ १॥\n\nनिजतनुसम्भवशाकैरक्षितमितिभुवनम् ।\nशाकम्भरीतिनाम प्राप्तं त्वघशमनम् ।\nलोकत्रयपीडाकर दुर्गासुर हननात् ।\nदुर्गेत्याख्या जाता शिवसुन्दरि मान्या ॥ २॥\n\nत्वमेव माया प्रकृतिर्जननी त्वं शान्ता ।\nत्वमेव बाला बगला दुर्गा त्वं ललिता ।\nत्वमेव भीमा त्वमेव हिमवद्गिरिजाता ।\nत्वमेव वाणी लक्ष्मीस्त्वं रघुसुतमाता ॥ ३॥"
    }
]