[
  {
    "text": "श्रीवसिष्ठ उवाच ।\nयथास्थितं ब्रह्मतत्त्वं सत्तानियतिरुच्यते ।\nसा विनेतुर्विनेतृत्वं सा विनेयविनेयता ॥ १ ॥"
  },
  {
    "text": "अतः पौरुषमाश्रित्य श्रेयसे नित्यबान्धवम् ।\nएकाग्रं कुरु तच्चित्तं शृणु चोक्तमिदं मम ॥ २ ॥"
  },
  {
    "text": "अवान्तरनिपातीनि स्वारूढानि मनोरथम् ।\nपौरुषेणेन्द्रियाण्याशु संयम्य समतां नय ॥ ३ ॥"
  },
  {
    "text": "इहामुत्र च सिद्ध्यर्थं पुरुषार्थफलप्रदाम् ।\nमोक्षोपायमयीं वक्ष्ये संहितां सारनिर्मिताम् ॥ ४ ॥"
  },
  {
    "text": "अपुनर्ग्रहणायान्तस्त्यक्त्वा संसारवासनाम् ।\nसंपूर्णौ शमसंतोषावादायोदारया धिया ॥ ५ ॥"
  },
  {
    "text": "सपूर्वापरवाक्यार्थविचारविषयाहतम् ।\nमनः समरसं कृत्वा सानुसंऽधानमात्मनि ॥ ६ ॥"
  },
  {
    "text": "सुखदुःखक्षयकरं महानन्देककारणम् ।\nमोक्षोपायमिमं राम वक्ष्यमाणं मया शृणु ॥ ७ ॥"
  },
  {
    "text": "इमां मोक्षकथां श्रुत्वा सह सर्वैर्विवेकिभिः ।\nपरं यास्यसि निर्दुःखं नाशो यत्र न विद्यते ॥ ८ ॥"
  },
  {
    "text": "इदमुक्तं पुराकल्पे ब्रह्मणा परमेष्ठिना ।\nसर्वदुःखक्षयकरं परमाश्वासनं श्रियः ॥ ९ ॥"
  },
  {
    "text": "श्रीराम उवाच ।\nकेनोक्तं कारणेनेदं ब्रह्मन्पूर्व स्वयंभुवा ।\nकथं च भवता प्राप्तमेतत्कथय मे प्रभो ॥ १० ॥"
  },
  {
    "text": "श्रीवसिष्ठ उवाच ।\nअस्त्यनन्तविलासात्मा सर्वगः सर्वसंश्रयः ।\nचिदाकाशोऽविनाशात्मा प्रदीपः सर्वजन्तुषु ॥ ११ ॥"
  },
  {
    "text": "स्पन्दास्पन्दसमाकारात्ततो विष्णुरजायत ।\nस्यन्दमानरसापूरात्तरङ्गः सागरादिव ॥ १२ ॥"
  },
  {
    "text": "सुमेरुकर्णिकात्तस्य दिग्दलाद्धृदयाम्बुजात् ।\nतारकाकेसरवतः परमेष्ठी व्यजायत ॥ १३ ॥"
  },
  {
    "text": "वेदवेदार्थविद्देवमुनिमूण्डलमण्डितः ।\nसोऽसृजत्सकल सग विकल्पौघं यथा मनः ॥ १४ ॥"
  },
  {
    "text": "जम्बूद्वूपिस्य कोणेऽखिरवर्षे भारतनामनि ।\nससज जनसर्गौधं ह्याधिव्याधिपरिप्लुतम् ॥ १५ ॥"
  },
  {
    "text": "भावाभावविषण्णाङ्गमुत्पातध्वसतत्परम् ।\nसर्गेऽस्मिन्भूतजातीना नानाव्यसनसकुलम् ॥ १६ ॥"
  },
  {
    "text": "जनस्यैतस्य दुःखं तद्दृष्ट्वा सकललोककृत् ।\nजगाम करुणामीशः पुत्रदुःखात्पिता यथा ॥ १७ ॥"
  },
  {
    "text": "क एतेषां हताशानां दुःखस्यान्तो हतायुषाम् ।\nस्यादिति क्षणमेकाग्रं चिन्तयामास भूतये ॥ १८ ॥"
  },
  {
    "text": "इति संचिन्त्य भगवान्ससर्ज स्वयमीश्वरः ।\nतपो धर्म च दानं च सत्यं तीर्थानि चैव हि ॥ १९ ॥"
  },
  {
    "text": "एतत्सृष्ट्वा पुनदवाश्चन्तयामास भूतकृत् ।\nपुंसां नानेन सर्गस्य दुःखस्यान्त इति स्वयम् ॥ २० ॥"
  },
  {
    "text": "निर्वाणं नाम परमं सुखं येन पुनर्जनः ।\nन जायते न म्रियते तज्ज्ञानादेव लभ्यते ॥ २१ ॥"
  },
  {
    "text": "संसारोत्तरणे जन्तोरुपायो ज्ञानमेव हि ।\nतपो दानं तथा तीर्थमनुपायाः प्रकीर्तिताः ॥ २२ ॥"
  },
  {
    "text": "तत्तावदुःखमोक्षार्थ जनस्यास्य हतात्मनः ।\nप्रत्यग्रं तरणोपायमाशु प्रकटयाम्यहम् ॥ २३ ॥"
  },
  {
    "text": "इति संचिन्त्य भगवान्ब्रह्मा कमलसंस्थितः ।\nमनसा परिसंकल्प्य मामुत्पादितवानिमम् ॥ २४ ॥"
  },
  {
    "text": "कुतोऽप्युत्पन्न एवाशु ततोऽहं समुपस्थितः ।\nपितुस्तस्य पुनः शीघ्रमूर्मिरूर्मेरिवानघ ॥ २५ ॥"
  },
  {
    "text": "कमण्डलुधरो नाथः सकमण्डलुना मया ।\nसाक्षमालः साक्षमालं स प्रणम्याभिवादितः ॥ २६ ॥"
  },
  {
    "text": "एहि पुत्रेति मामुक्त्वा स स्वाब्जस्योत्तरे दले ।\nशुक्लाश्च इव शीतांशु योजयामास पाणिना ॥ २७ ॥"
  },
  {
    "text": "मृगकृत्तिपरीधानो मृगकृत्तिनिजाम्बरम् ।\nमामुवाच पिता ब्रह्मा सुहंसः सारसं यथा ॥ २८ ॥"
  },
  {
    "text": "मुहूर्तमात्रं ते पुत्र चेतो वानरचञ्चलम् ।\nअज्ञानमभ्यास्रशतु शशः शशधरं यथा ॥ २९ ॥"
  },
  {
    "text": "इति तेनाशु शप्तः सन्विचारसमनन्तरम् ।\nअहं विस्मृतवान्सर्वे स्वरूपममलं किल ॥ ३० ॥"
  },
  {
    "text": "अथाहं दीनता यातः स्थितोऽसंबुद्धया धिया ।\nदुःखशोकाभिसंतप्तो जातो जन इवाधनः ॥ ३१ ॥"
  },
  {
    "text": "कष्टं संसारनामायं दोषः कथमिहागतः ।\nइति चिन्तितवानन्तस्तूष्णीमेव व्यवस्थितः ॥ ३२ ॥"
  },
  {
    "text": "अथाभ्यधात्स मां तातः पुत्र किं दुःखवानसि ।\nदुःखोपघातं मां पृच्छ सुखी नित्यं भविष्यसि ॥ ३३ ॥"
  },
  {
    "text": "ततः पृष्टः स भगवान्मया सकललोककृत् ।\nहेमपद्मदलस्थेन संसारव्याधिभेषजम् ॥ ३४ ॥"
  },
  {
    "text": "कथं नाथ महादुःखमयः संसार आगतः ।\nकथं च क्षीयते जन्तोरिति पृष्टेन तेन मे ॥ ३५ ॥"
  },
  {
    "text": "तज्ज्ञानं सुबहु प्रोक्तं यज्ज्ञात्वा पावनं परम् ।\nअहं पितुरभिप्रायः किलाधिक इव स्थितः ॥ ३६ ॥"
  },
  {
    "text": "ततो विदितवेद्यं मां निजां प्रकृतिमास्थितम् ।\nस उवाच जगत्कर्ता वक्ता सकलकारणम् ॥ ३७ ॥"
  },
  {
    "text": "शापेनाज्ञपदं नीत्वा पृच्छकस्त्वं मया कृतः ।\nपुत्रास्य ज्ञानसारस्य समस्तजनसिद्धये ॥ ३८ ॥"
  },
  {
    "text": "इदानीं शान्तशापस्त्वं परं बोधमुपागतः ।\nसंस्थितोऽहमिवैकान्माऽकनक कनकादिवत् ॥ ३९ ॥"
  },
  {
    "text": "गच्छेदानीं महीपृष्ठे जम्बूद्वीपान्तरस्थितम् ।\nसाधो भरतवर्ष त्वं लोकानुग्रहहेतुना ॥ ४० ॥"
  },
  {
    "text": "तत्र क्रियाकाण्डपरास्त्वया पुत्र महाधिया ।\nउपदेश्वाः क्रियाकाण्डक्रमेण क्रमशालिना ॥ ४१ ॥"
  },
  {
    "text": "विरर्क्ताचेत्ताश्च तथा महाप्राज्ञा विचारिणः ।\nउपदेश्यास्त्वया साधो ज्ञानेनानन्ददायिना ॥ ४२ ॥"
  },
  {
    "text": "इति तेन नियुक्तोऽहं पित्रा कमलयोनिना ।\nइह राघव तिष्ठामि यावद्भूतपरम्परा ॥ ४३ ॥"
  },
  {
    "text": "कर्तव्यमस्ति न ममेह हि किंचिदेव स्थातव्यमित्यतिमना भुवि संस्थितोऽस्मि ।\nसंशान्तया सततसुप्तधियेह वृत्या कार्य करोमि न च किंचिदहं करोमि ॥ ४४ ॥"
  }
]