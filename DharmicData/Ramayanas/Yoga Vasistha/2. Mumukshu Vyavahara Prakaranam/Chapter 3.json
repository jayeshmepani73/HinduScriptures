[
  {
    "text": "श्रीवसिष्ठ उवाच ।\nपूर्वमुक्तं भगवता यज्ज्ञानं पद्मजन्मना ।\nसर्गादौ लोकशान्त्यर्थं तदिदं कथयाम्यहम् ॥ १ ॥"
  },
  {
    "text": "श्रीराम उवाच ।\nकथयिष्यसि विस्तीर्णा भगवन्मोक्षसंहिताम् ।\nइमं तावत्क्षणं जातं संशयं मे निवारय ॥ २ ॥"
  },
  {
    "text": "पिता शुकस्य सर्वज्ञो गुरुर्व्यासो महामतिः ।\nविदेहमुक्तो न कथं कथं मुक्तः सुतोऽस्य सः ॥ ३ ॥"
  },
  {
    "text": "श्रीवसिष्ठ उवाच ।\nपरमार्कप्रकाशान्तस्त्रिजगत्त्रसरेणवः ।\nउत्पत्योत्पत्य लीना ये न संख्यामुपयान्ति ते ॥ ४ ॥"
  },
  {
    "text": "वर्तमानाश्च याः सन्ति त्रैलोक्यगणकोटयः ।\nशक्यन्ते ताश्च संख्यातुं नैव काश्चन केनचित् ॥ ५ ॥"
  },
  {
    "text": "भविष्यन्ति पराम्भोधौ जन्तसर्गतरङ्गकाः ।\nतांश्च वै परिसंख्यातुं सा कथैव न विद्यते ॥ ६ ॥"
  },
  {
    "text": "श्रीराम उवाच ।\nया भूता या भविष्यन्त्यो जगत्सर्गपरम्पराः ।\nतासां विचारणा युक्ता वर्तमानास्तु का इव ॥ ७ ॥"
  },
  {
    "text": "श्रीवसिष्ठ उवाच ।\nतिर्यक्पुरुषदेवादेर्यो नाम स विनश्यति ।\nयस्मिन्नेव प्रदेशेऽसौ तदैवेदं प्रपश्यति ॥ ८ ॥"
  },
  {
    "text": "आतिवाहिकनाम्नान्तः स्वहृद्येव जगत्त्रयम् ।\nव्योम्नि चित्तशरीरेण व्योमात्मानुभवत्यजः ॥ ९ ॥"
  },
  {
    "text": "एवं मृता म्रियन्ते च मरिष्यन्ति च कोटयः ।\nभूतानां यां जगन्त्याशामुदितानि पृथक्पृथक् ॥ १० ॥"
  },
  {
    "text": "संकल्पनिर्माणमिव मनोराज्यविलासवत् ।\nइन्द्रजालामाल इव कथार्थप्रतिभासवत् ॥ ११ ॥"
  },
  {
    "text": "दुर्वातभूकम्प इव त्रस्तबालपिशाचवत् ।\nमुक्तालीवामले व्योम्नि नौस्पन्दतरुयानवत् ॥ १२ ॥"
  },
  {
    "text": "स्वप्नसंवित्तिषुरवत्स्मृतिजातखपुष्पवत् ।\nजगत्संसरणं स्वान्तर्मृतोऽनुभवति स्वयम् ॥ १३ ॥"
  },
  {
    "text": "तत्रातिपरिणामेन तदेव घनतां गतम् ।\nइहलोकोऽयमित्येव जीवाकाशे विजृम्भते ॥ १४ ॥"
  },
  {
    "text": "पुनस्तत्रैव जग्नेद्वामरणाद्यनुभूतिमान् ।\nपरं लोकं कल्पयति मृतस्तत्र तथा पुनः ॥ १५ ॥"
  },
  {
    "text": "तदन्तरन्ये पुरुषास्तेवामन्तस्तथेतरे ।\nसंसार इति भान्तीमे कदलीदलपीठवत् ॥ १६ ॥"
  },
  {
    "text": "न पृम्ब्यादिमहाभूतगणा न च जगत्क्रमाः ।\nमृतानां सन्ति तत्रापि तथाप्येषां जगद्भमाः ॥ १७ ॥"
  },
  {
    "text": "अविद्यैव ह्यनन्तेयं नानाप्रसरशालिनी ।\nजडानां सरिदादीर्घा तरत्सर्गतरङ्गिणी ॥ १८ ॥"
  },
  {
    "text": "परमार्थाम्बुधौ स्फारे राम सर्गतरङ्गकाः ।\nभूयोभूयोऽनुवर्तन्ते त एवान्ये च भूरिशः ॥ १९ ॥"
  },
  {
    "text": "सर्वतः सदृशाः केचित्कुलक्रममनोगुणेः ।\nकेचिदर्धेन सदृशाः केचिच्चातिविलक्षणाः ॥ २० ॥"
  },
  {
    "text": "इमं व्यासङ्ग तत्र द्वात्रिंशं संस्मराम्यहम् ।\nयथासंभवविज्ञानदृशा संलश्यमानया ॥ २१ ॥"
  },
  {
    "text": "द्वादशाल्पधियस्तत्र कुलाकारेहितैः समाः ।\nदश सर्वे समाकाराः शिष्टाः कुलविलक्षणाः ॥ २२ ॥"
  },
  {
    "text": "अद्यपयन्ये भविष्यन्ति व्यासवाल्मीकयस्तथा ।\nभृग्वङ्गिरःपुलस्त्याश्च तथैवाप्यन्यथैव च ॥ २३ ॥"
  },
  {
    "text": "नराः सुरर्षिदेवानां गणाः संभूय भूरिशः ।\nउत्पद्यन्ते विलीयन्ते कदाचिच्च पृथक्पृथक् ॥ २४ ॥"
  },
  {
    "text": "ब्राह्मी द्वासप्ततिस्त्रैता आसीदस्ति भविष्यति ।\nस एवान्यश्च लोकाश्च त्वं चाहं चेति वेदयहम् ॥ २५ ॥"
  },
  {
    "text": "क्रमेणास्य मुनेरित्थं व्यासस्याद्भुतकर्मणः ।\nसंलक्ष्यतेऽवतारोऽयं दशमो दीर्घदर्शिनः ॥ २६ ॥"
  },
  {
    "text": "अभूम व्यासवाल्मीकियुक्ता वयमनेकशः ।\nअभूम वयमेवेमे बहुशश्च पृथक्पृथक् ॥ २७ ॥"
  },
  {
    "text": "अभूम् वयमेवेमे सदृशा इतरे विदः ।\nअभूम वयमेवेमे नानाकारा समाशयाऽ ॥ २८ ॥"
  },
  {
    "text": "भाव्यमद्याप्यनेनेह ननु वाराष्टकं पुनः ।\nभूयोऽपि भारतं नाम सेतिहासं करिष्यति ॥ २९ ॥"
  },
  {
    "text": "कृत्वा वेदविभागं च नीत्वानेन कुलप्रथाम् ।\nब्रह्मत्वं च तथा कृत्वा भाव्यं वैदेहमोक्षणम् ॥ ३० ॥"
  },
  {
    "text": "वीतशोकभयः शान्तनिर्वाणो गतकल्पनः ।\nजीवन्मुक्तो जितमना व्यासोऽयमिति वर्णितः ॥ ३१ ॥"
  },
  {
    "text": "वित्तक्तधुवयःकर्मविद्याविज्ञानचेष्टितैः ।\nसमानि सन्ति भूतानि कदाचिन्नतु तानि तु ॥ ३२ ॥"
  },
  {
    "text": "क्वचित्सर्गशतैस्तानि भवन्ति न भवन्ति वा ।\nकदाचिदपि मायेयमित्थमन्तविवर्जिता ॥ ३३ ॥"
  },
  {
    "text": "यच्छतीयं विपर्यासं भूरिभूतपरम्परा ।\nबीजराशिरिवाजस्रं पूर्यमाणः पुनःपुनः ॥ ३४ ॥"
  },
  {
    "text": "तेनैव संनिवेशेन तथान्येन पुनःपुनः ।\nसर्गाकाराः प्रवर्तन्ते तरङ्गाः कालवारिधेः ॥ ३५ ॥"
  },
  {
    "text": "आश्वस्तान्तःकरणः शान्तविकल्पः स्वरूपसारमयः ।\nपरमशमामृततृप्तस्तिष्ठति विद्वान्निरावरणः ॥ ३६ ॥"
  }
]