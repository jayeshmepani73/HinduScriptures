[
  {
    "text": "श्रीवसिष्ठ उवाच ।\nएतत्ते कथितं सर्व ज्ञानावतरणं भुवि ।\nमया स्वमीहितं चेव कमलोद्भवचेष्टितम् ॥ १ ॥"
  },
  {
    "text": "तदिदं परमं ज्ञानं श्रोतुमद्य तवानघ ।\nभृशमुत्कण्ठितं चेतो महतः सुकृतोदयात् ॥ २ ॥"
  },
  {
    "text": "श्रीराम उवाच ।\nकथं ब्रह्मन्मगवतो लोके ज्ञानावतारणे ।\nसर्गादनन्तरं बुद्धिः प्रवृत्ता परमेष्ठिनः ॥ ३ ॥"
  },
  {
    "text": "श्रीवसिष्ठ उवाच ।\nपरमे ब्रह्मणि ब्रह्मा स्वभाववशतः स्वयम् ।\nजातः स्पन्दमयो नित्यमूर्मिरम्बुनिधाविव ॥ ४ ॥"
  },
  {
    "text": "दृष्ट्वैवमातुरं सर्ग सर्गस्य सकलां गतिम् ।\nभूतभव्यभविष्यस्थां दश परमेश्वरः ॥ ५ ॥"
  },
  {
    "text": "सक्रियाक्रमकालस्य कृतादेः क्षय आगते ।\nमोहमालोच्य लोकानां कारुण्यमगमत्प्रभुः ॥ ६ ॥"
  },
  {
    "text": "ततो मामीश्वरः सृष्ट्वा ज्ञानेनायोज्य चासकृत् ।\nविससर्ज महीपीठं लोकस्याज्ञानशान्तये ॥ ७ ॥"
  },
  {
    "text": "यथाहं प्रहितस्तेन तथान्ये च महर्षयः ।\nसनत्कुमारप्रमुखा नारदाद्याश्च भूरिशः ॥ ८ ॥"
  },
  {
    "text": "क्रियाक्रमेण पुण्येन तथा ज्ञानक्रमेण च ।\nमनोमोहामयोन्नद्धमुद्धर्तुं लोकमीरिताः ॥ ९ ॥"
  },
  {
    "text": "महर्षिभिस्ततस्तैस्तैः क्षीणे कृतयुगे पुरा ।\nक्रमात्क्रियाक्रमे शुद्धे पृथिव्या तनुतां गते ॥ १० ॥"
  },
  {
    "text": "क्रियाक्रमविधानार्थं मर्यादानियमाय च ।\nपृथग्देशविभागेन भूपालाः परिकल्पिताः ॥ ११ ॥"
  },
  {
    "text": "बहूनि स्मृतिशास्त्राणि यज्ञशास्त्राणि चावनौ ।\nधर्मकामार्थसिद्ध्यर्थं कल्पितान्युचितान्यथ ॥ १२ ॥"
  },
  {
    "text": "कालचक्रे वहत्यस्मिंस्ततो विगलिते क्रमे ।\nप्रत्यहं भोजनपरे जने शाल्यर्जनोन्मुखे ॥ १३ ॥"
  },
  {
    "text": "द्वन्द्वानि संप्रवृत्तानि विषयार्थे महीभुजाम् ।\nदण्ड्यतां संप्रयातानि भूतानि भूवि भूरिशः ॥ १४ ॥"
  },
  {
    "text": "ततो युद्ध विना भूपा मही पालयितुं क्षमाः ।\nन समथोस्तदा याताः प्रजाभिः सह दैन्यताम् ॥ १५ ॥"
  },
  {
    "text": "तेषां दैन्यापनोदार्थं सम्यग्दृष्टिक्रमाय च ।\nततोऽस्मदादिभिः प्रोक्ता महत्यो ज्ञानदृष्टयः ॥ १६ ॥"
  },
  {
    "text": "अध्यात्मविद्या तेनेयं पूर्व राजसु वर्णिता ।\nतदनु प्रसृता लोके राजविद्येत्युदाहृता ॥ १७ ॥"
  },
  {
    "text": "राजविद्या राजगुह्यमध्यात्मज्ञानमुत्तमम् ।\nज्ञात्वा राघव राजानः परां निर्दुःखतां गताः ॥ १८ ॥"
  },
  {
    "text": "अथ राजस्वतीतेषु बहुष्वमलकीर्तिषु ।\nअस्माद्दशरथाद्राम जातोऽद्य त्वमिहावनौ ॥ १९ ॥"
  },
  {
    "text": "तव चातिप्रसन्नेऽस्मिञ्जातं मनसि पावनम् ।\nनिर्निमित्तमिदं चारु वैराग्यमरिमर्दन ॥ २० ॥"
  },
  {
    "text": "सर्वस्यैव हिं सर्वस्य साधोर्रांपे विवेकिनः ।\nनिमित्तपूर्वं वैराग्यं जायते राम राजसम् ॥ २१ ॥"
  },
  {
    "text": "इदं त्वपूर्वमुत्पन्न चमत्कारकरं ।\nतवानिमित्तं वैराग्यं सात्त्विकं स्वविवेकजम् ॥ २२ ॥"
  },
  {
    "text": "बीभत्सं विषयं दृष्ट्वा कौ नाम न विरज्यते ।\nसतामुत्तमवैराग्य विवेकादेव जायते ॥ २३ ॥"
  },
  {
    "text": "ते महान्तौ महाप्राज्ञा निमित्तेन विनैव हि ।\nवैराग्यं जायते येषां तेषां ह्यमलमानसम् ॥ २४ ॥"
  },
  {
    "text": "स्वविवेकचमत्कारपरामर्शविरक्तया ।\nराजते हि धिया जन्तुर्युवेव वरमालया ॥ २५ ॥"
  },
  {
    "text": "परामृश्य विवेकेनसंसाररचनामिमाम् ।\nवैराग्यं येऽधिगच्छन्ति त एव पुरुषोत्तमाः ॥ २६ ॥"
  },
  {
    "text": "स्वविवेकवशादेव विचार्येदं पुनःपुनः ।\nइन्द्रजालं परित्याज्यं सबाह्याभ्यन्तरं बलात् ॥ २७ ॥"
  },
  {
    "text": "श्मशानमापद दैन्यं दृष्ट्वा को न विरज्यते ।\nतद्वैराग्यं परं श्रेयः स्वतो यदभिजायते ॥ २८ ॥"
  },
  {
    "text": "अकृत्रिमविरागत्वं महत्त्वमलमागतः ।\nयोग्योऽसि ज्ञानसारस्य बीजस्येव मृदुस्थलम् ॥ २९ ॥"
  },
  {
    "text": "प्रसादात्परमेशस्य नाथस्य परमात्मनः ।\nत्वादृशस्य शुभा बुद्धिर्विवेकमनुधावति ॥ ३० ॥"
  },
  {
    "text": "क्रियाक्रमेण महता तपसा नियमेन च ।\nदानेन तीर्थयात्राभिश्चिरकालं विवेकतः ॥ ३१ ॥"
  },
  {
    "text": "दुष्कृते क्षयमापन्ने परमार्थविचारणे ।\nकाकतालीययोगेन बुद्धिर्जन्तोः प्रवर्तते ॥ ३२ ॥"
  },
  {
    "text": "क्रियापरास्तावदलं चक्रावर्तिभिरावृताः ।\nभ्रमन्तीह जना यावन्न पश्यन्ति परं पदम् ॥ ३३ ॥"
  },
  {
    "text": "यथाभूतमिदं दृष्ट्वा संसारं तन्मयीं धियम् ।\nपरित्यज्य परं यान्ति निरालाना गजा इव ॥ ३४ ॥"
  },
  {
    "text": "विषमेयमनन्तेह राम संसारसंसृतिः ।\nदेहयुक्तो महाजन्तुर्विना ज्ञानं न पश्यति ॥ ३५ ॥"
  },
  {
    "text": "ज्ञानयुक्तिप्लवेनैव संसाराब्धिं सुदुस्तरम् ।\nमहाधियः समुत्तीर्णा निमेषेण रघूद्वह ॥ ३६ ॥"
  },
  {
    "text": "तामिमां ज्ञानयुक्तिं त्वं संसाराम्भोधितारिणीम् ।\nशृणुष्वावहितो बुद्ध्या नित्यावहितया तया ॥ ३७ ॥"
  },
  {
    "text": "यस्मादनन्तसंरम्भा जागत्यो दुःखभीतयः ।\nचिरायान्तर्दहन्त्येता विना युक्तिमनिन्दिताम् ॥ ३८ ॥"
  },
  {
    "text": "शीतवातातपादीनि द्वन्द्वदुःखानि राघव ।\nज्ञानशक्तिं विना केन सह्यतां यान्ति साधुषु ॥ ३९ ॥"
  },
  {
    "text": "आपतन्ति प्रतिपदं यथाकालं दहन्ति च ।\nदुःखचिन्ता नरं मूढं तृणमग्निशिखा इव ॥ ४० ॥"
  },
  {
    "text": "प्राज्ञं विज्ञातविज्ञेयं सम्यग्दर्शनमाधयः ।\nन दहन्ति वनं वर्षासिक्तमग्निशिखा इव ॥ ४१ ॥"
  },
  {
    "text": "आधिव्याधिपरावर्ते संसारमरुमारुते ।\nक्षुभितेऽपि न तत्त्वज्ञो भज्यते कल्पवृक्षवत् ॥ ४२ ॥"
  },
  {
    "text": "तत्त्वं ज्ञातुमतो यत्नाद्धीमानेव हि धीमता ।\nप्रामाणिकः प्रबुद्धात्मा प्रष्टव्यः प्रणयान्वितम् ॥ ४३ ॥"
  },
  {
    "text": "प्रामाणिकस्य पृष्टस्य वक्तुरुत्तमचेतसः ।\nयत्नेन वचनं ग्राह्यमंशुकेनेव कुङ्कुमम् ॥ ४४ ॥"
  },
  {
    "text": "अतत्त्वज्ञमनादेयवचनं वाग्विदां वर ।\nयः पृच्छति नरं तस्मान्नास्ति मूढतरोऽपरः ॥ ४५ ॥"
  },
  {
    "text": "प्रामाणिकस्य तज्ज्ञस्य वक्तुः पृष्टस्य यत्नतः ।\nनानुतिष्ठति यो वाक्य नान्यस्तस्मान्नराधमः ॥ ४६ ॥"
  },
  {
    "text": "अज्ञतातज्ज्ञते पूर्व वक्तुर्निर्णीय कार्यतः ।\nयः करति नरः प्रश्नं प्रच्छकः स महामतिः ॥ ४७ ॥"
  },
  {
    "text": "अनिर्णीय प्रवक्तारं बालः प्रश्नं करोति यः ।\nअधम प्रच्छकः स स्यान्न महार्थस्य भाजनम् ॥ ४८ ॥"
  },
  {
    "text": "पूर्वापरसमाधानक्षमबुद्धावनिन्दिते ।\nपृष्टं प्राज्ञेन वक्तव्यं नाधमे पशुधर्मिणि ॥ ४९ ॥"
  },
  {
    "text": "प्रामाणिकार्थयोग्यत्वं प्रच्छकस्याविचार्य च ।\nयो वक्ति तमिह प्राज्ञाः प्राहुर्मूढतरं नरम् ॥ ५० ॥"
  },
  {
    "text": "त्वमतीव गुणश्लाघी प्रच्छको रघुनन्दन ।\nअहं च वक्तुं जानामि समो योगोऽयमावयों ॥ ५१ ॥"
  },
  {
    "text": "यदहं वच्मि तद्यत्नात्त्वया शब्दार्थकोविद ।\nएतद्वस्त्विति निर्णीय हृदि कार्यमखण्डितम् ॥ ५२ ॥"
  },
  {
    "text": "महानसि विरक्तोऽसि तत्त्वज्ञोऽसि जनस्थितौ ।\nत्वयि चोक्तं लगत्यन्तः कुङ्कुमाम्बु यथांशुके ॥ ५३ ॥"
  },
  {
    "text": "उक्तावधानपरमा परमार्थविवेचिनी ।\nविशत्यर्थं तव प्रज्ञा जलमध्यमिवार्कभाः ॥ ५४ ॥"
  },
  {
    "text": "यद्यद्वच्मि तदादेयं हृदि कार्य प्रयत्नतः ।\nनोचेत्प्रष्टव्य एवाहं न त्वयेह निरर्थकम् ॥ ५५ ॥"
  },
  {
    "text": "मनो हि चपलं राम संसारवनमर्कटम् ।\nसंशोध्य हृदि यत्नेन श्रोतव्या परमार्थगीः ॥ ५६ ॥"
  },
  {
    "text": "अविवेकिनमज्ञानमसज्जनरतिं जनम् ।\nचिरं दूरतरे कृत्वा पूजनीया हि साधवः ॥ ५७ ॥"
  },
  {
    "text": "नित्यं सज्जनसंपर्काद्विवेक उपजायते ।\nविवेकपादपस्यैव भोगमोक्षौ फले स्मृतौ ॥ ५८ ॥"
  },
  {
    "text": "मोक्षद्वारे द्वारपालाश्चत्वारः परिकीर्तिताः ।\nशमो विचारः संतोषश्चतुर्थः साधुसंगमः ॥ ५९ ॥"
  },
  {
    "text": "एते सेव्याः प्रयत्नेन चत्वारौ द्वौ त्रयोऽथवा ।\nद्वारमुद्धाटयन्त्येते मोक्षराजगृहे तथा ॥ ६० ॥"
  },
  {
    "text": "एकं वा सर्वयत्नेन प्राणांस्त्यक्त्वा समाश्रयेत् ।\nएकस्मिन्वशगे यान्ति चत्वारोऽपि वशं यतः ॥ ६१ ॥"
  },
  {
    "text": "सविवेको हि शास्त्रस्य ज्ञानस्य तपसः श्रुतेः ।\nभाजनं भूषणाकारो भास्करस्तेजसामिव ॥ ६२ ॥"
  },
  {
    "text": "घनतषपयातं हि प्रज्ञामान्द्यमचेतसाम् ।\nयाति स्थावरतामम्बु जाड्यात्पाषाणतामिव ॥ ६३ ॥"
  },
  {
    "text": "त्वं तु राघव सौजन्यगुणशास्त्रार्थदृष्टिभिः ।\nविकासितान्तःकरणः स्थितः पद्म इवोदये ॥ ६४ ॥"
  },
  {
    "text": "इमां ज्ञानगिरं श्रोतुमवबोद्धं च सन्मते ।\nअर्हस्युद्धतकर्णस्त्वं जन्तुर्वीणास्वनं यथा ॥ ६५ ॥"
  },
  {
    "text": "वैराग्याभ्यासयोगेन समसौजन्यसंपदाम् ।\nअर्जनां कुरुतां राम यत्र नाशो न विद्यते ॥ ६६ ॥"
  },
  {
    "text": "शास्त्रसज्जनसंसर्गपूर्वकैः सतपोदमैः ।\nआदौ संसारमुऽक्त्यर्थ प्रज्ञामेवाभिवर्धयेत् ॥ ६७ ॥"
  },
  {
    "text": "एतदेवास्य मौर्यस्य परमं विद्धि नाशनम् ।\nयदिदं प्रेक्ष्यते शास्त्रं किंचित्संस्कृतया धिया ॥ ६८ ॥"
  },
  {
    "text": "संसारविषवृक्षोऽयमेकमास्पदमापदाम् ।\nअज्ञं संमोहयेन्नित्यं मौर्ख्य यत्नेन नाशयेत् ॥ ६९ ॥"
  },
  {
    "text": "दुराशासर्पगत्येन मौर्ख्येण हृदि वल्गता ।\nचेतः संकोचमायाति चर्माग्नाविव योजितम् ॥ ७० ॥"
  },
  {
    "text": "प्राज्ञे यथार्थभूतेयं वस्तुदृष्टिः प्रसीदति ।\nदृगिवेन्दौ निरम्भोदे सकलामलमण्डले ॥ ७१ ॥"
  },
  {
    "text": "पूर्यापविचारार्थश्चास्त्वातुर्यशालिनी ।\nसविकासा मतिर्यस्य स पुमानिह कथ्यते ॥ ७२ ॥"
  },
  {
    "text": "विकसितेन सितेन तमोमुचा वरविचारणशीतलरोचिषा ।\nगुणवता हृदयेन विराजसे त्वममलेन नभः शशिना यथा ॥ ७३ ॥"
  }
]