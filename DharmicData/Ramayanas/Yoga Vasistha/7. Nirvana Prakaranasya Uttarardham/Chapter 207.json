[
  {
    "text": "श्रीवसिष्ठ उवाच ।\nश्रृणु राजन्यथा स्पष्टमेतत्ते कथयाम्यहम् ।\nयेन ते सर्वसंदेहा यास्यन्त्यलममूलताम् ॥१॥\nसर्वे तावज्जगद्भावा असद्रूपाः सदैव हि ।\nसद्रूपाश्च सदैवेमे यथासवेदनं स्थितेः ॥२॥\nइदमित्थमिति प्रोता यत्र संवित्तदेव तत् ।\nभवत्यवश्यं तत्त्वङ्ग सदेवास्त्वसदेव वा ॥३॥\nईदृक्स्वभावा संवित्तिस्तया देहो विभाव्यते ।\nएक एव स्वरूपेण तस्यास्ते न च तद्विदा ॥४॥\nविदमेव विदुर्देहं स्वप्नादावितरेतरा ।\nसंवित्काचित्संभवति न चान्यास्ति शरीरता ॥५॥\nआश्रितस्वप्नसंदर्शस्तथेदं भासते जगत् ।\nसमस्तकारणाभावात्सर्गादावन्यतात्र का ॥६॥\nएवं यदेव विमलं वेदनं ब्रह्मसंज्ञितम् ।\nतदेवेदं जगद्भाति तत्केव जगतोऽन्यता ॥७॥\nएवं पूर्वापरं शुद्धमविकार्यजगत्स्थितेः ।\nलोकवेदमहाशास्त्रैरनुभूतमुदाहृतम् ॥८॥\nअपलाप्यैव ये मूढा अन्धकूपकमेकवत् ।\nसमस्तभूतसंवित्तौ रूढपूर्णं महात्मभिः ॥९॥\nवर्तमानानुभवनमात्रमोहप्रमाणकाः ।\nशरीरकारणा संविदिति मोहमुपागताः ॥१०॥\nउन्मत्ता एव तेऽज्ञास्ते योग्या नास्मत्कथासु ते ।\nअक्षीबक्षीबयोर्मूढबुद्धयोः कैव संकथा ॥११॥\nयया विपश्चित्कथया सर्वसंशयसंक्षयः ।\nन भवेत्र्त्रिषु लोकेषु ज्ञेया मूर्खकथैव सा ॥१२॥\nप्रत्यक्षमात्रनिष्ठोऽसौ मूढास्थ इति वक्ति यत् ।\nतेन निर्युक्तिनोक्तेन शिलासदृशवृत्तिना ॥१३॥\nप्रोक्तः सर्वविरुद्धेन सोऽज्ञः कूपान्धदर्दुरः ।\nपूर्वापरधियं त्यक्त्वा वर्तमाने मतिस्थितः ॥१४॥\nवेदा लोकादयश्चैते पृष्टाः स्वानुभवान्विताम् ।\nवदन्तीमां दृशं सर्वे यथा नश्यन्ति संशयाः ॥१५॥\nसंविदेव शरीरं चेच्छवं कस्मान्न चेतति ।\nइति यस्य मतिस्तस्मै मूढायेदमिहोच्यते ॥१६॥\nब्रह्मणो ब्रह्मरूपस्य संकल्पनगरं ततम् ।\nइदं तावज्जगद्भानं तव स्वप्नपुरं यथा ॥१७॥\nतत्समस्तं सदैवेदं चिन्मात्रात्म निरन्तरम् ।\nभवत्यत्र न ते भ्रान्तिः स्वे स्वप्ननगरे यथा ॥१८॥\nतत्र तावद्दिशः शैलाः पृथ्व्यादि नगरादि च ।\nसर्वं चिन्मयमाकाशमिति ते स्वानुभूतिमत् ॥१९॥\nसंविद्व्योम घनं ब्रह्म तत्सकल्पपुरं विराट् ।\nशुद्धसंविन्मयो ब्रह्मा तदिदं जगदुच्यते ॥२०॥\nब्राह्मे संकल्पनगरे यद्यत्संकल्पितं यथा ।\nतथानुभूयते तत्तत्त्वत्संकल्पपुरे यथा ॥२१॥\nसंकल्पनगरे यद्यद्यथा संकल्प्यते तथा ।\nतत्तथास्त्येव च तदा त्वत्संकल्पपुरे यथा ॥२२॥\nतस्माद्देहस्य नियतौ यथेतौ ब्रह्मणा चिता ।\nस्पन्दास्पन्दौ कल्पितौ द्वौ स तथैवानुभूतवान्॥२३॥\nमहाप्रलयपर्यन्ते पुनः सर्गः प्रवर्तते ।\nसमस्तकारणाभावाद्द्रव्यं तावन्न विद्यते ॥२४॥\nविमुक्तत्वात्प्रजेशस्यन च संभवति स्मृतिः ।\nब्रह्मैवेयमतो दीप्तिर्जगदित्येव भासते ॥२५॥\nतस्मादाद्यात्मना भातं स्वमेव ब्रह्मणा स्वतः ।\nजगत्संकल्पनगरमिति बुद्धं च खेन खम् ॥२६॥\nयथा संकल्पनगरं चिन्मात्रं भाति केवलम् ।\nतथैवाकारणं भाति चिन्मात्रोन्मेषणं जगत् ॥२७॥\nशरीरमस्तु वा मास्तु यत्र यत्रास्ति चिन्नभः ।\nवेत्त्यात्मानं तत्र तत्र द्वैताद्वैतमयं जगत् ॥२८॥\nतस्माद्यथा स्वप्नपुरं यथा संकल्पपत्तनम् ।\nतथा पश्यति चिद्व्योम मरणानन्तरं जगत् ॥२९॥\nअपृथ्व्यादिमयं भाति पृथ्व्यादिमयवज्जगत् ।\nयथेदमाऽऽप्रथमतो मृतस्याप्यखिलं तथा ॥३०॥\nदेशकालौ न सर्गेण प्रबुद्धस्येव तौ यथा ।\nअणुमात्रमपि व्याप्तौ तथैव परलोकिनः ॥३१॥\nइदं प्रबुद्धविषये स्वानुभूतमपि स्फुटम् ।\nजगन्न विद्यते किंचित्कारणं गगने यथा ॥३२॥\nअप्रबुद्धस्यासदेव यथेदं भाति भासुरम् ।\nतथैव सर्गवद्भाति व्योमैव परलोकिनः ॥३३॥\nशुधराद्रियमाद्याढ्यं खमेव परलोकिनः ।\nअभूतपूर्वमाभाति भूतपूर्ववदाततम् ॥३४॥\nमृतोऽयं पुनरुत्पन्नो यमलोके शुभाशुभम् ।\nभुञ्जेऽहमित्यतिघनं मृतो भ्रान्तिं प्रपश्यति ॥३५॥\nमोक्षोपायानादरिणामेष मोहो न शाम्यति ।\nबोधादवासनत्वेन मोह एष प्रशाम्यति ॥३६॥\nअप्रबुद्धस्य या संवित्सा धर्माधर्मवासना ।\nख एव खात्मिका भाति यत्तदेव जगत्स्थितम् ॥३७॥\nन शून्यरूपं न च सत्स्वरूपं\nब्रह्माभिधं भाति जगत्स्वरूपम् ।\nतच्चापरिज्ञानवशादनर्थ-\nभूतं परिज्ञातवतः शिवात्म ॥३८॥"
  },
  {
    "text": "इत्यार्षे श्रीवासिष्ठमहारामायणे वा० दे० मो० नि० उ० महाप्रश्नोत्तरं नाम सप्ताधिकद्विशततमः सर्गः ॥२०७॥\nश्रीवसिष्ठ उवाच ।\nश्रृणु राजन्यथा स्पष्टमेतत्ते कथयाम्यहम् ।\nयेन ते सर्वसंदेहा यास्यन्त्यलममूलताम् ॥१॥\nसर्वे तावज्जगद्भावा असद्रूपाः सदैव हि ।\nसद्रूपाश्च सदैवेमे यथासवेदनं स्थितेः ॥२॥\nइदमित्थमिति प्रोता यत्र संवित्तदेव तत् ।\nभवत्यवश्यं तत्त्वङ्ग सदेवास्त्वसदेव वा ॥३॥\nईदृक्स्वभावा संवित्तिस्तया देहो विभाव्यते ।\nएक एव स्वरूपेण तस्यास्ते न च तद्विदा ॥४॥\nविदमेव विदुर्देहं स्वप्नादावितरेतरा ।\nसंवित्काचित्संभवति न चान्यास्ति शरीरता ॥५॥\nआश्रितस्वप्नसंदर्शस्तथेदं भासते जगत् ।\nसमस्तकारणाभावात्सर्गादावन्यतात्र का ॥६॥\nएवं यदेव विमलं वेदनं ब्रह्मसंज्ञितम् ।\nतदेवेदं जगद्भाति तत्केव जगतोऽन्यता ॥७॥\nएवं पूर्वापरं शुद्धमविकार्यजगत्स्थितेः ।\nलोकवेदमहाशास्त्रैरनुभूतमुदाहृतम् ॥८॥\nअपलाप्यैव ये मूढा अन्धकूपकमेकवत् ।\nसमस्तभूतसंवित्तौ रूढपूर्णं महात्मभिः ॥९॥\nवर्तमानानुभवनमात्रमोहप्रमाणकाः ।\nशरीरकारणा संविदिति मोहमुपागताः ॥१०॥\nउन्मत्ता एव तेऽज्ञास्ते योग्या नास्मत्कथासु ते ।\nअक्षीबक्षीबयोर्मूढबुद्धयोः कैव संकथा ॥११॥\nयया विपश्चित्कथया सर्वसंशयसंक्षयः ।\nन भवेत्र्त्रिषु लोकेषु ज्ञेया मूर्खकथैव सा ॥१२॥\nप्रत्यक्षमात्रनिष्ठोऽसौ मूढास्थ इति वक्ति यत् ।\nतेन निर्युक्तिनोक्तेन शिलासदृशवृत्तिना ॥१३॥\nप्रोक्तः सर्वविरुद्धेन सोऽज्ञः कूपान्धदर्दुरः ।\nपूर्वापरधियं त्यक्त्वा वर्तमाने मतिस्थितः ॥१४॥\nवेदा लोकादयश्चैते पृष्टाः स्वानुभवान्विताम् ।\nवदन्तीमां दृशं सर्वे यथा नश्यन्ति संशयाः ॥१५॥\nसंविदेव शरीरं चेच्छवं कस्मान्न चेतति ।\nइति यस्य मतिस्तस्मै मूढायेदमिहोच्यते ॥१६॥\nब्रह्मणो ब्रह्मरूपस्य संकल्पनगरं ततम् ।\nइदं तावज्जगद्भानं तव स्वप्नपुरं यथा ॥१७॥\nतत्समस्तं सदैवेदं चिन्मात्रात्म निरन्तरम् ।\nभवत्यत्र न ते भ्रान्तिः स्वे स्वप्ननगरे यथा ॥१८॥\nतत्र तावद्दिशः शैलाः पृथ्व्यादि नगरादि च ।\nसर्वं चिन्मयमाकाशमिति ते स्वानुभूतिमत् ॥१९॥\nसंविद्व्योम घनं ब्रह्म तत्सकल्पपुरं विराट् ।\nशुद्धसंविन्मयो ब्रह्मा तदिदं जगदुच्यते ॥२०॥\nब्राह्मे संकल्पनगरे यद्यत्संकल्पितं यथा ।\nतथानुभूयते तत्तत्त्वत्संकल्पपुरे यथा ॥२१॥\nसंकल्पनगरे यद्यद्यथा संकल्प्यते तथा ।\nतत्तथास्त्येव च तदा त्वत्संकल्पपुरे यथा ॥२२॥\nतस्माद्देहस्य नियतौ यथेतौ ब्रह्मणा चिता ।\nस्पन्दास्पन्दौ कल्पितौ द्वौ स तथैवानुभूतवान्॥२३॥\nमहाप्रलयपर्यन्ते पुनः सर्गः प्रवर्तते ।\nसमस्तकारणाभावाद्द्रव्यं तावन्न विद्यते ॥२४॥\nविमुक्तत्वात्प्रजेशस्यन च संभवति स्मृतिः ।\nब्रह्मैवेयमतो दीप्तिर्जगदित्येव भासते ॥२५॥\nतस्मादाद्यात्मना भातं स्वमेव ब्रह्मणा स्वतः ।\nजगत्संकल्पनगरमिति बुद्धं च खेन खम् ॥२६॥\nयथा संकल्पनगरं चिन्मात्रं भाति केवलम् ।\nतथैवाकारणं भाति चिन्मात्रोन्मेषणं जगत् ॥२७॥\nशरीरमस्तु वा मास्तु यत्र यत्रास्ति चिन्नभः ।\nवेत्त्यात्मानं तत्र तत्र द्वैताद्वैतमयं जगत् ॥२८॥\nतस्माद्यथा स्वप्नपुरं यथा संकल्पपत्तनम् ।\nतथा पश्यति चिद्व्योम मरणानन्तरं जगत् ॥२९॥\nअपृथ्व्यादिमयं भाति पृथ्व्यादिमयवज्जगत् ।\nयथेदमाऽऽप्रथमतो मृतस्याप्यखिलं तथा ॥३०॥\nदेशकालौ न सर्गेण प्रबुद्धस्येव तौ यथा ।\nअणुमात्रमपि व्याप्तौ तथैव परलोकिनः ॥३१॥\nइदं प्रबुद्धविषये स्वानुभूतमपि स्फुटम् ।\nजगन्न विद्यते किंचित्कारणं गगने यथा ॥३२॥\nअप्रबुद्धस्यासदेव यथेदं भाति भासुरम् ।\nतथैव सर्गवद्भाति व्योमैव परलोकिनः ॥३३॥\nशुधराद्रियमाद्याढ्यं खमेव परलोकिनः ।\nअभूतपूर्वमाभाति भूतपूर्ववदाततम् ॥३४॥\nमृतोऽयं पुनरुत्पन्नो यमलोके शुभाशुभम् ।\nभुञ्जेऽहमित्यतिघनं मृतो भ्रान्तिं प्रपश्यति ॥३५॥\nमोक्षोपायानादरिणामेष मोहो न शाम्यति ।\nबोधादवासनत्वेन मोह एष प्रशाम्यति ॥३६॥\nअप्रबुद्धस्य या संवित्सा धर्माधर्मवासना ।\nख एव खात्मिका भाति यत्तदेव जगत्स्थितम् ॥३७॥\nन शून्यरूपं न च सत्स्वरूपं\nब्रह्माभिधं भाति जगत्स्वरूपम् ।\nतच्चापरिज्ञानवशादनर्थ-\nभूतं परिज्ञातवतः शिवात्म ॥३८॥"
  },
  {
    "text": "इत्यार्षे श्रीवासिष्ठमहारामायणे वा० दे० मो० नि० उ० महाप्रश्नोत्तरं नाम सप्ताधिकद्विशततमः सर्गः ॥२०७॥"
  }
]