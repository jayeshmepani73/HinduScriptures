[
  {
    "text": "श्रीवसिष्ठ उवाच ।\nएवं स्थिते तु तज्ज्ञानां यदेतत्कर्तृत्वं दृश्यते सुख-\nदुःखादिषु योगादिषु वा तदसन्नतु मूर्खाणाम् ॥१॥\nयतः कर्तृत्वं नाम किमुच्यते । यो ह्यन्तस्थाया\nमनोवृत्तेर्निश्चय उपादेयताप्रत्ययो वासनाभिधान-\nस्तत्कर्तृत्वशब्देनोच्यते ॥२॥\nचेष्टावशात्तादृक्फलभोक्तृत्वं वासनानुरूपं स्प-\nन्दते पुरुषः स्पन्दानुरूपं फलमनुभवति । फलभो-\nक्तृत्वं नाम. कर्तृत्वादिति सिद्धान्तः ॥३॥\nतथाच ।\nकुर्वतोऽकुर्वतो वापि स्वर्गेऽपि नरकेऽपि वा ।\nयादृग्वासनमेतत्स्यान्मनस्तदनुभूयते ॥४॥\nतस्मादज्ञाततत्त्वानां पुंसां कुर्वतामकुर्वतां च\nकर्तृता नतु ज्ञाततत्त्वानामवासनत्वात् ॥५॥\nज्ञाततत्त्वो हि शिथिलीभूतवासनः कुर्वन्नपि\nफलं नानुसंदधाति । अथच स्पन्दनमात्रं केवलं\nकरोत्यसक्तबुद्धिः संप्राप्तमपि फलमात्मैवेदं सर्वमेव\nकर्मफलमनुभवत्यकुर्वन्नपि करोति मग्नमनाः ॥६॥\nमनो यत्करोति तत्कृतं भवति यन्न करोति तन्न\nकृतं भवति अतो मन एव कर्तृ न देहः ॥७॥\nचित्तादेवायं संसार आगतश्चित्तमय एव चित्त-\nमात्रं चित्त एव स्थित इति विज्ञातम् । विषयश्च\nमृगतृ- सर्वमुपशान्तमभूद्वासनैवेति ज्ञ एवास्तीति ॥८॥\nआत्मविदां हि तन्मनः परमुपशममागतं\nमृगतृष्णाजलमिव वर्षति जलदे हिमकण इव चण्डातपे\nविलीनं तुर्यदशामुपागतं स्थितम् ॥९॥\nनानन्दं न निरानन्दं न चलं नाचलं स्थिरम् ।\nन सन्नासन्न चैतेषां मध्यं ज्ञानिमनो विदुः ॥१०॥\nन वासनामये स्पन्दरसे गज इव पल्वले मज्जति\nतज्ज्ञो मूर्खमनोभोगभूमिमेव पश्यति न सत्तत्त्वं ॥११॥\nतथाचायमत्रापरो दृष्टान्तः । अकुर्वन्नपि श्वभ्र-\nपतनं श्तयासनगतोऽपि श्वभ्रपातवासनावासिते\nचेतसि श्वभ्रपतनदुःखमनुभवति । अपरस्तु कुर्व-\nन्नपि श्वभ्रपतनं परममुपशममुपगतवति मनसि\nशय्यासनसुखमनुभवति । एवमनयोः शय्यासन-\nश्वभ्रपातयोरेकः श्वभ्रपतनस्याकर्तापि कर्ता संपन्नो\nद्वितीयश्च श्वभ्रपतनस्य कर्ताप्यकर्ता संपन्नश्चित्त-\nवशात्तस्माद्यच्चित्तं तन्मयो भवति पुरुष इति\nसिद्धान्तः ॥१२॥\nतेन तत्र कर्तुरकर्तुर्वा नित्यमसंसक्तं भवतु चेतो\nनहि किंचिदस्त्यात्मतत्त्वव्यतिरिक्तं यत्र संसक्ति-\nर्भाव्यते । यत्किंचिदिदं जगद्गतं तत्सर्वं शुद्धचित्त-\nत्वादाभासमवेहि ॥१३॥\nएवं चास्य ज्ञातज्ञेयस्य पुंसो नामात्मा सुखदुः-\nखानां न गम्य इति निश्चये जाते नात्मव्यतिरिक्ता\nआधाराधेयदृष्टयो विद्यन्त इति निश्चये जाते कर्ता\nभोक्तासर्वपदार्थव्यतिरिक्तोबालाग्रसहस्रभागोऽह-\nमिति निश्चये जाते यत्किंचिदिदं तत्सर्वमहमेवेति\nवा निश्चये जाते सर्वसत्त्वावभासकः सर्वगस्तिष्ठा-\nम्येवाहमिति निश्चये जाते नाहं सुखदुःखानां गम्य\nइति विगतज्वरतया चित्तवृत्तिर्लीलयैव तिष्ठते\nव्यवहारेषु ॥१४॥\nतज्ज्ञस्य संकटे च मुदितैव केवलं ज्योत्स्नेव\nभुवनभावमलंकरोति येन चित्तादृते तु ज्ञः कुर्वन्न\nप्यकर्ता संपन्नो मनसोऽलेपकत्वान्नासौ पादपा\nण्यादिविक्षेपस्य यत्नकृतस्यापि कर्मणः फलमनु-\nभवति ॥१५॥\nएवं मनः सर्वकर्मणां सर्वेहितानां सर्वभावानां\nसर्वलोकानां सर्वगतीनां बीजं तस्मिन्परिहृते सर्व-\nकर्माणि परिहृतानि भवन्ति सर्वदुःखानि क्षीयन्ते\nसर्वकर्माणि लयमुपयान्ति । मानसेनापि कर्मणा\nयत्कृतेनापि ज्ञो नाक्रम्यते न विवशीक्रियते न\nरञ्जनामुपैत्यव्यतिरिक्तात् ॥१६॥\nयथा बालो मनसा नगरस्य निर्माणं निर्मृष्टं च\nकुर्वंन्नगरनिर्माणं मनःकृतमकृतमिव लीलयानुभ-\nवति नोपादेयतयासुखदुःखमकृत्रिममिति पश्यति\nनगरनिर्मथनं च मनःकृतं कृतमिति पश्यतीति\nदुःखमपि लीलयानुभवन्नपि न दुःखमिति पश्यति ।\nएवमसौपरमार्थतःकुर्वन्नपि न लिप्यत एवेति ॥१७॥\nसर्वभावेषु हेयोपादेयताभ्यां जगति किं कारणं\nदुःखस्य न चोपादेये किंचिदपि संभवति यदविनाशं\nव्यतिरिक्तं चात्मनस्तस्मादयमात्माऽकर्ताऽभोक्ताऽ-\nतत्त्वतो यदेतत्कर्तृत्वं च स्वध्यारोप्यते ॥१८॥\nआवश्यकं तत्सम्यग्दर्शनमोहान्न वस्तुत इति\nयथाभूतवस्तुविचारणात्कर्तृत्वभोक्तृत्वे न स्तः ।\nइन्द्रियेन्द्रियार्थद्वेषाभिलाषादिका दृष्टयस्तद्दृष्टीनां\nदृश्यन्ते नातद्दृष्टीनाम् ॥१९॥\nमोक्षोऽस्ति न संसारे स्वसंसक्तमनसामिहासं-\nसक्तमनसां त्वेतत्सर्वमेवास्ति ॥२०॥\nयथास्थितं ज्ञस्य केवलमात्मतत्वमेवोल्लसति\nतद्वित्वैकत्ववादिसिद्धे द्वित्वैकत्वे करोति सत्त्वा-\nसत्त्वे करोति शक्तिजालादभिन्नां सर्वशक्तितां च\nदर्शयति तस्य ॥२१॥\nन बन्धोऽस्ति न मोक्षोऽस्ति नाबन्धोस्ति न बन्धनम्।\nअप्रबोधादिदं दुःखं प्रबोधात्प्रविलीयते ॥२२॥\nसंकल्पिता जगति मोक्षमतिर्मुधैव\nसंकल्पिता जगति बन्धमतिर्मुधैव ।\nसंत्यज्य सर्वमनहंकृतिरात्मनिष्ठो\nधीरो धिया व्यवहरन्भुवि राम तिष्ठ ॥२३॥"
  },
  {
    "text": "इत्यार्षे श्रीवासिष्ठमहारामायणे वाल्मीकीये मो० स्थितिप्रकरणे उपशमवर्णनं नाम अष्टत्रिंशः सर्गः ॥३८॥"
  }
]