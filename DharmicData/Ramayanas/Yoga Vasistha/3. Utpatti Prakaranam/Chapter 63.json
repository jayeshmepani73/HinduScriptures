[
  {
    "text": "श्रीवसिष्ठ उवाच ।\nयदेतद्ब्रह्मतत्त्वं सर्वथा सर्वदैव सर्वत एव सर्व-\nशक्ति सर्वाकारं सर्वेश्वरं सर्वगं सर्वमेवेति ॥१॥\nएष त्वात्मा सर्वशक्तित्वाच्च क्वचिच्चिच्छक्तिं प्रक-\nटयति क्वचिच्छान्तिं क्वचिज्जडशक्तिं क्वचिदुल्लासं\nक्वचित्किंचिन्न किंचित्प्रकटयति ॥२॥\nयत्र यदा यदेवासौ यथा भावयति तत्र तदा\nतदेवासौ प्रपश्यति ॥३॥\nसर्वशक्तेर्हि या यैव यथोदेति तथैव सा ॥४॥\nतदास्ति शक्तिर्नानारूपिणी सा स्वभावत इमाः\nशक्तयोऽयमात्मेति ॥५॥\nएवं विकल्पजालं व्यवहारार्थं धीमद्भिः परिक-\nल्पितं लोके नत्वात्मनि विद्यते भेदः ॥६॥\nयथोर्मितरङ्गपयसां सागरे कटकाङ्गदकेयूरैर्वा\nहेम्नः । अवयवावयविनोः संवित्काल्पनिकी द्विता\nन वास्तवी ॥७॥\nयथा यच्चेत्यते हि तथैव तन्न बाह्यतो नान्तरत-\nश्चैतत्समुदेति हि ॥८॥\nसर्वात्मत्वात्समाभासं क्वचित्किंचित्प्रपश्यति ॥९॥\nसर्वाकारमयं ब्रह्मैवेदं ततं मिथ्याज्ञानवद्भिः\nशक्तिशक्तिमत्त्वे अवयवावयविरूपे कल्पिते न पार-\nमार्थिके ॥१०॥\nसद्वा भवत्वसद्वा चिद्यत्संकल्पयत्यभिनिविशति\nतत्तत्पश्यति सकला तत्सद्ब्रह्मैव चिद्भाति ॥११॥\nइत्यार्षे श्रीवासिष्ठमहारामायणे वाल्मीकीये उत्पत्तिप्रकरणे लीलो० चित्तविकारो नाम त्रिषष्टितमः सर्गः ॥६३॥"
  }
]