[
  {
    "text": "श्रीराम उवाच ।\nराजसूयफलं प्राप्तं लवणेन किल प्रभो ।\nप्रमाणं किमिवात्र स्यात्कल्पनाजालशम्बरे ॥१॥\nश्रीवसिष्ठ उवाच ।\nयदा शाम्बरिकः काले संप्राप्तो लावणीं सभाम् ।\nतदाहमवसं तत्र तत्प्रत्यक्षेण दृष्टवान् ॥२॥\nअहं सभ्यैस्ततस्तत्र गते शाम्बरिकर्मणि ।\nकिमेतदिति यत्नेन पृष्टश्च लवणेन च ॥३॥\nचिन्तयित्वा मया दृष्ट्वा तत्र तत्कथितं ततः ।\nश्रृणु तत्ते प्रवक्ष्यामि राम शाम्बरिकेहितम् ॥४॥\nराजसूयस्य कर्तारो ये हि ते द्वादशाब्दिकम् ।\nआपद्दुःखं प्राप्नुवन्ति नानाकारव्यथामयम् ॥५॥\nअतः शक्रेण गगनाद्दुःखाय लवणस्य सः ।\nप्रहितो देवदूतो हि राम शाम्बरिकाकृतिः ॥६॥\nराजसूयक्रियाकर्तुस्तस्य दत्त्वा महापदम् ।\nअगच्छत्स नभोमार्गं सुरसिद्धनिषेवितम् ॥७॥\nतस्मात्प्रत्यक्षमेवैतद्राम नात्र संदेहोऽस्ति । मनो\nहि विलक्षणानां क्रियाणां कर्तृ भोक्तृ च तदेव\nनिर्घृष्य संशोध्य चित्तरत्नमिह हिमकणमिवातपेन\nविलीनतां विवेकेन नीत्वा परं श्रेयः प्राप्स्यसि ।\nचित्तमेव सकलभूताडम्बरकारिणीमविद्यां विद्धि ।\nसा विचित्रकेन्द्रजालवशादिदमुत्पादयति । अवि-\nद्याचित्तजीवबुद्धिशब्दानां भेदो नास्ति वृक्षतरुश-\nब्दयोरिवेति ज्ञात्वा चित्तमेवविकल्पनं कुरु । अभ्यु-\nदिते चित्तवैमल्यार्कबिम्बे सकलङ्कविकल्पोत्थदोष-\nतिमिरापहरणं न तदस्ति राघव यन्न दृश्यते\nयन्नात्मीक्रियते यन्न परित्यज्यते यन्न म्रियते यन्ना-\nत्मीयं यन्न परकीयं सर्वं सर्वदा सर्वो भवतीति\nपरमार्थः ॥८॥\nभावराशिस्तथा बोधः सर्वो यात्येकपिण्डताम् ।\nविचित्रमृद्भाण्डगणो यथाऽपक्वो जले स्थितः ॥९॥\nश्रीराम उवाच ।\nएवं मनःपरिक्षये सकलसुखदुःखानामन्तः प्राप्यत\nइति भवता प्रोक्तं तत्कथं महात्मंश्चपलवृत्तिरूप-\nस्यास्य मनसोऽसत्ता भवति ॥१०॥\nश्रीवसिष्ठ उवाच ।\nरघुकुलेन्दो श्रृणु मनःप्रशमने युक्तिं, यां ज्ञात्वा\nस्वस्वाचारदूरे मनःसंधिरयमेष्यसि ॥११॥\nइह हि तावद्ब्रह्मणः सर्वभूतानां त्रिविधोत्पत्ति-\nरिति तत्पूर्वोक्तम् ॥१२॥\nतत्रेदंप्रथमया मनःकल्पनया देहीति सा ब्रह्म-\nरूपिणी संकल्पमयी भूत्वा यदेव संकल्पयति तदेव\nपश्यति तेनेदं भुवनाडम्बरं कल्प्यते ॥१३॥\nतत्रजननमरणसुखदुःखमोहादिकं संसरणं कल्प-\nयन्ती कल्पानुरचना बहुनाममन्थरं स्थित्वा स्वयं\nविलीयते हिमकणिकेवातपगता ॥१४॥\nकालोदितः संकल्पवशात् पुनरन्यतया जायते\nसापि पुनर्विलीयते पुनरप्युदेति सैवेति भूयो-\nभूयोऽनुसंसरन्ती स्वयमुपशाम्यति ॥१५॥\nइत्थमनन्ता ब्रह्मकोटयोऽस्मिन्ब्रह्माण्डेऽन्येषु च\nसमतीता भविष्यन्तीति सन्ति चेतरा अनन्ता\nयासां संख्यापि न विद्यते ॥१६॥\nएवमस्यां तादृशि वर्तमानायामीश्वरादागत्यजीवो\nयथा जीव्यते विमुच्यते तच्छ्रुणु ॥१७॥\nब्रह्मणो मनःशक्तिरभ्युदिता पुरःस्थिताकाशश-\nक्तिमवलम्ब्य तत्रस्थपवनतानुपातिनी घनसंक-\nलत्वं गच्छति ॥१८॥\nततः पुरःप्राप्तभूततन्मात्रपञ्चकतामेत्यान्तःकर-\nणतां नीत्वा सात्वसूक्ष्मा प्रकृतिर्भूत्वा गगनपवन-\nतेजोरूपतासंकल्पात्प्रालेयरूपतामुपेत्य शाल्योषधिं\nविशन्ती प्राणिनां गर्भतां च गच्छति ॥१९॥\nजायते तस्मात्ततः पुरुषः संपद्यते ॥२०॥\nतेन पुरुषेण जातमात्रेणैव बाल्यात्प्रभृति विद्या-\nग्रहणं कर्तव्यं गुरवोऽनुगन्तव्याः ॥२१॥\nततः क्रमात्पुंसस्तवेव चमत्कृतिर्जायत्ते ॥२२॥\nस्वच्छदृशा चित्तवृत्तेः पुरुषस्य हेयोपादेय-\nविचार उत्पद्यते ॥२३॥\nतादृग्विवेकवति संकलिताभिमाने\nपुंसि स्थिते विमलसत्त्वमयाग्न्यजातौ ।\nसप्तात्मिकावतरति क्रमशः शिवाय\nचेतःप्रकाशनकरी ननु योगभूमिः ॥२४॥"
  },
  {
    "text": "इत्यार्षे श्रीवासिष्ठमहारामायणे वाल्मीकीये मोक्षो० उत्पत्तिप्रकरणे साधकजन्मावतारो नाम षोडशोत्तरशततमः सर्गः ॥११६॥"
  }
]