{
    "BhagavadGita": [
        {
            "chapter": 6,
            "verse": 1,
            "text": "मूल श्लोकःश्री भगवानुवाचअनाश्रितः कर्मफलं कार्यं कर्म करोति यः।स संन्यासी च योगी च न निरग्निर्न चाक्रियः।।6.1।।"
        },
        {
            "chapter": 6,
            "verse": 2,
            "text": "मूल श्लोकःयं संन्यासमिति प्राहुर्योगं तं विद्धि पाण्डव।न ह्यसंन्यस्तसङ्कल्पो योगी भवति कश्चन।।6.2।।"
        },
        {
            "chapter": 6,
            "verse": 3,
            "text": "मूल श्लोकःआरुरुक्षोर्मुनेर्योगं कर्म कारणमुच्यते।योगारूढस्य तस्यैव शमः कारणमुच्यते।।6.3।।"
        },
        {
            "chapter": 6,
            "verse": 4,
            "text": "मूल श्लोकःयदा हि नेन्द्रियार्थेषु न कर्मस्वनुषज्जते।सर्वसङ्कल्पसंन्यासी योगारूढस्तदोच्यते।।6.4।।"
        },
        {
            "chapter": 6,
            "verse": 5,
            "text": "मूल श्लोकःउद्धरेदात्मनाऽऽत्मानं नात्मानमवसादयेत्।आत्मैव ह्यात्मनो बन्धुरात्मैव रिपुरात्मनः।।6.5।।"
        },
        {
            "chapter": 6,
            "verse": 6,
            "text": "मूल श्लोकःबन्धुरात्माऽऽत्मनस्तस्य येनात्मैवात्मना जितः।अनात्मनस्तु शत्रुत्वे वर्तेतात्मैव शत्रुवत्।।6.6।।"
        },
        {
            "chapter": 6,
            "verse": 7,
            "text": "मूल श्लोकःजितात्मनः प्रशान्तस्य परमात्मा समाहितः।शीतोष्णसुखदुःखेषु तथा मानापमानयोः।।6.7।।"
        },
        {
            "chapter": 6,
            "verse": 8,
            "text": "मूल श्लोकःज्ञानविज्ञानतृप्तात्मा कूटस्थो विजितेन्द्रियः।युक्त इत्युच्यते योगी समलोष्टाश्मकाञ्चनः।।6.8।।"
        },
        {
            "chapter": 6,
            "verse": 9,
            "text": "मूल श्लोकःसुहृन्मित्रार्युदासीनमध्यस्थद्वेष्यबन्धुषु।साधुष्वपि च पापेषु समबुद्धिर्विशिष्यते।।6.9।।"
        },
        {
            "chapter": 6,
            "verse": 10,
            "text": "मूल श्लोकःयोगी युञ्जीत सततमात्मानं रहसि स्थितः।एकाकी यतचित्तात्मा निराशीरपरिग्रहः।।6.10।।"
        },
        {
            "chapter": 6,
            "verse": 11,
            "text": "मूल श्लोकःशुचौ देशे प्रतिष्ठाप्य स्थिरमासनमात्मनः।नात्युच्छ्रितं नातिनीचं चैलाजिनकुशोत्तरम्।।6.11।।"
        },
        {
            "chapter": 6,
            "verse": 12,
            "text": "मूल श्लोकःतत्रैकाग्रं मनः कृत्वा यतचित्तेन्द्रियक्रियः।उपविश्यासने युञ्ज्याद्योगमात्मविशुद्धये।।6.12।।"
        },
        {
            "chapter": 6,
            "verse": 13,
            "text": "मूल श्लोकःसमं कायशिरोग्रीवं धारयन्नचलं स्थिरः।संप्रेक्ष्य नासिकाग्रं स्वं दिशश्चानवलोकयन्।।6.13।।"
        },
        {
            "chapter": 6,
            "verse": 14,
            "text": "मूल श्लोकःप्रशान्तात्मा विगतभीर्ब्रह्मचारिव्रते स्थितः।मनः संयम्य मच्चित्तो युक्त आसीत मत्परः।।6.14।।"
        },
        {
            "chapter": 6,
            "verse": 15,
            "text": "मूल श्लोकःयुञ्जन्नेवं सदाऽऽत्मानं योगी नियतमानसः।शान्तिं निर्वाणपरमां मत्संस्थामधिगच्छति।।6.15।।"
        },
        {
            "chapter": 6,
            "verse": 16,
            "text": "मूल श्लोकःनात्यश्नतस्तु योगोऽस्ति न चैकान्तमनश्नतः।न चातिस्वप्नशीलस्य जाग्रतो नैव चार्जुन।।6.16।।"
        },
        {
            "chapter": 6,
            "verse": 17,
            "text": "मूल श्लोकःयुक्ताहारविहारस्य युक्तचेष्टस्य कर्मसु।युक्तस्वप्नावबोधस्य योगो भवति दुःखहा।।6.17।।"
        },
        {
            "chapter": 6,
            "verse": 18,
            "text": "मूल श्लोकःयदा विनियतं चित्तमात्मन्येवावतिष्ठते।निःस्पृहः सर्वकामेभ्यो युक्त इत्युच्यते तदा।।6.18।।"
        },
        {
            "chapter": 6,
            "verse": 19,
            "text": "मूल श्लोकःयथा दीपो निवातस्थो नेङ्गते सोपमा स्मृता।योगिनो यतचित्तस्य युञ्जतो योगमात्मनः।।6.19।।"
        },
        {
            "chapter": 6,
            "verse": 20,
            "text": "मूल श्लोकःयत्रोपरमते चित्तं निरुद्धं योगसेवया।यत्र चैवात्मनाऽऽत्मानं पश्यन्नात्मनि तुष्यति।।6.20।।"
        },
        {
            "chapter": 6,
            "verse": 21,
            "text": "मूल श्लोकःसुखमात्यन्तिकं यत्तद्बुद्धिग्राह्यमतीन्द्रियम्।वेत्ति यत्र न चैवायं स्थितश्चलति तत्त्वतः।।6.21।।"
        },
        {
            "chapter": 6,
            "verse": 22,
            "text": "मूल श्लोकःयं लब्ध्वा चापरं लाभं मन्यते नाधिकं ततः।यस्मिन्स्थितो न दुःखेन गुरुणापि विचाल्यते।।6.22।।"
        },
        {
            "chapter": 6,
            "verse": 23,
            "text": "मूल श्लोकःतं विद्याद् दुःखसंयोगवियोगं योगसंज्ञितम्।स निश्चयेन योक्तव्यो योगोऽनिर्विण्णचेतसा।।6.23।।"
        },
        {
            "chapter": 6,
            "verse": 24,
            "text": "मूल श्लोकःसङ्कल्पप्रभवान्कामांस्त्यक्त्वा सर्वानशेषतः।मनसैवेन्द्रियग्रामं विनियम्य समन्ततः।।6.24।।"
        },
        {
            "chapter": 6,
            "verse": 25,
            "text": "मूल श्लोकःशनैः शनैरुपरमेद् बुद्ध्या धृतिगृहीतया।आत्मसंस्थं मनः कृत्वा न किञ्चिदपि चिन्तयेत्।।6.25।।"
        },
        {
            "chapter": 6,
            "verse": 26,
            "text": "मूल श्लोकःयतो यतो निश्चरति मनश्चञ्चलमस्थिरम्।ततस्ततो नियम्यैतदात्मन्येव वशं नयेत्।।6.26।।"
        },
        {
            "chapter": 6,
            "verse": 27,
            "text": "मूल श्लोकःप्रशान्तमनसं ह्येनं योगिनं सुखमुत्तमम्।उपैति शान्तरजसं ब्रह्मभूतमकल्मषम्।।6.27।।"
        },
        {
            "chapter": 6,
            "verse": 28,
            "text": "मूल श्लोकःयुञ्जन्नेवं सदाऽऽत्मानं योगी विगतकल्मषः।सुखेन ब्रह्मसंस्पर्शमत्यन्तं सुखमश्नुते।।6.28।।"
        },
        {
            "chapter": 6,
            "verse": 29,
            "text": "मूल श्लोकःसर्वभूतस्थमात्मानं सर्वभूतानि चात्मनि।ईक्षते योगयुक्तात्मा सर्वत्र समदर्शनः।।6.29।।"
        },
        {
            "chapter": 6,
            "verse": 30,
            "text": "मूल श्लोकःयो मां पश्यति सर्वत्र सर्वं च मयि पश्यति।तस्याहं न प्रणश्यामि स च मे न प्रणश्यति।।6.30।।"
        },
        {
            "chapter": 6,
            "verse": 31,
            "text": "मूल श्लोकःसर्वभूतस्थितं यो मां भजत्येकत्वमास्थितः।सर्वथा वर्तमानोऽपि स योगी मयि वर्तते।।6.31।।"
        },
        {
            "chapter": 6,
            "verse": 32,
            "text": "मूल श्लोकःआत्मौपम्येन सर्वत्र समं पश्यति योऽर्जुन।सुखं वा यदि वा दुःखं सः योगी परमो मतः।।6.32।।"
        },
        {
            "chapter": 6,
            "verse": 33,
            "text": "मूल श्लोकःअर्जुन उवाचयोऽयं योगस्त्वया प्रोक्तः साम्येन मधुसूदन।एतस्याहं न पश्यामि चञ्चलत्वात् स्थितिं स्थिराम्।।6.33।।"
        },
        {
            "chapter": 6,
            "verse": 34,
            "text": "मूल श्लोकःचञ्चलं हि मनः कृष्ण प्रमाथि बलवद्दृढम्।तस्याहं निग्रहं मन्ये वायोरिव सुदुष्करम्।।6.34।।"
        },
        {
            "chapter": 6,
            "verse": 35,
            "text": "मूल श्लोकःश्री भगवानुवाचअसंशयं महाबाहो मनो दुर्निग्रहं चलं।अभ्यासेन तु कौन्तेय वैराग्येण च गृह्यते।।6.35।।"
        },
        {
            "chapter": 6,
            "verse": 36,
            "text": "मूल श्लोकःअसंयतात्मना योगो दुष्प्राप इति मे मतिः।वश्यात्मना तु यतता शक्योऽवाप्तुमुपायतः।।6.36।।"
        },
        {
            "chapter": 6,
            "verse": 37,
            "text": "मूल श्लोकःअर्जुन उवाचअयतिः श्रद्धयोपेतो योगाच्चलितमानसः।अप्राप्य योगसंसिद्धिं कां गतिं कृष्ण गच्छति।।6.37।।"
        },
        {
            "chapter": 6,
            "verse": 38,
            "text": "मूल श्लोकःकच्चिन्नोभयविभ्रष्टश्छिन्नाभ्रमिव नश्यति।अप्रतिष्ठो महाबाहो विमूढो ब्रह्मणः पथि।।6.38।।"
        },
        {
            "chapter": 6,
            "verse": 39,
            "text": "मूल श्लोकःएतन्मे संशयं कृष्ण छेत्तुमर्हस्यशेषतः।त्वदन्यः संशयस्यास्य छेत्ता न ह्युपपद्यते।।6.39।।"
        },
        {
            "chapter": 6,
            "verse": 40,
            "text": "मूल श्लोकःश्री भगवानुवाचपार्थ नैवेह नामुत्र विनाशस्तस्य विद्यते।नहि कल्याणकृत्कश्िचद्दुर्गतिं तात गच्छति।।6.40।।"
        },
        {
            "chapter": 6,
            "verse": 41,
            "text": "मूल श्लोकःप्राप्य पुण्यकृतां लोकानुषित्वा शाश्वतीः समाः।शुचीनां श्रीमतां गेहे योगभ्रष्टोऽभिजायते।।6.41।।"
        },
        {
            "chapter": 6,
            "verse": 42,
            "text": "मूल श्लोकःअथवा योगिनामेव कुले भवति धीमताम्।एतद्धि दुर्लभतरं लोके जन्म यदीदृशम्।।6.42।।"
        },
        {
            "chapter": 6,
            "verse": 43,
            "text": "मूल श्लोकःतत्र तं बुद्धिसंयोगं लभते पौर्वदेहिकम्।यतते च ततो भूयः संसिद्धौ कुरुनन्दन।।6.43।।"
        },
        {
            "chapter": 6,
            "verse": 44,
            "text": "मूल श्लोकःपूर्वाभ्यासेन तेनैव ह्रियते ह्यवशोऽपि सः।जिज्ञासुरपि योगस्य शब्दब्रह्मातिवर्तते।।6.44।।"
        },
        {
            "chapter": 6,
            "verse": 45,
            "text": "मूल श्लोकःप्रयत्नाद्यतमानस्तु योगी संशुद्धकिल्बिषः।अनेकजन्मसंसिद्धस्ततो याति परां गतिम्।।6.45।।"
        },
        {
            "chapter": 6,
            "verse": 46,
            "text": "मूल श्लोकःतपस्विभ्योऽधिको योगी ज्ञानिभ्योऽपि मतोऽधिकः।कर्मिभ्यश्चाधिको योगी तस्माद्योगी भवार्जुन।।6.46।।"
        },
        {
            "chapter": 6,
            "verse": 47,
            "text": "मूल श्लोकःयोगिनामपि सर्वेषां मद्गतेनान्तरात्मना।श्रद्धावान्भजते यो मां स मे युक्ततमो मतः।।6.47।।"
        }
    ]
}