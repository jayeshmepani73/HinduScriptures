{
    "BhagavadGita": [
        {
            "chapter": 4,
            "verse": 1,
            "text": "मूल श्लोकःश्री भगवानुवाचइमं विवस्वते योगं प्रोक्तवानहमव्ययम्।विवस्वान् मनवे प्राह मनुरिक्ष्वाकवेऽब्रवीत्।।4.1।।"
        },
        {
            "chapter": 4,
            "verse": 2,
            "text": "मूल श्लोकःएवं परम्पराप्राप्तमिमं राजर्षयो विदुः।स कालेनेह महता योगो नष्टः परन्तप।।4.2।।"
        },
        {
            "chapter": 4,
            "verse": 3,
            "text": "मूल श्लोकःस एवायं मया तेऽद्य योगः प्रोक्तः पुरातनः।भक्तोऽसि मे सखा चेति रहस्यं ह्येतदुत्तमम्।।4.3।।"
        },
        {
            "chapter": 4,
            "verse": 4,
            "text": "मूल श्लोकःअर्जुन उवाचअपरं भवतो जन्म परं जन्म विवस्वतः।कथमेतद्विजानीयां त्वमादौ प्रोक्तवानिति।।4.4।।"
        },
        {
            "chapter": 4,
            "verse": 5,
            "text": "मूल श्लोकःश्री भगवानुवाचबहूनि मे व्यतीतानि जन्मानि तव चार्जुन।तान्यहं वेद सर्वाणि न त्वं वेत्थ परन्तप।।4.5।।"
        },
        {
            "chapter": 4,
            "verse": 6,
            "text": "मूल श्लोकःअजोऽपि सन्नव्ययात्मा भूतानामीश्वरोऽपि सन्।प्रकृतिं स्वामधिष्ठाय संभवाम्यात्ममायया।।4.6।।"
        },
        {
            "chapter": 4,
            "verse": 7,
            "text": "मूल श्लोकःयदा यदा हि धर्मस्य ग्लानिर्भवति भारत।अभ्युत्थानमधर्मस्य तदाऽऽत्मानं सृजाम्यहम्।।4.7।।"
        },
        {
            "chapter": 4,
            "verse": 8,
            "text": "मूल श्लोकःपरित्राणाय साधूनां विनाशाय च दुष्कृताम्।धर्मसंस्थापनार्थाय संभवामि युगे युगे।।4.8।।"
        },
        {
            "chapter": 4,
            "verse": 9,
            "text": "मूल श्लोकःजन्म कर्म च मे दिव्यमेवं यो वेत्ति तत्त्वतः।त्यक्त्वा देहं पुनर्जन्म नैति मामेति सोऽर्जुन।।4.9।।"
        },
        {
            "chapter": 4,
            "verse": 10,
            "text": "मूल श्लोकःवीतरागभयक्रोधा मन्मया मामुपाश्रिताः।बहवो ज्ञानतपसा पूता मद्भावमागताः।।4.10।।"
        },
        {
            "chapter": 4,
            "verse": 11,
            "text": "मूल श्लोकःये यथा मां प्रपद्यन्ते तांस्तथैव भजाम्यहम्।मम वर्त्मानुवर्तन्ते मनुष्याः पार्थ सर्वशः।।4.11।।"
        },
        {
            "chapter": 4,
            "verse": 12,
            "text": "मूल श्लोकःकाङ्क्षन्तः कर्मणां सिद्धिं यजन्त इह देवताः।क्षिप्रं हि मानुषे लोके सिद्धिर्भवति कर्मजा।।4.12।।"
        },
        {
            "chapter": 4,
            "verse": 13,
            "text": "मूल श्लोकःचातुर्वर्ण्यं मया सृष्टं गुणकर्मविभागशः।तस्य कर्तारमपि मां विद्ध्यकर्तारमव्ययम्।।4.13।।"
        },
        {
            "chapter": 4,
            "verse": 14,
            "text": "मूल श्लोकःन मां कर्माणि लिम्पन्ति न मे कर्मफले स्पृहा।इति मां योऽभिजानाति कर्मभिर्न स बध्यते।।4.14।।"
        },
        {
            "chapter": 4,
            "verse": 15,
            "text": "मूल श्लोकःएवं ज्ञात्वा कृतं कर्म पूर्वैरपि मुमुक्षुभिः।कुरु कर्मैव तस्मात्त्वं पूर्वैः पूर्वतरं कृतम्।।4.15।।"
        },
        {
            "chapter": 4,
            "verse": 16,
            "text": "मूल श्लोकःकिं कर्म किमकर्मेति कवयोऽप्यत्र मोहिताः।तत्ते कर्म प्रवक्ष्यामि यज्ज्ञात्वा मोक्ष्यसेऽशुभात्।।4.16।।"
        },
        {
            "chapter": 4,
            "verse": 17,
            "text": "मूल श्लोकःकर्मणो ह्यपि बोद्धव्यं बोद्धव्यं च विकर्मणः।अकर्मणश्च बोद्धव्यं गहना कर्मणो गतिः।।4.17।।"
        },
        {
            "chapter": 4,
            "verse": 18,
            "text": "मूल श्लोकःकर्मण्यकर्म यः पश्येदकर्मणि च कर्म यः।स बुद्धिमान् मनुष्येषु स युक्तः कृत्स्नकर्मकृत्।।4.18।।"
        },
        {
            "chapter": 4,
            "verse": 19,
            "text": "मूल श्लोकःयस्य सर्वे समारम्भाः कामसङ्कल्पवर्जिताः।ज्ञानाग्निदग्धकर्माणं तमाहुः पण्डितं बुधाः।।4.19।।"
        },
        {
            "chapter": 4,
            "verse": 20,
            "text": "मूल श्लोकःत्यक्त्वा कर्मफलासङ्गं नित्यतृप्तो निराश्रयः।कर्मण्यभिप्रवृत्तोऽपि नैव किञ्चित्करोति सः।।4.20।।"
        },
        {
            "chapter": 4,
            "verse": 21,
            "text": "मूल श्लोकःनिराशीर्यतचित्तात्मा त्यक्तसर्वपरिग्रहः।शारीरं केवलं कर्म कुर्वन्नाप्नोति किल्बिषम्।।4.21।।"
        },
        {
            "chapter": 4,
            "verse": 22,
            "text": "मूल श्लोकःयदृच्छालाभसन्तुष्टो द्वन्द्वातीतो विमत्सरः।समः सिद्धावसिद्धौ च कृत्वापि न निबध्यते।।4.22।।"
        },
        {
            "chapter": 4,
            "verse": 23,
            "text": "मूल श्लोकःगतसङ्गस्य मुक्तस्य ज्ञानावस्थितचेतसः।यज्ञायाचरतः कर्म समग्रं प्रविलीयते।।4.23।।"
        },
        {
            "chapter": 4,
            "verse": 24,
            "text": "मूल श्लोकःब्रह्मार्पणं ब्रह्महविर्ब्रह्माग्नौ ब्रह्मणा हुतम्।ब्रह्मैव तेन गन्तव्यं ब्रह्मकर्मसमाधिना।।4.24।।"
        },
        {
            "chapter": 4,
            "verse": 25,
            "text": "मूल श्लोकःदैवमेवापरे यज्ञं योगिनः पर्युपासते।ब्रह्माग्नावपरे यज्ञं यज्ञेनैवोपजुह्वति।।4.25।।"
        },
        {
            "chapter": 4,
            "verse": 26,
            "text": "मूल श्लोकःश्रोत्रादीनीन्द्रियाण्यन्ये संयमाग्निषु जुह्वति।शब्दादीन्विषयानन्य इन्द्रियाग्निषु जुह्वति।।4.26।।"
        },
        {
            "chapter": 4,
            "verse": 27,
            "text": "मूल श्लोकःसर्वाणीन्द्रियकर्माणि प्राणकर्माणि चापरे।आत्मसंयमयोगाग्नौ जुह्वति ज्ञानदीपिते।।4.27।।"
        },
        {
            "chapter": 4,
            "verse": 28,
            "text": "मूल श्लोकःद्रव्ययज्ञास्तपोयज्ञा योगयज्ञास्तथापरे।स्वाध्यायज्ञानयज्ञाश्च यतयः संशितव्रताः।।4.28।।"
        },
        {
            "chapter": 4,
            "verse": 29,
            "text": "मूल श्लोकःअपाने जुह्वति प्राण प्राणेऽपानं तथाऽपरे।प्राणापानगती रुद्ध्वा प्राणायामपरायणाः।।4.29।।"
        },
        {
            "chapter": 4,
            "verse": 30,
            "text": "मूल श्लोकःअपरे नियताहाराः प्राणान्प्राणेषु जुह्वति।सर्वेऽप्येते यज्ञविदो यज्ञक्षपितकल्मषाः।।4.30।।"
        },
        {
            "chapter": 4,
            "verse": 31,
            "text": "मूल श्लोकःयज्ञशिष्टामृतभुजो यान्ति ब्रह्म सनातनम्।नायं लोकोऽस्त्ययज्ञस्य कुतो़ऽन्यः कुरुसत्तम।।4.31।।"
        },
        {
            "chapter": 4,
            "verse": 32,
            "text": "मूल श्लोकःएवं बहुविधा यज्ञा वितता ब्रह्मणो मुखे।कर्मजान्विद्धि तान्सर्वानेवं ज्ञात्वा विमोक्ष्यसे।।4.32।।"
        },
        {
            "chapter": 4,
            "verse": 33,
            "text": "मूल श्लोकःश्रेयान्द्रव्यमयाद्यज्ञाज्ज्ञानयज्ञः परन्तप।सर्वं कर्माखिलं पार्थ ज्ञाने परिसमाप्यते।।4.33।।"
        },
        {
            "chapter": 4,
            "verse": 34,
            "text": "मूल श्लोकःतद्विद्धि प्रणिपातेन परिप्रश्नेन सेवया।उपदेक्ष्यन्ति ते ज्ञानं ज्ञानिनस्तत्त्वदर्शिनः।।4.34।।"
        },
        {
            "chapter": 4,
            "verse": 35,
            "text": "मूल श्लोकःयज्ज्ञात्वा न पुनर्मोहमेवं यास्यसि पाण्डव।येन भूतान्यशेषेण द्रक्ष्यस्यात्मन्यथो मयि।।4.35।।"
        },
        {
            "chapter": 4,
            "verse": 36,
            "text": "मूल श्लोकःअपि चेदसि पापेभ्यः सर्वेभ्यः पापकृत्तमः।सर्वं ज्ञानप्लवेनैव वृजिनं सन्तरिष्यसि।।4.36।।"
        },
        {
            "chapter": 4,
            "verse": 37,
            "text": "मूल श्लोकःयथैधांसि समिद्धोऽग्निर्भस्मसात्कुरुतेऽर्जुन।ज्ञानाग्निः सर्वकर्माणि भस्मसात्कुरुते तथा।।4.37।।"
        },
        {
            "chapter": 4,
            "verse": 38,
            "text": "मूल श्लोकःन हि ज्ञानेन सदृशं पवित्रमिह विद्यते।तत्स्वयं योगसंसिद्धः कालेनात्मनि विन्दति।।4.38।।"
        },
        {
            "chapter": 4,
            "verse": 39,
            "text": "मूल श्लोकःश्रद्धावाँल्लभते ज्ञानं तत्परः संयतेन्द्रियः।ज्ञानं लब्ध्वा परां शान्तिमचिरेणाधिगच्छति।।4.39।।"
        },
        {
            "chapter": 4,
            "verse": 40,
            "text": "मूल श्लोकःअज्ञश्चाश्रद्दधानश्च संशयात्मा विनश्यति।नायं लोकोऽस्ति न परो न सुखं संशयात्मनः।।4.40।।"
        },
        {
            "chapter": 4,
            "verse": 41,
            "text": "मूल श्लोकःयोगसंन्यस्तकर्माणं ज्ञानसंछिन्नसंशयम्।आत्मवन्तं न कर्माणि निबध्नन्ति धनञ्जय।।4.41।।"
        },
        {
            "chapter": 4,
            "verse": 42,
            "text": "मूल श्लोकःतस्मादज्ञानसंभूतं हृत्स्थं ज्ञानासिनाऽऽत्मनः।छित्त्वैनं संशयं योगमातिष्ठोत्तिष्ठ भारत।।4.42।।"
        }
    ]
}