{
    "BhagavadGita": [
        {
            "chapter": 10,
            "verse": 1,
            "text": "मूल श्लोकःश्री भगवानुवाचभूय एव महाबाहो श्रृणु मे परमं वचः।यत्तेऽहं प्रीयमाणाय वक्ष्यामि हितकाम्यया।।10.1।।"
        },
        {
            "chapter": 10,
            "verse": 2,
            "text": "मूल श्लोकःन मे विदुः सुरगणाः प्रभवं न महर्षयः।अहमादिर्हि देवानां महर्षीणां च सर्वशः।।10.2।।"
        },
        {
            "chapter": 10,
            "verse": 3,
            "text": "मूल श्लोकःयो मामजमनादिं च वेत्ति लोकमहेश्वरम्।असम्मूढः स मर्त्येषु सर्वपापैः प्रमुच्यते।।10.3।।"
        },
        {
            "chapter": 10,
            "verse": 4,
            "text": "मूल श्लोकःबुद्धिर्ज्ञानमसंमोहः क्षमा सत्यं दमः शमः।सुखं दुःखं भवोऽभावो भयं चाभयमेव च।।10.4।।"
        },
        {
            "chapter": 10,
            "verse": 5,
            "text": "मूल श्लोकःअहिंसा समता तुष्टिस्तपो दानं यशोऽयशः।भवन्ति भावा भूतानां मत्त एव पृथग्विधाः।।10.5।।"
        },
        {
            "chapter": 10,
            "verse": 6,
            "text": "मूल श्लोकःमहर्षयः सप्त पूर्वे चत्वारो मनवस्तथा।मद्भावा मानसा जाता येषां लोक इमाः प्रजाः।।10.6।।"
        },
        {
            "chapter": 10,
            "verse": 7,
            "text": "मूल श्लोकःएतां विभूतिं योगं च मम यो वेत्ति तत्त्वतः।सोऽविकम्पेन योगेन युज्यते नात्र संशयः।।10.7।।"
        },
        {
            "chapter": 10,
            "verse": 8,
            "text": "मूल श्लोकःअहं सर्वस्य प्रभवो मत्तः सर्वं प्रवर्तते।इति मत्वा भजन्ते मां बुधा भावसमन्विताः।।10.8।।"
        },
        {
            "chapter": 10,
            "verse": 9,
            "text": "मूल श्लोकःमच्चित्ता मद्गतप्राणा बोधयन्तः परस्परम्।कथयन्तश्च मां नित्यं तुष्यन्ति च रमन्ति च।।10.9।।"
        },
        {
            "chapter": 10,
            "verse": 10,
            "text": "मूल श्लोकःतेषां सततयुक्तानां भजतां प्रीतिपूर्वकम्।ददामि बुद्धियोगं तं येन मामुपयान्ति ते।।10.10।।"
        },
        {
            "chapter": 10,
            "verse": 11,
            "text": "मूल श्लोकःतेषामेवानुकम्पार्थमहमज्ञानजं तमः।नाशयाम्यात्मभावस्थो ज्ञानदीपेन भास्वता।।10.11।।"
        },
        {
            "chapter": 10,
            "verse": 12,
            "text": "मूल श्लोकःअर्जुन उवाचपरं ब्रह्म परं धाम पवित्रं परमं भवान्।पुरुषं शाश्वतं दिव्यमादिदेवमजं विभुम्।।10.12।।"
        },
        {
            "chapter": 10,
            "verse": 13,
            "text": "मूल श्लोकःआहुस्त्वामृषयः सर्वे देवर्षिर्नारदस्तथा।असितो देवलो व्यासः स्वयं चैव ब्रवीषि मे।।10.13।।"
        },
        {
            "chapter": 10,
            "verse": 14,
            "text": "मूल श्लोकःसर्वमेतदृतं मन्ये यन्मां वदसि केशव।न हि ते भगवन् व्यक्ितं विदुर्देवा न दानवाः।।10.14।।"
        },
        {
            "chapter": 10,
            "verse": 15,
            "text": "मूल श्लोकःस्वयमेवात्मनाऽत्मानं वेत्थ त्वं पुरुषोत्तम।भूतभावन भूतेश देवदेव जगत्पते।।10.15।।"
        },
        {
            "chapter": 10,
            "verse": 16,
            "text": "मूल श्लोकःवक्तुमर्हस्यशेषेण दिव्या ह्यात्मविभूतयः।याभिर्विभूतिभिर्लोकानिमांस्त्वं व्याप्य तिष्ठसि।।10.16।।"
        },
        {
            "chapter": 10,
            "verse": 17,
            "text": "मूल श्लोकःकथं विद्यामहं योगिंस्त्वां सदा परिचिन्तयन्।केषु केषु च भावेषु चिन्त्योऽसि भगवन्मया।।10.17।।"
        },
        {
            "chapter": 10,
            "verse": 18,
            "text": "मूल श्लोकःविस्तरेणात्मनो योगं विभूतिं च जनार्दन।भूयः कथय तृप्तिर्हि श्रृण्वतो नास्ति मेऽमृतम्।।10.18।।"
        },
        {
            "chapter": 10,
            "verse": 19,
            "text": "मूल श्लोकःश्री भगवानुवाचहन्त ते कथयिष्यामि दिव्या ह्यात्मविभूतयः।प्राधान्यतः कुरुश्रेष्ठ नास्त्यन्तो विस्तरस्य मे।।10.19।।"
        },
        {
            "chapter": 10,
            "verse": 20,
            "text": "मूल श्लोकःअहमात्मा गुडाकेश सर्वभूताशयस्थितः।अहमादिश्च मध्यं च भूतानामन्त एव च।।10.20।।"
        },
        {
            "chapter": 10,
            "verse": 21,
            "text": "मूल श्लोकःआदित्यानामहं विष्णुर्ज्योतिषां रविरंशुमान्।मरीचिर्मरुतामस्मि नक्षत्राणामहं शशी।।10.21।।"
        },
        {
            "chapter": 10,
            "verse": 22,
            "text": "मूल श्लोकःवेदानां सामवेदोऽस्मि देवानामस्मि वासवः।इन्द्रियाणां मनश्चास्मि भूतानामस्मि चेतना।।10.22।।"
        },
        {
            "chapter": 10,
            "verse": 23,
            "text": "मूल श्लोकःरुद्राणां शङ्करश्चास्मि वित्तेशो यक्षरक्षसाम्।वसूनां पावकश्चास्मि मेरुः शिखरिणामहम्।।10.23।।"
        },
        {
            "chapter": 10,
            "verse": 24,
            "text": "मूल श्लोकःपुरोधसां च मुख्यं मां विद्धि पार्थ बृहस्पतिम्।सेनानीनामहं स्कन्दः सरसामस्मि सागरः।।10.24।।"
        },
        {
            "chapter": 10,
            "verse": 25,
            "text": "मूल श्लोकःमहर्षीणां भृगुरहं गिरामस्म्येकमक्षरम्।यज्ञानां जपयज्ञोऽस्मि स्थावराणां हिमालयः।।10.25।।"
        },
        {
            "chapter": 10,
            "verse": 26,
            "text": "मूल श्लोकःअश्वत्थः सर्ववृक्षाणां देवर्षीणां च नारदः।गन्धर्वाणां चित्ररथः सिद्धानां कपिलो मुनिः।।10.26।।"
        },
        {
            "chapter": 10,
            "verse": 27,
            "text": "मूल श्लोकःउच्चैःश्रवसमश्वानां विद्धि माममृतोद्भवम्।ऐरावतं गजेन्द्राणां नराणां च नराधिपम्।।10.27।।"
        },
        {
            "chapter": 10,
            "verse": 28,
            "text": "मूल श्लोकःआयुधानामहं वज्रं धेनूनामस्मि कामधुक्।प्रजनश्चास्मि कन्दर्पः सर्पाणामस्मि वासुकिः।।10.28।।"
        },
        {
            "chapter": 10,
            "verse": 29,
            "text": "मूल श्लोकःअनन्तश्चास्मि नागानां वरुणो यादसामहम्।पितृ़णामर्यमा चास्मि यमः संयमतामहम्।।10.29।।"
        },
        {
            "chapter": 10,
            "verse": 30,
            "text": "मूल श्लोकःप्रह्लादश्चास्मि दैत्यानां कालः कलयतामहम्।मृगाणां च मृगेन्द्रोऽहं वैनतेयश्च पक्षिणाम्।।10.30।।"
        },
        {
            "chapter": 10,
            "verse": 31,
            "text": "मूल श्लोकःपवनः पवतामस्मि रामः शस्त्रभृतामहम्।झषाणां मकरश्चास्मि स्रोतसामस्मि जाह्नवी।।10.31।।"
        },
        {
            "chapter": 10,
            "verse": 32,
            "text": "मूल श्लोकःसर्गाणामादिरन्तश्च मध्यं चैवाहमर्जुन।अध्यात्मविद्या विद्यानां वादः प्रवदतामहम्।।10.32।।"
        },
        {
            "chapter": 10,
            "verse": 33,
            "text": "मूल श्लोकःअक्षराणामकारोऽस्मि द्वन्द्वः सामासिकस्य च।अहमेवाक्षयः कालो धाताऽहं विश्वतोमुखः।।10.33।।"
        },
        {
            "chapter": 10,
            "verse": 34,
            "text": "मूल श्लोकःमृत्युः सर्वहरश्चाहमुद्भवश्च भविष्यताम्।कीर्तिः श्रीर्वाक्च नारीणां स्मृतिर्मेधा धृतिः क्षमा।।10.34।।"
        },
        {
            "chapter": 10,
            "verse": 35,
            "text": "मूल श्लोकःबृहत्साम तथा साम्नां गायत्री छन्दसामहम्।मासानां मार्गशीर्षोऽहमृतूनां कुसुमाकरः।।10.35।।"
        },
        {
            "chapter": 10,
            "verse": 36,
            "text": "मूल श्लोकःद्यूतं छलयतामस्मि तेजस्तेजस्विनामहम्।जयोऽस्मि व्यवसायोऽस्मि सत्त्वं सत्त्ववतामहम्।।10.36।।"
        },
        {
            "chapter": 10,
            "verse": 37,
            "text": "मूल श्लोकःवृष्णीनां वासुदेवोऽस्मि पाण्डवानां धनंजयः।मुनीनामप्यहं व्यासः कवीनामुशना कविः।।10.37।।"
        },
        {
            "chapter": 10,
            "verse": 38,
            "text": "मूल श्लोकःदण्डो दमयतामस्मि नीतिरस्मि जिगीषताम्।मौनं चैवास्मि गुह्यानां ज्ञानं ज्ञानवतामहम्।।10.38।।"
        },
        {
            "chapter": 10,
            "verse": 39,
            "text": "मूल श्लोकःयच्चापि सर्वभूतानां बीजं तदहमर्जुन।न तदस्ति विना यत्स्यान्मया भूतं चराचरम्।।10.39।।"
        },
        {
            "chapter": 10,
            "verse": 40,
            "text": "मूल श्लोकःनान्तोऽस्ति मम दिव्यानां विभूतीनां परंतप।एष तूद्देशतः प्रोक्तो विभूतेर्विस्तरो मया।।10.40।।"
        },
        {
            "chapter": 10,
            "verse": 41,
            "text": "मूल श्लोकःयद्यद्विभूतिमत्सत्त्वं श्रीमदूर्जितमेव वा।तत्तदेवावगच्छ त्वं मम तेजोंऽशसंभवम्।।10.41।।"
        },
        {
            "chapter": 10,
            "verse": 42,
            "text": "मूल श्लोकःअथवा बहुनैतेन किं ज्ञातेन तवार्जुन।विष्टभ्याहमिदं कृत्स्नमेकांशेन स्थितो जगत्।।10.42।।"
        }
    ]
}