{
    "BhagavadGita": [
        {
            "chapter": 8,
            "verse": 1,
            "text": "मूल श्लोकःअर्जुन उवाचकिं तद्ब्रह्म किमध्यात्मं किं कर्म पुरुषोत्तम।अधिभूतं च किं प्रोक्तमधिदैवं किमुच्यते।।8.1।।"
        },
        {
            "chapter": 8,
            "verse": 2,
            "text": "मूल श्लोकःअधियज्ञः कथं कोऽत्र देहेऽस्मिन्मधुसूदन।प्रयाणकाले च कथं ज्ञेयोऽसि नियतात्मभिः।।8.2।।"
        },
        {
            "chapter": 8,
            "verse": 3,
            "text": "मूल श्लोकःश्री भगवानुवाचअक्षरं ब्रह्म परमं स्वभावोऽध्यात्ममुच्यते।भूतभावोद्भवकरो विसर्गः कर्मसंज्ञितः।।8.3।।"
        },
        {
            "chapter": 8,
            "verse": 4,
            "text": "मूल श्लोकःअधिभूतं क्षरो भावः पुरुषश्चाधिदैवतम्।अधियज्ञोऽहमेवात्र देहे देहभृतां वर।।8.4।।"
        },
        {
            "chapter": 8,
            "verse": 5,
            "text": "मूल श्लोकःअन्तकाले च मामेव स्मरन्मुक्त्वा कलेवरम्।यः प्रयाति स मद्भावं याति नास्त्यत्र संशयः।।8.5।।"
        },
        {
            "chapter": 8,
            "verse": 6,
            "text": "मूल श्लोकःयं यं वापि स्मरन्भावं त्यजत्यन्ते कलेवरम्।तं तमेवैति कौन्तेय सदा तद्भावभावितः।।8.6।।"
        },
        {
            "chapter": 8,
            "verse": 7,
            "text": "मूल श्लोकःतस्मात्सर्वेषु कालेषु मामनुस्मर युध्य च।मय्यर्पितमनोबुद्धिर्मामेवैष्यस्यसंशयम्।।8.7।।"
        },
        {
            "chapter": 8,
            "verse": 8,
            "text": "मूल श्लोकःअभ्यासयोगयुक्तेन चेतसा नान्यगामिना।परमं पुरुषं दिव्यं याति पार्थानुचिन्तयन्।।8.8।।"
        },
        {
            "chapter": 8,
            "verse": 9,
            "text": "मूल श्लोकःकविं पुराणमनुशासितारमणोरणीयांसमनुस्मरेद्यः।सर्वस्य धातारमचिन्त्यरूपमादित्यवर्णं तमसः परस्तात्।।8.9।।"
        },
        {
            "chapter": 8,
            "verse": 10,
            "text": "मूल श्लोकःप्रयाणकाले मनसाऽचलेनभक्त्या युक्तो योगबलेन चैव।भ्रुवोर्मध्ये प्राणमावेश्य सम्यक्स तं परं पुरुषमुपैति दिव्यम्।।8.10।।"
        },
        {
            "chapter": 8,
            "verse": 11,
            "text": "मूल श्लोकःयदक्षरं वेदविदो वदन्तिविशन्ति यद्यतयो वीतरागाः।यदिच्छन्तो ब्रह्मचर्यं चरन्तितत्ते पदं संग्रहेण प्रवक्ष्ये।।8.11।।"
        },
        {
            "chapter": 8,
            "verse": 12,
            "text": "मूल श्लोकःसर्वद्वाराणि संयम्य मनो हृदि निरुध्य च।मूर्ध्न्याधायात्मनः प्राणमास्थितो योगधारणाम्।।8.12।।"
        },
        {
            "chapter": 8,
            "verse": 13,
            "text": "मूल श्लोकःओमित्येकाक्षरं ब्रह्म व्याहरन्मामनुस्मरन्।यः प्रयाति त्यजन्देहं स याति परमां गतिम्।।8.13।।"
        },
        {
            "chapter": 8,
            "verse": 14,
            "text": "मूल श्लोकःअनन्यचेताः सततं यो मां स्मरति नित्यशः।तस्याहं सुलभः पार्थ नित्ययुक्तस्य योगिनः।।8.14।।"
        },
        {
            "chapter": 8,
            "verse": 15,
            "text": "मूल श्लोकःमामुपेत्य पुनर्जन्म दुःखालयमशाश्वतम्।नाप्नुवन्ति महात्मानः संसिद्धिं परमां गताः।।8.15।।"
        },
        {
            "chapter": 8,
            "verse": 16,
            "text": "मूल श्लोकःआब्रह्मभुवनाल्लोकाः पुनरावर्तिनोऽर्जुन।मामुपेत्य तु कौन्तेय पुनर्जन्म न विद्यते।।8.16।।"
        },
        {
            "chapter": 8,
            "verse": 17,
            "text": "मूल श्लोकःसहस्रयुगपर्यन्तमहर्यद्ब्रह्मणो विदुः।रात्रिं युगसहस्रान्तां तेऽहोरात्रविदो जनाः।।8.17।।"
        },
        {
            "chapter": 8,
            "verse": 18,
            "text": "मूल श्लोकःअव्यक्ताद्व्यक्तयः सर्वाः प्रभवन्त्यहरागमे।रात्र्यागमे प्रलीयन्ते तत्रैवाव्यक्तसंज्ञके।।8.18।।"
        },
        {
            "chapter": 8,
            "verse": 19,
            "text": "मूल श्लोकःभूतग्रामः स एवायं भूत्वा भूत्वा प्रलीयते।रात्र्यागमेऽवशः पार्थ प्रभवत्यहरागमे।।8.19।।"
        },
        {
            "chapter": 8,
            "verse": 20,
            "text": "मूल श्लोकःपरस्तस्मात्तु भावोऽन्योऽव्यक्तोऽव्यक्तात्सनातनः।यः स सर्वेषु भूतेषु नश्यत्सु न विनश्यति।।8.20।।"
        },
        {
            "chapter": 8,
            "verse": 21,
            "text": "मूल श्लोकःअव्यक्तोऽक्षर इत्युक्तस्तमाहुः परमां गतिम्।यं प्राप्य न निवर्तन्ते तद्धाम परमं मम।।8.21।।"
        },
        {
            "chapter": 8,
            "verse": 22,
            "text": "मूल श्लोकःपुरुषः स परः पार्थ भक्त्या लभ्यस्त्वनन्यया।यस्यान्तःस्थानि भूतानि येन सर्वमिदं ततम्।।8.22।।"
        },
        {
            "chapter": 8,
            "verse": 23,
            "text": "मूल श्लोकःयत्र काले त्वनावृत्तिमावृत्तिं चैव योगिनः।प्रयाता यान्ति तं कालं वक्ष्यामि भरतर्षभ।।8.23।।"
        },
        {
            "chapter": 8,
            "verse": 24,
            "text": "मूल श्लोकःअग्निर्ज्योतिरहः शुक्लः षण्मासा उत्तरायणम्।तत्र प्रयाता गच्छन्ति ब्रह्म ब्रह्मविदो जनाः।।8.24।।"
        },
        {
            "chapter": 8,
            "verse": 25,
            "text": "मूल श्लोकःधूमो रात्रिस्तथा कृष्णः षण्मासा दक्षिणायनम्।तत्र चान्द्रमसं ज्योतिर्योगी प्राप्य निवर्तते।।8.25।।"
        },
        {
            "chapter": 8,
            "verse": 26,
            "text": "मूल श्लोकःशुक्लकृष्णे गती ह्येते जगतः शाश्वते मते।एकया यात्यनावृत्तिमन्ययाऽऽवर्तते पुनः।।8.26।।"
        },
        {
            "chapter": 8,
            "verse": 27,
            "text": "मूल श्लोकःनैते सृती पार्थ जानन्योगी मुह्यति कश्चन।तस्मात्सर्वेषु कालेषु योगयुक्तो भवार्जुन।।8.27।।"
        },
        {
            "chapter": 8,
            "verse": 28,
            "text": "मूल श्लोकःवेदेषु यज्ञेषु तपःसु चैवदानेषु यत्पुण्यफलं प्रदिष्टम्।अत्येति तत्सर्वमिदं विदित्वायोगी परं स्थानमुपैति चाद्यम्।।8.28।।"
        }
    ]
}