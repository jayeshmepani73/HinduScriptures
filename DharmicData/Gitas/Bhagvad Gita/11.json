{
    "BhagavadGita": [
        {
            "chapter": 11,
            "verse": 1,
            "text": "मूल श्लोकःअर्जुन उवाचमदनुग्रहाय परमं गुह्यमध्यात्मसंज्ञितम्।यत्त्वयोक्तं वचस्तेन मोहोऽयं विगतो मम।।11.1।।"
        },
        {
            "chapter": 11,
            "verse": 2,
            "text": "मूल श्लोकःभवाप्ययौ हि भूतानां श्रुतौ विस्तरशो मया।त्वत्तः कमलपत्राक्ष माहात्म्यमपि चाव्ययम्।।11.2।।"
        },
        {
            "chapter": 11,
            "verse": 3,
            "text": "मूल श्लोकःएवमेतद्यथात्थ त्वमात्मानं परमेश्वर।द्रष्टुमिच्छामि ते रूपमैश्वरं पुरुषोत्तम।।11.3।।"
        },
        {
            "chapter": 11,
            "verse": 4,
            "text": "मूल श्लोकःमन्यसे यदि तच्छक्यं मया द्रष्टुमिति प्रभो।योगेश्वर ततो मे त्वं दर्शयाऽत्मानमव्ययम्।।11.4।।"
        },
        {
            "chapter": 11,
            "verse": 5,
            "text": "मूल श्लोकःश्री भगवानुवाचपश्य मे पार्थ रूपाणि शतशोऽथ सहस्रशः।नानाविधानि दिव्यानि नानावर्णाकृतीनि च।।11.5।।"
        },
        {
            "chapter": 11,
            "verse": 6,
            "text": "मूल श्लोकःपश्यादित्यान्वसून्रुद्रानश्िवनौ मरुतस्तथा।बहून्यदृष्टपूर्वाणि पश्याऽश्चर्याणि भारत।।11.6।।"
        },
        {
            "chapter": 11,
            "verse": 7,
            "text": "मूल श्लोकःइहैकस्थं जगत्कृत्स्नं पश्याद्य सचराचरम्।मम देहे गुडाकेश यच्चान्यद्द्रष्टुमिच्छसि।।11.7।।"
        },
        {
            "chapter": 11,
            "verse": 8,
            "text": "मूल श्लोकःन तु मां शक्यसे द्रष्टुमनेनैव स्वचक्षुषा।दिव्यं ददामि ते चक्षुः पश्य मे योगमैश्वरम्।।11.8।।"
        },
        {
            "chapter": 11,
            "verse": 9,
            "text": "मूल श्लोकःसञ्जय उवाचएवमुक्त्वा ततो राजन्महायोगेश्वरो हरिः।दर्शयामास पार्थाय परमं रूपमैश्वरम्।।11.9।।"
        },
        {
            "chapter": 11,
            "verse": 10,
            "text": "मूल श्लोकःअनेकवक्त्रनयनमनेकाद्भुतदर्शनम्।अनेकदिव्याभरणं दिव्यानेकोद्यतायुधम्।।11.10।।"
        },
        {
            "chapter": 11,
            "verse": 11,
            "text": "मूल श्लोकःदिव्यमाल्याम्बरधरं दिव्यगन्धानुलेपनम्।सर्वाश्चर्यमयं देवमनन्तं विश्वतोमुखम्।।11.11।।"
        },
        {
            "chapter": 11,
            "verse": 12,
            "text": "मूल श्लोकःदिवि सूर्यसहस्रस्य भवेद्युगपदुत्थिता।यदि भाः सदृशी सा स्याद्भासस्तस्य महात्मनः।।11.12।।"
        },
        {
            "chapter": 11,
            "verse": 13,
            "text": "मूल श्लोकःतत्रैकस्थं जगत्कृत्स्नं प्रविभक्तमनेकधा।अपश्यद्देवदेवस्य शरीरे पाण्डवस्तदा।।11.13।।"
        },
        {
            "chapter": 11,
            "verse": 14,
            "text": "मूल श्लोकःततः स विस्मयाविष्टो हृष्टरोमा धनञ्जयः।प्रणम्य शिरसा देवं कृताञ्जलिरभाषत।।11.14।।"
        },
        {
            "chapter": 11,
            "verse": 15,
            "text": "मूल श्लोकःअर्जुन उवाचपश्यामि देवांस्तव देव देहेसर्वांस्तथा भूतविशेषसङ्घान्।ब्रह्माणमीशं कमलासनस्थमृषींश्च सर्वानुरगांश्च दिव्यान्।।11.15।।"
        },
        {
            "chapter": 11,
            "verse": 16,
            "text": "मूल श्लोकःअनेकबाहूदरवक्त्रनेत्रंपश्यामि त्वां सर्वतोऽनन्तरूपम्।नान्तं न मध्यं न पुनस्तवादिंपश्यामि विश्वेश्वर विश्वरूप।।11.16।।"
        },
        {
            "chapter": 11,
            "verse": 17,
            "text": "मूल स्लोकःकिरीटिनं गदिनं चक्रिणं चतेजोराशिं सर्वतोदीप्तिमन्तम्।पश्यामि त्वां दुर्निरीक्ष्यं समन्ताद्दीप्तानलार्कद्युतिमप्रमेयम्।।11.17।।"
        },
        {
            "chapter": 11,
            "verse": 18,
            "text": "मूल श्लोकःत्वमक्षरं परमं वेदितव्यंत्वमस्य विश्वस्य परं निधानम्।त्वमव्ययः शाश्वतधर्मगोप्तासनातनस्त्वं पुरुषो मतो मे।।11.18।।"
        },
        {
            "chapter": 11,
            "verse": 19,
            "text": "मूल श्लोकःअनादिमध्यान्तमनन्तवीर्यमनन्तबाहुं शशिसूर्यनेत्रम्।पश्यामि त्वां दीप्तहुताशवक्त्रम्स्वतेजसा विश्वमिदं तपन्तम्।।11.19।।"
        },
        {
            "chapter": 11,
            "verse": 20,
            "text": "मूल श्लोकःद्यावापृथिव्योरिदमन्तरं हिव्याप्तं त्वयैकेन दिशश्च सर्वाः।दृष्ट्वाऽद्भुतं रूपमुग्रं तवेदंलोकत्रयं प्रव्यथितं महात्मन्।।11.20।।"
        },
        {
            "chapter": 11,
            "verse": 21,
            "text": "मूल श्लोकःअमी हि त्वां सुरसङ्घा विशन्तिकेचिद्भीताः प्राञ्जलयो गृणन्ति।स्वस्तीत्युक्त्वा महर्षिसिद्धसङ्घाःस्तुवन्ति त्वां स्तुतिभिः पुष्कलाभिः।।11.21।।"
        },
        {
            "chapter": 11,
            "verse": 22,
            "text": "मूल श्लोकःरुद्रादित्या वसवो ये च साध्याविश्वेऽश्िवनौ मरुतश्चोष्मपाश्च।गन्धर्वयक्षासुरसिद्धसङ्घावीक्षन्ते त्वां विस्मिताश्चैव सर्वे।।11.22।।"
        },
        {
            "chapter": 11,
            "verse": 23,
            "text": "मूल श्लोकःरूपं महत्ते बहुवक्त्रनेत्रंमहाबाहो बहुबाहूरुपादम्।बहूदरं बहुदंष्ट्राकरालंदृष्ट्वा लोकाः प्रव्यथितास्तथाऽहम्।।11.23।।"
        },
        {
            "chapter": 11,
            "verse": 24,
            "text": "मूल श्लोकःनभःस्पृशं दीप्तमनेकवर्णंव्यात्ताननं दीप्तविशालनेत्रम्।दृष्ट्वा हि त्वां प्रव्यथितान्तरात्माधृतिं न विन्दामि शमं च विष्णो।।11.24।।"
        },
        {
            "chapter": 11,
            "verse": 25,
            "text": "मूल श्लोकःदंष्ट्राकरालानि च ते मुखानिदृष्ट्वैव कालानलसन्निभानि।दिशो न जाने न लभे च शर्मप्रसीद देवेश जगन्निवास।।11.25।।"
        },
        {
            "chapter": 11,
            "verse": 26,
            "text": "मूल श्लोकःअमी च त्वां धृतराष्ट्रस्य पुत्राःसर्वे सहैवावनिपालसङ्घैः।भीष्मो द्रोणः सूतपुत्रस्तथाऽसौसहास्मदीयैरपि योधमुख्यैः।।11.26।।"
        },
        {
            "chapter": 11,
            "verse": 27,
            "text": "मूल श्लोकःवक्त्राणि ते त्वरमाणा विशन्तिदंष्ट्राकरालानि भयानकानि।केचिद्विलग्ना दशनान्तरेषुसंदृश्यन्ते चूर्णितैरुत्तमाङ्गैः।।11.27।।"
        },
        {
            "chapter": 11,
            "verse": 28,
            "text": "मूल श्लोकःयथा नदीनां बहवोऽम्बुवेगाःसमुद्रमेवाभिमुखा द्रवन्ति।तथा तवामी नरलोकवीराविशन्ति वक्त्राण्यभिविज्वलन्ति।।11.28।।"
        },
        {
            "chapter": 11,
            "verse": 29,
            "text": "मूल श्लोकःयथा प्रदीप्तं ज्वलनं पतङ्गाविशन्ति नाशाय समृद्धवेगाः।तथैव नाशाय विशन्ति लोकास्तवापि वक्त्राणि समृद्धवेगाः।।11.29।।"
        },
        {
            "chapter": 11,
            "verse": 30,
            "text": "मूल श्लोकःलेलिह्यसे ग्रसमानः समन्ताल्लोकान्समग्रान्वदनैर्ज्वलद्भिः।तेजोभिरापूर्य जगत्समग्रंभासस्तवोग्राः प्रतपन्ति विष्णो।।11.30।।"
        },
        {
            "chapter": 11,
            "verse": 31,
            "text": "मूल श्लोकःआख्याहि मे को भवानुग्ररूपोनमोऽस्तु ते देववर प्रसीद।विज्ञातुमिच्छामि भवन्तमाद्यंन हि प्रजानामि तव प्रवृत्तिम्।।11.31।।"
        },
        {
            "chapter": 11,
            "verse": 32,
            "text": "मूल श्लोकःश्री भगवानुवाचकालोऽस्मि लोकक्षयकृत्प्रवृद्धोलोकान्समाहर्तुमिह प्रवृत्तः।ऋतेऽपि त्वां न भविष्यन्ति सर्वेयेऽवस्थिताः प्रत्यनीकेषु योधाः।।11.32।।"
        },
        {
            "chapter": 11,
            "verse": 33,
            "text": "मूल श्लोकःतस्मात्त्वमुत्तिष्ठ यशो लभस्वजित्वा शत्रून् भुङ्क्ष्व राज्यं समृद्धम्।मयैवैते निहताः पूर्वमेवनिमित्तमात्रं भव सव्यसाचिन्।।11.33।।"
        },
        {
            "chapter": 11,
            "verse": 34,
            "text": "मूल श्लोकःद्रोणं च भीष्मं च जयद्रथं चकर्णं तथाऽन्यानपि योधवीरान्।मया हतांस्त्वं जहि मा व्यथिष्ठायुध्यस्व जेतासि रणे सपत्नान्।।11.34।।"
        },
        {
            "chapter": 11,
            "verse": 35,
            "text": "मूल श्लोकःसञ्जय उवाचएतच्छ्रुत्वा वचनं केशवस्यकृताञ्जलिर्वेपमानः किरीटी।नमस्कृत्वा भूय एवाह कृष्णंसगद्गदं भीतभीतः प्रणम्य।।11.35।।"
        },
        {
            "chapter": 11,
            "verse": 36,
            "text": "मूल श्लोकःअर्जुन उवाचस्थाने हृषीकेश तव प्रकीर्त्याजगत् प्रहृष्यत्यनुरज्यते च।रक्षांसि भीतानि दिशो द्रवन्तिसर्वे नमस्यन्ति च सिद्धसङ्घाः।।11.36।।"
        },
        {
            "chapter": 11,
            "verse": 37,
            "text": "मूल श्लोकःकस्माच्च ते न नमेरन्महात्मन्गरीयसे ब्रह्मणोऽप्यादिकर्त्रे।अनन्त देवेश जगन्निवासत्वमक्षरं सदसत्तत्परं यत्।।11.37।।"
        },
        {
            "chapter": 11,
            "verse": 38,
            "text": "मूल श्लोकःत्वमादिदेवः पुरुषः पुराणस्त्वमस्य विश्वस्य परं निधानम्।वेत्तासि वेद्यं च परं च धामत्वया ततं विश्वमनन्तरूप।।11.38।।"
        },
        {
            "chapter": 11,
            "verse": 39,
            "text": "मूल श्लोकःवायुर्यमोऽग्निर्वरुणः शशाङ्कःप्रजापतिस्त्वं प्रपितामहश्च।नमो नमस्तेऽस्तु सहस्रकृत्वःपुनश्च भूयोऽपि नमो नमस्ते।।11.39।।"
        },
        {
            "chapter": 11,
            "verse": 40,
            "text": "मूल श्लोकःनमः पुरस्तादथ पृष्ठतस्तेनमोऽस्तु ते सर्वत एव सर्व।अनन्तवीर्यामितविक्रमस्त्वंसर्वं समाप्नोषि ततोऽसि सर्वः।।11.40।।"
        },
        {
            "chapter": 11,
            "verse": 41,
            "text": "मूल श्लोकःसखेति मत्वा प्रसभं यदुक्तंहे कृष्ण हे यादव हे सखेति।अजानता महिमानं तवेदंमया प्रमादात्प्रणयेन वापि।।11.41।।"
        },
        {
            "chapter": 11,
            "verse": 42,
            "text": "मूल श्लोकःयच्चावहासार्थमसत्कृतोऽसिविहारशय्यासनभोजनेषु।एकोऽथवाप्यच्युत तत्समक्षंतत्क्षामये त्वामहमप्रमेयम्।।11.42।।"
        },
        {
            "chapter": 11,
            "verse": 43,
            "text": "मूल श्लोकःपितासि लोकस्य चराचरस्यत्वमस्य पूज्यश्च गुरुर्गरीयान्।न त्वत्समोऽस्त्यभ्यधिकः कुतोऽन्योलोकत्रयेऽप्यप्रतिमप्रभाव।।11.43।।"
        },
        {
            "chapter": 11,
            "verse": 44,
            "text": "मूल श्लोकःतस्मात्प्रणम्य प्रणिधाय कायंप्रसादये त्वामहमीशमीड्यम्।पितेव पुत्रस्य सखेव सख्युःप्रियः प्रियायार्हसि देव सोढुम्।।11.44।।"
        },
        {
            "chapter": 11,
            "verse": 45,
            "text": "मूल श्लोकःअदृष्टपूर्वं हृषितोऽस्मि दृष्ट्वाभयेन च प्रव्यथितं मनो मे।तदेव मे दर्शय देव रूपंप्रसीद देवेश जगन्निवास।।11.45।।"
        },
        {
            "chapter": 11,
            "verse": 46,
            "text": "मूल श्लोकःकिरीटिनं गदिनं चक्रहस्तमिच्छामि त्वां द्रष्टुमहं तथैव।तेनैव रूपेण चतुर्भुजेनसहस्रबाहो भव विश्वमूर्ते।।11.46।।"
        },
        {
            "chapter": 11,
            "verse": 47,
            "text": "मूल श्लोकःश्री भगवानुवाचमया प्रसन्नेन तवार्जुनेदंरूपं परं दर्शितमात्मयोगात्।तेजोमयं विश्वमनन्तमाद्यंयन्मे त्वदन्येन न दृष्टपूर्वम्।।11.47।।"
        },
        {
            "chapter": 11,
            "verse": 48,
            "text": "मूल श्लोकःन वेदयज्ञाध्ययनैर्न दानैर्न च क्रियाभिर्न तपोभिरुग्रैः।एवंरूपः शक्य अहं नृलोकेद्रष्टुं त्वदन्येन कुरुप्रवीर।।11.48।।"
        },
        {
            "chapter": 11,
            "verse": 49,
            "text": "मूल श्लोकःमा ते व्यथा मा च विमूढभावोदृष्ट्वा रूपं घोरमीदृङ्ममेदम्।व्यपेतभीः प्रीतमनाः पुनस्त्वंतदेव मे रूपमिदं प्रपश्य।।11.49।।"
        },
        {
            "chapter": 11,
            "verse": 50,
            "text": "मूल श्लोकःसञ्जय उवाचइत्यर्जुनं वासुदेवस्तथोक्त्वास्वकं रूपं दर्शयामास भूयः।आश्वासयामास च भीतमेनंभूत्वा पुनः सौम्यवपुर्महात्मा।।11.50।।"
        },
        {
            "chapter": 11,
            "verse": 51,
            "text": "मूल श्लोकःअर्जुन उवाचदृष्ट्वेदं मानुषं रूपं तवसौम्यं जनार्दन।इदानीमस्मि संवृत्तः सचेताः प्रकृतिं गतः।।11.51।।"
        },
        {
            "chapter": 11,
            "verse": 52,
            "text": "मूल श्लोकःश्री भगवानुवाचसुदुर्दर्शमिदं रूपं दृष्टवानसि यन्मम।देवा अप्यस्य रूपस्य नित्यं दर्शनकाङ्क्षिणः।।11.52।।"
        },
        {
            "chapter": 11,
            "verse": 53,
            "text": "मूल श्लोकःनाहं वेदैर्न तपसा न दानेन न चेज्यया।शक्य एवंविधो द्रष्टुं दृष्टवानसि मां यथा।।11.53।।"
        },
        {
            "chapter": 11,
            "verse": 54,
            "text": "मूल श्लोकःभक्त्या त्वनन्यया शक्य अहमेवंविधोऽर्जुन।ज्ञातुं दृष्टुं च तत्त्वेन प्रवेष्टुं च परंतप।।11.54।।"
        },
        {
            "chapter": 11,
            "verse": 55,
            "text": "मूल श्लोकःमत्कर्मकृन्मत्परमो मद्भक्तः सङ्गवर्जितः।निर्वैरः सर्वभूतेषु यः स मामेति पाण्डव।।11.55।।"
        }
    ]
}