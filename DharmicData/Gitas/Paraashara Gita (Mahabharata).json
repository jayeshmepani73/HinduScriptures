[
  {
    "text": "पराशरगीता"
  },
  {
    "text": "अध्याय २७९\n य्\nअतः परं महाबाहो यच्छ्रेयस्तद्वदस्व मे ।\nन तृप्याम्यमृतस्येव वससस्ते पितामह ॥ १॥"
  },
  {
    "text": "किं कर्म पुरुषः कृत्वा शुभं पुरुषसत्तम ।\nश्रेयः परमवाप्नोति प्रेत्य चेह च तद्वद ॥ २॥"
  },
  {
    "text": "भीष्मोवाच\nअत्र ते वर्तयिष्यामि यथापूर्वं महायशः ।\nपराशरं महात्मानं पप्रच्छ जनको नृपः ॥ ३॥"
  },
  {
    "text": "किं श्रेयः सर्वभूतानामस्मिँल्लोके परत्र च ।\nयद्भवेत्प्रतिपत्तव्यं तद्भवान्प्रब्रवीतु मे ॥ ४॥"
  },
  {
    "text": "ततः स तपसा युक्तः सर्वधर्माविधानवित् ।\nनृपायानुग्रह मना मुनिर्वाक्यमथाब्रवीत् ॥ ५॥"
  },
  {
    "text": "धर्म एव कृतः श्रेयानिह लोके परत्र च ।\nतस्माद्धि परमं नास्ति यथा प्राहुर्मनीषिणः ॥ ६॥"
  },
  {
    "text": "प्रतिपद्य नरो धर्मं स्वर्गलोके महीयते ।\nधर्मात्मकः कर्म विधिर्देहिनां नृपसत्तम ।\nतस्मिन्नाश्रमिणः सन्तः स्वकर्माणीह कुर्वते ॥ ७॥"
  },
  {
    "text": "चतुर्विधा हि लोकस्य यात्रा तात विधीयते ।\nमर्त्या यत्रावतिष्ठन्ते सा च कामात्प्रवर्तते ॥ ८॥"
  },
  {
    "text": "सुकृतासुकृतं कर्म निषेव्य विविधैः क्रमैः ।\nदशार्ध प्रविभक्तानां भूतानां बहुधा गतिः ॥ ९॥"
  },
  {
    "text": "सौवर्णं राजतं वापि यथा भान्दं निषिच्यते ।\nतथा निषिच्यते जन्तुः पूर्वकर्म वशानुगः ॥ १०॥"
  },
  {
    "text": "नाबीजाज्जायते किं चिन्नाकृत्वा सुखमेधते ।\nसुकृती विन्दति सुखं प्राप्य देहक्षयं नरः ॥ ११॥"
  },
  {
    "text": "दैवं तात न पश्यामि नास्ति दैवस्य साधनम् ।\nस्वभावतो हि संसिद्धा देवगन्धर्वदानवाः ॥ १२॥"
  },
  {
    "text": "प्रेत्य जातिकृतं कर्म न स्मरन्ति सदा जनाः ।\nते वै तस्य फलप्राप्तौ कर्म चापि चतुर्विधम् ॥ १३॥"
  },
  {
    "text": "लोकयात्राश्रयश्चैव शब्दो वेदाश्रयः कृतः ।\nशान्त्यर्थं मनसस्तात नैतद्वृद्धानुशासनम् ॥ १४॥"
  },
  {
    "text": "चक्षुषा मनसा वाचा कर्मणा च चतुर्विधम् ।\nकुरुते यादृशं कर्म तादृशं प्रतिपद्यते ॥ १५॥"
  },
  {
    "text": "निरन्तरं च मिश्रं च फलते कर्म पार्थिव ।\nकल्यानं यदि वा पापं न तु नाशोऽस्य विद्यते ॥ १६॥"
  },
  {
    "text": "कदा चित्सुकृतं तात कूतस्थमिव तिष्ठति ।\nमज्जमानस्य संसारे यावद्दुःखाद्विमुच्यते ॥ १७॥"
  },
  {
    "text": "ततो दुःखक्षयं कृत्वा सुकृतं कर्म सेवते ।\nसुकृतक्षयाद्दुष्कृतं च तद्विद्धि मनुजाधिप ॥ १८॥"
  },
  {
    "text": "दमः क्षमा धृतिस्तेजः सन्तोषः सत्यवादिता ।\nह्रीरहिंसाव्यसनिता दाक्ष्यं चेति सुखावहाः ॥ १९॥"
  },
  {
    "text": "दुष्कृते सुकृते वापि न जन्तुरयतो भवेत् ।\nनित्यं मनः समाधाने प्रयतेत विचक्षणः ॥ २०॥"
  },
  {
    "text": "नायं परस्य सुकृतं दुष्कृतं वापि सेवते ।\nकरोति यादृशं कर्म तादृशं प्रतिपद्यते ॥ २१॥"
  },
  {
    "text": "सुखदुःखे समाधाय पुमानन्येन गच्छति ।\nअन्येनैव जनः सर्वः सङ्गतो यश्च पार्थिव ॥ २२॥"
  },
  {
    "text": "परेषां यदसूयेत न तत्कुर्यात्स्वयं नरः ।\nयो ह्यसूयुस्तथायुक्तः सोऽवहासं नियच्छति ॥ २३॥"
  },
  {
    "text": "भीरू राजन्यो ब्राह्मणः सर्वभक्षो\nवैश्योऽनीहावान्हीनवर्णोऽलसश् च ।\nविद्वांश्चाशीलो वृत्तहीनः कुलीनः\nसत्याद्भ्रष्टो ब्राह्मणः स्त्री च दुष्टा ॥ २४॥"
  },
  {
    "text": "रागी मुक्तः पचमानोऽऽत्महेतोर्\nमूर्खो वक्ता नृप हीनं च रास्त्रम् ।\nएते सर्वे शोच्यतां यान्ति राजन्\nयश्चायुक्तः स्नेहहीनः प्रजासु ॥ २५॥"
  },
  {
    "text": "अध्याय २८०\n पराशरोवाच\nमनोरथरथं प्राप्य इन्द्रियार्थ हयं नरः ।\nरश्मिभिर्ज्ञानसम्भूतैर्यो गच्छति स बुद्धिमान् ॥ १॥"
  },
  {
    "text": "सेवाश्रितेन मनसा वृत्ति हीनस्य शस्यते ।\nद्विजातिहस्तान्निर्वृत्ता न तु तुल्यात्परस्परम् ॥ २॥"
  },
  {
    "text": "आयुर्नसुलभं लब्ध्वा नावकर्षेद्विशां पते ।\nउत्कर्षार्थं प्रयतते नरः पुण्येन कर्मणा ॥ ३॥"
  },
  {
    "text": "वर्णेभ्योऽपि परिभ्रष्टः स वै संमानमर्हति ।\nन तु यः सत्क्रियां प्राप्य राजसं कर्म सेवते ॥ ४॥"
  },
  {
    "text": "वर्णोत्कर्षमवाप्नोति नरः पुण्येन कर्मणा ।\nदुर्लभं तमलब्धा हि हन्यात्पापेन कर्मणा ॥ ५॥"
  },
  {
    "text": "अज्ञानाद्धि कृतं पापं तपसैवाभिनिर्नुदेत् ।\nपापं हि कर्मफलति पापमेव स्वयं कृतम् ।\nतस्मात्पापं न सेवेत कर्म दुःखफलोदयम् ॥ ६॥"
  },
  {
    "text": "पापानुबन्धं यत्कर्म यद्यपि स्यान्महाफलम् ।\nन तत्सेवेत मेधावी शुचिः कुसलिलं यथा ॥ ७॥"
  },
  {
    "text": "किं कस्तमनुपश्यामि फलं पापस्य कर्मणः ।\nप्रत्यापन्नस्य हि सतो नात्मा तावद्विरोचते ॥ ८॥"
  },
  {
    "text": "प्रत्यापत्तिश्च यस्येह बालिशस्य न जायते ।\nतस्यापि सुमहांस्तापः प्रस्थितस्योपजायते ॥ ९॥"
  },
  {
    "text": "विरक्तं शोध्यते वस्त्रं न तु कृष्णोपसंहितम् ।\nप्रयत्नेन मनुष्येन्द्र पापमेवं निबोध मे ॥ १०॥"
  },
  {
    "text": "स्वयं कृत्वा तु यः पापं शुभमेवानुतिष्ठति ।\nप्रायश्चित्तं नरः कर्तुमुभयं सोऽश्नुते पृथक् ॥ ११॥"
  },
  {
    "text": "अजानात्तु कृतां हिंसामहिंसा व्यपकर्षति ।\nब्राह्मणाः शास्त्रनिर्देशादित्याहुर्ब्रह्मवादिनः ॥ १२॥"
  },
  {
    "text": "कथा कामकृतं चास्य विहिंसैवापकर्षति ।\nइत्याहुर्धर्मशास्त्रज्ञा ब्राह्मणा वेदपारगाः ॥ १३॥"
  },
  {
    "text": "अहं तु तावत्पश्यामि कर्म यद्वर्तते कृतम् ।\nगुणयुक्तं प्रकाशं च पापेनानुपसंहितम् ॥ १४॥"
  },
  {
    "text": "यथा सूक्ष्माणि कर्माणि फलन्तीह यथातथम् ।\nबुद्धियुक्तानि तानीह कृतानि मनसा सह ॥ १५॥"
  },
  {
    "text": "भवत्यल्पफलं कर्म सेवितं नित्यमुल्बनम् ।\nअबुद्धिपूर्वं धर्मज्ञ कृतमुग्रेण कर्मणा ॥ १६॥"
  },
  {
    "text": "कृतानि यानि कर्माणि दैवतैर्मुनिभिस्तथा ।\nनाचरेत्तानि धर्मात्मा श्रुत्वा चापि न कुत्सयेत् ॥ १७॥"
  },
  {
    "text": "सञ्चिन्त्य मनसा राजन्विदित्वा शक्तिमात्मनः ।\nकरोति यः शुभं कर्म स वै भद्राणि पश्यति ॥ १८॥"
  },
  {
    "text": "नवे कपाले सलिलं संन्यस्तं हीयते यथा ।\nनवेतरे तथा भावं प्राप्नोति सुखभावितम् ॥ १९॥"
  },
  {
    "text": "सतोयेऽन्यत्तु यत्तोयं तस्मिन्नेव प्रसिच्यते ।\nवृद्धे वृद्धिमवाप्नोति सलिले सलिलं यथा ॥ २०॥"
  },
  {
    "text": "एवं कर्माणि यानीह बुद्धियुक्तानि भूपते ।\nनसमानीह हीनानि तानि पुण्यतमान्यपि ॥ २१॥"
  },
  {
    "text": "राज्ञा जेतव्याः सायुधाश्चोन्नताश् च\nसम्यक्कर्तव्यं पालनं च प्रजानाम् ।\nअग्निश्चेयो बहुभिश्चापि यज्ञैर्\nअन्ते मध्ये वा वनमाश्रित्य स्थेयम् ॥ २२॥"
  },
  {
    "text": "दमान्वितः पुरुषो धर्मशीलो\nभूतानि चात्मानमिवानुपश्येत् ।\nगरीयसः पूजयेदात्मशक्त्या\nसत्येन शीलेन सुखं नरेन्द्र ॥ २३॥"
  },
  {
    "text": "अध्याय २८१\n पराशरोवाच\nकः कस्य चोपकुरुते कश् च कस्मै प्रयच्छति ।\nप्रानी करोत्ययं कर्म सर्वमात्मार्थमात्मना ॥ १॥"
  },
  {
    "text": "गौरवेण परित्यक्तं निःस्नेहं परिवर्जयेत् ।\nसोदर्यं भ्रातरमपि किमुतान्यं पृथग्जनम् ॥ २॥"
  },
  {
    "text": "विशिष्टस्य विशिष्टाच्च तुल्यौ दानप्रतिग्रहौ ।\nतयोः पुण्यतरं दानं तद्द्विजस्य प्रयच्छतः ॥ ३॥"
  },
  {
    "text": "न्यायागतं धनं वर्णैर्न्यायेनैव विवर्धितम् ।\nसंरक्ष्यं यत्नमास्थाय धर्मार्थमिति निश्चयः ॥ ४॥"
  },
  {
    "text": "न धर्मार्थी नृशंसेन कर्मणा धनमर्जयेत् ।\nशक्तितः सर्वकार्याणि कुर्यान्नर्द्धिमनुस्मरेत् ॥ ५॥"
  },
  {
    "text": "अपो हि प्रयतः शीतास्तापिता ज्वलनेन वा ।\nशक्तितोऽतिथये दत्त्वा क्षुधार्तायाश्नुते फलम् ॥ ६॥"
  },
  {
    "text": "रन्तिदेवेन लोकेष्टा सिद्धिः प्राप्ता महात्मना ।\nफलपत्रैरथो मूलैर्मुनीनर्चितवानसौ ॥ ७॥"
  },
  {
    "text": "तैरेव फलपत्रैश्च स माथरमतोषयत् ।\nतस्माल्लेभे परं स्थानं शैब्योऽपि पृथिवीपतिः ॥ ८॥"
  },
  {
    "text": "देवतातिथिभृत्येभ्यः पितृभ्योऽथात्मनस्तथा ।\nऋणवाञ्जायते मर्त्यस्तस्मादनृणतां व्रजेत् ॥ ९॥"
  },
  {
    "text": "स्वाध्यायेन महर्षिभ्यो देवेभ्यो यज्ञकर्मणा ।\nपितृभ्यः श्राद्धदानेन नृणाम् अभ्यर्चनेन च ॥ १०॥"
  },
  {
    "text": "वाचः शेषावहार्येण पालनेनात्मनोऽपि च ।\nयथावद्धृत्य वर्गस्य चिकीर्षेद्धर्ममादितः ॥ ११॥"
  },
  {
    "text": "प्रयत्नेन च संसिद्धा धनैरपि विवर्जिताः ।\nसम्यग्घुत्वा हुतवहं मुनयः सिद्धिमागताः ॥ १२॥"
  },
  {
    "text": "विश्वामित्रस्य पुत्रत्वमृचीक तनयोऽगमत् ।\nऋग्भिः स्तुत्वा महाभागो देवान्वै यज्ञभागिनः ॥ १३॥"
  },
  {
    "text": "गतः शुक्रत्वमुशना देवदेव प्रसादनात् ।\nदेवीं स्तुत्वा तु गगने मोदते तेजसा वृतः ॥ १४॥"
  },
  {
    "text": "असितो देवलश्चैव तथा नारद पर्तवौ ।\nकक्षीवाञ्जामदग्न्यश्च रामस्तान्द्यस्तथांशुमान् ॥ १५॥"
  },
  {
    "text": "वसिष्ठो जमदग्निश्च विश्वामित्रोऽत्रिरेव च ।\nभरद्वाजो हरिश्मश्रुः कुन्दधारः श्रुतश्रवाः ॥ १६॥"
  },
  {
    "text": "एते महर्षयः स्तुत्वा विष्णुमृग्भिः समाहिताः ।\nलेभिरे तपसा सिद्धिं प्रसादात्तस्य धीमतः ॥ १७॥"
  },
  {
    "text": "अनर्हाश्चार्हतां प्राप्ताः सन्तः स्तुत्वा तमेव ह ।\nन तु वृद्धिमिहान्विच्छेत्कर्मकृत्वा जुगुप्सितम् ॥ १८॥"
  },
  {
    "text": "येऽर्था धर्मेण ते सत्या येऽधर्मेण धिगस्तु तान् ।\nधर्मं वै शाश्वतं लोके न जह्याद्धनकाङ्क्षया ॥ १९॥"
  },
  {
    "text": "आहिताग्निर्हि धर्मात्मा यः स पुण्यकृदुत्तमः ।\nवेदा हि सर्वे राजेन्द्र स्थितास्त्रिष्वग्निषु प्रभो ॥ २०॥"
  },
  {
    "text": "स चाप्यग्न्याहितो विप्रः क्रिया यस्य न हीयते ।\nश्रेयो ह्यनाहिताग्नित्वमग्निहोत्रं न निष्क्रियम् ॥ २१॥"
  },
  {
    "text": "अग्निरात्मा च माता च पिता जनयिता तथा ।\nगुरुश्च नरशार्दूल परिचर्या यथातथम् ॥ २२॥"
  },
  {
    "text": "मानं त्यक्त्वा यो नरो वृद्धसेवी\nविद्वान्क्लीबः पश्यति प्रीतियोगात् ।\nदाक्ष्येणाहीनो धर्मयुक्तो नदान्तो\nलोकेऽस्मिन्वै पूज्यते सद्भिरार्यः ॥ २३॥"
  },
  {
    "text": "अध्याय २८२\n पराशरोवाच\nवृत्तिः सकाशाद्वर्णेभ्यस्त्रिभ्यो हीनस्य शोभना ।\nप्रीत्योपनीता निर्दिष्टा धर्मिष्ठान्कुरुते सदा ॥ १॥"
  },
  {
    "text": "वृत्तिश्चेन्नास्ति शूद्रस्य पितृपैतामही ध्रुवा ।\nन वृत्तिं परतो मार्गेच्छुश्रूसां तु प्रयोजयेत् ॥ २॥"
  },
  {
    "text": "सद्भिस्तु सह संसर्गः शोभते धर्मदर्शिभिः ।\nनित्यं सर्वास्ववस्थासु नासद्भिरिति मे मतिः ॥ ३॥"
  },
  {
    "text": "यथोदय गिरौ द्रव्यं संनिकर्षेण दीप्यते ।\nतथा सत्संनिकर्षेण हीनवर्णोऽपि दीप्यते ॥ ४॥"
  },
  {
    "text": "यादृशेन हि वर्णेन भाव्यते शुक्लमम्बरम् ।\nतादृशं कुरुते रूपमेतदेवमवैहि मे ॥ ५॥"
  },
  {
    "text": "तस्माद्गुणेषु रज्येथा मा दोषेषु कदा चन ।\nअनित्यमिह मर्त्यानां जीवितं हि चलाचलम् ॥ ६॥"
  },
  {
    "text": "सुखे वा यदि वा दुःखे वर्तमानो विचक्षणः ।\nयश्चिनोति शुभान्येव स भद्राणीह पश्यति ॥ ७॥"
  },
  {
    "text": "धर्मादपेतं यत्कर्म यद्यपि स्यान्महाफलम् ।\nन तत्सेवेत मेधावी न तद्धितमिहोच्यते ॥ ८॥"
  },
  {
    "text": "यो हृत्वा गोसहस्राणि नृपो दद्यादरक्षिता ।\nस शब्दमात्रफलभाग्राजा भवति तस्करः ॥ ९॥"
  },
  {
    "text": "स्वयम्भूरसृजच्चाग्रे धातारं लोकपूजितम् ।\nधातासृजत्पुत्रमेकं प्रजानां धारणे रतम् ॥ १०॥"
  },
  {
    "text": "तमर्चयित्वा वैश्यस्तु कुर्यादत्यर्थमृद्धिमत् ।\nरक्षितव्यं तु राजन्यैरुपयोज्यं द्विजातिभिः ॥ ११॥"
  },
  {
    "text": "अजिह्मैरशथ क्रोधैर्हव्यकव्य प्रयोक्तृभिः ।\nशूद्रैर्निर्मार्जनं कार्यमेवं धर्मो न नश्यति ॥ १२॥"
  },
  {
    "text": "अप्रनस्ते ततो धर्मे भवन्ति सुखिताः प्रजाः ।\nसुखेन तासां राजेन्द्र मोदन्ते दिवि देवताः ॥ १३॥"
  },
  {
    "text": "तस्माद्यो रक्षति नृपः स धर्मेणाभिपूज्यते ।\nअधीते चापि यो विप्रो वैश्यो यश्चार्जने रतः ॥ १४॥"
  },
  {
    "text": "यश्च शुश्रूसते शूद्रः सततं नियतेन्द्रियः ।\nअतोऽन्यथा मनुष्येन्द्र स्वधर्मात्परिहीयते ॥ १५॥"
  },
  {
    "text": "प्राण सन्तापनिर्दिष्टाः काकिन्योऽपि महाफलाः ।\nन्यायेनोपार्जिता दत्ताः किमुतान्याः सहस्रशः ॥ १६॥"
  },
  {
    "text": "सत्कृत्य तु द्विजातिभ्यो यो ददाति नराधिप ।\nयादृशं तादृशं नित्यमश्नाति फलमूर्जितम् ॥ १७॥"
  },
  {
    "text": "अभिगम्य दत्तं तुष्ट्या यद्धन्यमाहुरभिष्टुतम् ।\nयाचितेन तु यद्दत्तं तदाहुर्मध्यमं बुधाः ॥ १८॥"
  },
  {
    "text": "अवज्ञया दीयते यत्तथैवाश्रद्धयापि च ।\nतदाहुरधमं दानं मुनयः सत्यवादिनः ॥ १९॥"
  },
  {
    "text": "अतिक्रमे मज्जमानो विविधेन नरः सदा ।\nतथा प्रयत्नं कुर्वीत यथा मुच्येत संशयात् ॥ २०॥"
  },
  {
    "text": "दमेन शोभते विप्रः क्षत्रियो विजयेन तु ।\nधनेन वैश्यः शूद्रस्तु नित्यं दाक्ष्येण शोभते ॥ २१॥"
  },
  {
    "text": "अध्याय २८३\n पराशरोवाच\nप्रतिग्रहागता विप्रे क्षत्रिये शस्त्रनिर्जिताः ।\nवैश्ये न्यायार्जिताश्चैव शूद्रे शुश्रूसयार्जिताः ।\nस्वलाप्यर्थाः प्रशस्यन्ते धर्मस्यार्थे महाफलाः ॥ १॥"
  },
  {
    "text": "नित्यं त्रयाणां वर्णानां शूद्रः शुश्रूसुरुच्यते ।\nक्षत्रधर्मा वैश्य धर्मा नावृत्तिः पतति द्विजः ।\nशूद्र कर्मा यदा तु स्यात्तदा पतति वै द्विजः ॥ २॥"
  },
  {
    "text": "वानिज्यं पाशुपाल्यं च तथा शिल्पोपजीवनम् ।\nशूद्रस्यापि विधीयन्ते यदा वृत्तिर्न जायते ॥ ३॥"
  },
  {
    "text": "रङ्गावतरणं चैव तथारूपोपजीवनम् ।\nमद्य मांसोपजीव्यं च विक्रयो लोहचर्मणोः ॥ ४॥"
  },
  {
    "text": "अपूर्विणा न कर्तव्यं कर्म लोके विगर्हितम् ।\nकृतपूर्विणस्तु त्यजतो महान्धर्म इति श्रुतिः ॥ ५॥"
  },
  {
    "text": "संसिद्धिः पुरुषो लोके यदाचरति पापकम् ।\nमदेनाभिप्लुत मनास्तच्च न ग्राह्यमुच्यते ॥ ६॥"
  },
  {
    "text": "श्रूयन्ते हि पुराणे वै प्रजा धिग्दन्द शासनाः ।\nदान्ता धर्मप्रधानाश्च न्यायधर्मानुवर्तकाः ॥ ७॥"
  },
  {
    "text": "धर्म एव सदा नॄणामिह राजन्प्रशस्यते ।\nधर्मवृद्धा गुणानेव सेवन्ते हि नरा भुवि ॥ ८॥"
  },
  {
    "text": "तं धर्ममसुरास्तात नामृष्यन्त जनाधिप ।\nविवर्धमानाः क्रमशस्तत्र तेऽन्वाविशन्प्रजाः ॥ ९॥"
  },
  {
    "text": "तेषां दर्पः समभवत्प्रजानां धर्मनाशनः ।\nदर्पात्मनां ततः क्रोधः पुनस्तेषामजायत ॥ १०॥"
  },
  {
    "text": "ततः क्रोधाभिभूतानां वृत्तं लज्जा समन्वितम् ।\nह्रीश्चैवाप्यनशद्राजंस्ततो मोहो व्यजायत ॥ ११॥"
  },
  {
    "text": "ततो मोहपरीतास्ते नापश्यन्त यथा पुरा ।\nपरस्परावमर्देन वर्तयन्ति यथासुखम् ॥ १२॥"
  },
  {
    "text": "तान्प्राप्य तु स धिग्दण्डो न कारणमतोऽभवत् ।\nततोऽभ्यगच्छन्देवांश्च ब्राह्मणांश्चावमन्य ह ॥ १३॥"
  },
  {
    "text": "एतस्मिन्नेव काले तु देवा देववरं शिवम् ।\nअगच्छञ्शरणं वीरं बहुरूपं गणाधिपम् ॥ १४॥"
  },
  {
    "text": "तेन स्म ते गगनगाः सपुराः पातिताः क्षितौ ।\nतिस्रोऽप्येकेन बानेन देवाप्यायित तेजसा ॥ १५॥"
  },
  {
    "text": "तेषामधिपतिस्त्वासीद्भीमो भीमपराक्रमः ।\nदेवतानां भयकरः स हतः शूलपाणिना ॥ १६॥"
  },
  {
    "text": "तस्मिन्हतेऽथ स्वं भावं प्रत्यपद्यन्त मानवाः ।\nप्रावर्तन्त च वेदा वै शास्त्राणि च यथा पुरा ॥ १७॥"
  },
  {
    "text": "ततोऽभ्यसिञ्चन्राज्येन देवानां दिवि वासवम् ।\nसप्तर्षयश्चान्वयुञ्जन्नराणां दन्द धारणे ॥ १८॥"
  },
  {
    "text": "सप्तर्षीणामथोर्ध्वं च विपृथुर्नाम पार्थिवः ।\nराजानः क्षत्रियाश्चैव मन्दलेषु पृथक्पृथक् ॥ १९॥"
  },
  {
    "text": "महाकुलेषु ये जाता वृत्ताः पूर्वतराश् च ये ।\nतेषामथासुरो भावो हृदयान्नापसर्पति ॥ २०॥"
  },
  {
    "text": "तस्मात्तेनैव भावेन सानुषङ्गेन पार्थिवाः ।\nआसुराण्येव कर्माणि न्यसेवन्भीमविक्रमाः ॥ २१॥"
  },
  {
    "text": "प्रत्यतिष्ठंश्च तेष्वेव तान्येव स्थापयन्ति च ।\nभजन्ते तानि चाद्यापि ये बालिशतमा नराः ॥ २२॥"
  },
  {
    "text": "तस्मादहं ब्रवीमि त्वां राजन्सञ्चिन्त्य शास्त्रतः ।\nसंसिद्धाधिगमं कुर्यात्कर्म हिंसात्मकं त्यजेत् ॥ २३॥"
  },
  {
    "text": "न सङ्करेण द्रविणं विचिन्वीत विचक्षणः ।\nधर्मार्थं न्यायमुत्सृज्य न तत्कल्यानमुच्यते ॥ २४॥"
  },
  {
    "text": "स त्वमेवंविधो दान्तः क्षत्रियः प्रियबान्धवः ।\nप्रजा भृत्यांश्च पुत्रांश्च स्वधर्मेणानुपालय ॥ २५॥"
  },
  {
    "text": "इष्टानिष्ट समायोगो वैरं सौहार्दमेव च ।\nअथ जातिसहस्राणि बहूनि परिवर्तते ॥ २६॥"
  },
  {
    "text": "तस्माद्गुणेषु रज्येथा मा दोषेषु कदा चन ।\nनिर्गुणो यो हि दुर्बुद्धिरात्मनः सोऽरिरुच्यते ॥ २७॥"
  },
  {
    "text": "मानुषेषु महाराज धर्माधर्मौ प्रवर्ततः ।\nन तथान्येषु भूतेषु मनुष्यरहितेष्विह ॥ २८॥"
  },
  {
    "text": "धर्मशीलो नरो विद्वानीहकोऽनीहकोऽपि वा ।\nआत्मभूतः सदा लोके चरेद्भूतान्यहिंसयन् ॥ २९॥"
  },
  {
    "text": "यदा व्यपेतद्धृल्लेखं मनो भवति तस्य वै ।\nनानृतं चैव भवति तदा कल्यानमृच्छति ॥ ३०॥"
  },
  {
    "text": "अध्याय २८४\n पराशरोवाच\nएष धर्मविधिस्तात गृहस्थस्य प्रकीर्तितः ।\nतपस्विधिं तु वक्ष्यामि तन्मे निगदतः श‍ृणु ॥ १॥"
  },
  {
    "text": "प्रायेन हि गृहस्थस्य ममत्वं नाम जायते ।\nसङ्गागतं नरश्रेष्ठ भावैस्तामसराजसैः ॥ २॥"
  },
  {
    "text": "गृहाण्याश्रित्य गावश्च क्षेत्राणि च धनानि च ।\nदाराः पुत्राश्च भृत्याश्च भवन्तीह नरस्य वै ॥ ३॥"
  },
  {
    "text": "एवं तस्य प्रवृत्तस्य नित्यमेवानुपश्यतः ।\nरागद्वेषौ विवर्धेते ह्यनित्यत्वमपश्यतः ॥ ४॥"
  },
  {
    "text": "रागद्वेषाभिभूतं च नरं द्रव्यवशानुगम् ।\nमोहजाता रतिर्नाम समुपैति नराधिप ॥ ५॥"
  },
  {
    "text": "कृतार्थो भोगतो भूत्वा स वै रतिपरायनः ।\nलाभं ग्राम्यसुखादन्यं रतितो नानुपश्यति ॥ ६॥"
  },
  {
    "text": "ततो लोभाभिभूतात्मा सङ्गाद्वर्धयते जनम् ।\nपुष्ट्यर्थं चैव तस्येह जनस्यार्थं चिकीर्षति ॥ ७॥"
  },
  {
    "text": "स जानन्नपि चाकार्यमर्थार्थं सेवते नरः ।\nबाल स्नेहपरीतात्मा तत्क्षयाच्चानुतप्यते ॥ ८॥"
  },
  {
    "text": "ततो मानेन सम्पन्नो रक्षन्नात्मपराजयम् ।\nकरोति येन भोगी स्यामिति तस्माद्विनश्यति ॥ ९॥"
  },
  {
    "text": "तपो हि बुद्धियुक्तानां शाश्वतं ब्रह्म दर्शनम् ।\nअन्विच्छतां शुभं कर्म नराणां त्यजतां सुखम् ॥ १०॥"
  },
  {
    "text": "स्नेहायतन नाशाच्च धननाशाच्च पार्थिव ।\nआधिव्याधि प्रतापाच्च निर्वेदमुपगच्छति ॥ ११॥"
  },
  {
    "text": "निर्वेदादात्मसम्बोधः सम्बोधाच्छास्त्र दर्शनम् ।\nशास्त्रार्थदर्शनाद्राजंस्तप एवानुपश्यति ॥ १२॥"
  },
  {
    "text": "दुर्लभो हि मनुष्येन्द्र नरः प्रत्यवमर्शवान् ।\nयो वै प्रिय सुखे क्षीणे तपः कर्तुं व्यवस्यति ॥ १३॥"
  },
  {
    "text": "तपः सर्वगतं तात हीनस्यापि विधीयते ।\nजितेन्द्रियस्य दान्तस्य स्वर्गमार्गप्रदेशकम् ॥ १४॥"
  },
  {
    "text": "प्रजापतिः प्रजाः पूर्वमसृजत्तपसा विभुः ।\nक्व चित्क्व चिद्व्रतपरो व्रतान्यास्थाय पार्थिव ॥ १५॥"
  },
  {
    "text": "आदित्या वसवो रुद्रास्तथैवाग्न्यश्विमारुताः ।\nविश्वेदेवास्तथा साध्याः पितरोऽथ मरुद्गणाः ॥ १६॥"
  },
  {
    "text": "यक्षराक्षस गन्धर्वाः सिद्धाश्चान्ये दिवौकसः ।\nसंसिद्धास्तपसा तात ये चान्ये स्वर्गवासिनः ॥ १७॥"
  },
  {
    "text": "ये चादौ ब्रह्मणा सृष्टा ब्राह्मणास्तपसा पुरा ।\nते भावयन्तः पृथिवीं विचरन्ति दिवं तथा ॥ १८॥"
  },
  {
    "text": "मर्त्यलोके च राजानो ये चान्ये गृहमेधिनः ।\nमहाकुलेषु दृश्यन्ते तत्सर्वं तपसः फलम् ॥ १९॥"
  },
  {
    "text": "कौशिकानि च वस्त्राणि शुभान्याभरणानि च ।\nवाहनासन यानानि सर्वं तत्तपसः फलम् ॥ २०॥"
  },
  {
    "text": "मनोऽनुकूलाः प्रमदा रूपवत्यः सहस्रशः ।\nवासः प्रासादपृष्ठे च तत्सर्वं तपसः फलम् ॥ २१॥"
  },
  {
    "text": "शयनानि च मुख्यानि भोज्यानि विविधानि च ।\nअभिप्रेतानि सर्वाणि भवन्ति कृतकर्मणाम् ॥ २२॥"
  },
  {
    "text": "नाप्राप्यं तपसा किं चित्त्रैलोक्येऽस्मिन्परन्तप ।\nउपभोग परित्यागः फलान्यकृतकर्मणाम् ॥ २३॥"
  },
  {
    "text": "सुखितो दुःखितो वापि नरो लोभं परित्यजेत् ।\nअवेक्ष्य मनसा शास्त्रं बुद्ध्या च नृपसत्तम ॥ २४॥"
  },
  {
    "text": "असन्तोषोऽसुखायैव लोभादिन्द्रियविभ्रमः ।\nततोऽस्य नश्यति प्रज्ञा विद्येवाभ्यास वर्जिता ॥ २५॥"
  },
  {
    "text": "नष्ट प्रज्ञो यदा भवति तदा न्यायं न पश्यति ।\nतस्मात्सुखक्षये प्राप्ते पुमानुग्रं तपश् चरेत् ॥ २६॥"
  },
  {
    "text": "यदिष्टं तत्सुखं प्राहुर्द्वेष्यं दुःखमिहोच्यते ।\nकृताकृतस्य तपसः फलं पश्यस्व यादृशम् ॥ २७॥"
  },
  {
    "text": "नित्यं भद्राणि पश्यन्ति विषयांश्चोपभुञ्जते ।\nप्राकाश्यं चैव गच्छन्ति कृत्वा निष्कल्मषं तपः ॥ २८॥"
  },
  {
    "text": "अप्रियाण्यवमानांश्च दुःखं बहुविधात्मकम् ।\nफलार्थी तत्पथत्यक्तः प्राप्नोति विषयात्मकम् ॥ २९॥"
  },
  {
    "text": "धर्मे तपसि दाने च विचिकित्सास्य जायते ।\nस कृत्वा पापकान्येव निरयं प्रतिपद्यते ॥ ३०॥"
  },
  {
    "text": "सुखे तु वर्तमानो वै दुःखे वापि नरोत्तम ।\nस्ववृत्ताद्यो न चलति शास्त्रचक्षुः स मानवः ॥ ३१॥"
  },
  {
    "text": "इषुप्रपात मात्रं हि स्पर्शयोगे रतिः स्मृता ।\nरसने दर्शने घ्राणे श्रवणे च विशां पते ॥ ३२॥"
  },
  {
    "text": "ततोऽस्य जायते तीव्रा वेदना तत्क्षयात्पुनः ।\nबुधा येन प्रशंसन्ति मोक्षं सुखमनुत्तमम् ॥ ३३॥"
  },
  {
    "text": "ततः फलार्थं चरति भवन्ति ज्यायसो गुणाः ।\nधर्मवृत्त्या च सततं कामार्थाभ्यां न हीयते ॥ ३४॥"
  },
  {
    "text": "अप्रयत्नागताः सेव्या गृहस्थैर्विषयाः सदा ।\nप्रयत्नेनोपगम्यश्च स्वधर्म इति मे मतिः ॥ ३५॥"
  },
  {
    "text": "मानिनां कुलजातानां नित्यं शास्त्रार्थचक्षुषाम् ।\nधर्मक्रिया वियुक्तानामशक्त्या संवृतात्मनाम् ॥ ३६॥"
  },
  {
    "text": "क्रियमाणं यदा कर्म नाशं गच्छति मानुषम् ।\nतेषां नान्यदृते लोके तपसः कर्म विद्यते ॥ ३७॥"
  },
  {
    "text": "सर्वात्मना तु कुर्वीत गृहस्थः कर्म निश्चयम् ।\nदाक्ष्येण हव्यकव्यार्थं स्वधर्मं विचरेन्नृप ॥ ३८॥"
  },
  {
    "text": "यथा नदीनदाः सर्वे सागरे यान्ति संस्थितम् ।\nएवमाश्रमिणः सर्वे गृहस्थे यान्ति संस्थितम् ॥ ३९॥"
  },
  {
    "text": "अध्याय २८५\n जनक\nवर्णो विशेषवर्णानां महर्षे केन जायते ।\nएतदिच्छाम्यहं श्रोतुं तद्ब्रूहि वदतां वर ॥ १॥"
  },
  {
    "text": "यदेतज्जायतेऽपत्यं स एवायमिति श्रुतिः ।\nकथं ब्राह्मणतो जातो विशेषग्रहणं गतः ॥ २॥"
  },
  {
    "text": "पराशरोवाच\nएवमेतन्महाराज येन जातः स एव सः ।\nतपसस्त्वपकर्षेण जातिग्रहणतां गतः ॥ ३॥"
  },
  {
    "text": "सुक्षेत्राच्च सुबीजाच्च पुण्यो भवति सम्भवः ।\nअतोऽन्यतरतो हीनादवरो नाम जायते ॥ ४॥"
  },
  {
    "text": "वक्राद्भुजाभ्यामूरुभ्यां पद्भ्यां चैवाथ जज्ञिरे ।\nसृजतः प्रजापतेर्लोकानिति धर्मविदो विदुः ॥ ५॥"
  },
  {
    "text": "मुखजा ब्राह्मणास्तात बाहुजाः क्षत्रबन्धवः ।\nऊरुजा धनिनो राजन्पादजाः परिचारकाः ॥ ६॥"
  },
  {
    "text": "चतुर्णामेव वर्णानामागमः पुरुषर्षभ ।\nअतोऽन्ये त्वतिरिक्ता ये ते वै सङ्करजाः स्मृताः ॥ ७॥"
  },
  {
    "text": "क्षत्रजातिरथाम्बस्था उग्रा वैदेहकास्तथा ।\nश्वपाकाः पुल्कसाः स्तेना निषादाः सूतमागधाः ॥ ८॥"
  },
  {
    "text": "आयोगाः करणा व्रात्याश्चन्दालाश्च नराधिप ।\nएते चतुर्भ्यो वर्णेभ्यो जायन्ते वै परस्परम् ॥ ९॥"
  },
  {
    "text": "जनक\nब्रह्मणैकेन जातानां नानात्वं गोत्रतः कथम् ।\nबहूनीह हि लोके वै गोत्राणि मुनिसत्तम ॥ १०॥"
  },
  {
    "text": "यत्र तत्र कथं जाताः स्वयोनिं मुनयो गताः ।\nशूद्रयोनौ समुत्पन्ना वियोनौ च तथापरे ॥ ११॥"
  },
  {
    "text": "पराशरोवाच\nराजन्नेतद्भवेद्ग्राह्यमपकृष्टेन जन्मना ।\nमहात्मानं समुत्पत्तिस्तपसा भावितात्मनाम् ॥ १२॥"
  },
  {
    "text": "उत्पाद्य पुत्रान्मुनयो नृपतौ यत्र तत्र ह ।\nस्वेनैव तपसा तेषामृषित्वं विदधुः पुनः ॥ १३॥"
  },
  {
    "text": "पितामहश्च मे पूर्वमृश्यश‍ृङ्गश्च काश्यपः ।\nवतस्तान्द्यः कृपश्चैव कक्षीवान्कमथादयः ॥ १४॥"
  },
  {
    "text": "यवक्रीतश्च नृपते द्रोणश्च वदतां वरः ।\nआयुर्मतङ्गो दत्तश् च द्रुपदो मत्स्य एव च ॥ १५॥"
  },
  {
    "text": "एते स्वां प्रकृतिं प्राप्ता वैदेह तपसोऽऽश्रयात् ।\nप्रतिष्ठिता वेदविदो दमे तपसि चैव हि ॥ १६॥"
  },
  {
    "text": "मूलगोत्राणि चत्वारि समुत्पन्नानि पार्थिव ।\nअङ्गिराः कश्यपश्चैव वसिष्ठो भृगुरेव च ॥ १७॥"
  },
  {
    "text": "कर्मतोऽन्यानि गोत्राणि समुत्पन्नानि पार्थिव ।\nनामधेयानि तपसा तानि च ग्रहणं सताम् ॥ १८॥"
  },
  {
    "text": "जनक\nविशेषधर्मान्वर्णानां प्रब्रूहि भगवन्मम ।\nतथा सामान्य धर्मांश्च सर्वत्र कुशलो ह्यसि ॥ १९॥"
  },
  {
    "text": "परा\nप्रतिग्रहो याजनं च तथैवाध्यापनं नृप ।\nविशेषधर्मो विप्राणां रक्षा क्षत्रस्य शोभना ॥ २०॥"
  },
  {
    "text": "कृषिश्च पाशुपाल्यं च वानिज्यं च विशाम् अपि ।\nद्विजानां परिचर्या च शूत्र कर्म नराधिप ॥ २१॥"
  },
  {
    "text": "विशेषधर्मा नृपते वर्णानां परिकीर्तिताः ।\nधर्मान्साधारणांस्तात विस्तरेण श‍ृणुष्व मे ॥ २२॥"
  },
  {
    "text": "आनृशंस्यमहिंसा चाप्रमादः संविभागिता ।\nश्राद्धकर्मातिथेयं च सत्यमक्रोध एव च ॥ २३॥"
  },
  {
    "text": "स्वेषु दारेषु सन्तोषः शौचं नित्यानसूयता ।\nआत्मज्ञानं तितिक्षा च धर्माः साधारणा नृप ॥ २४॥"
  },
  {
    "text": "ब्राह्मणाः क्षत्रिया वैश्यास्त्रयो वर्णा द्विजातयः ।\nअत्र तेषामधीकारो धर्मेषु द्विपदां वर ॥ २५॥"
  },
  {
    "text": "विकर्मावस्थिता वर्णाः पतन्ति नृपते त्रयः ।\nउन्नमन्ति यथा सन्तमाश्रित्येह स्वकर्मसु ॥ २६॥"
  },
  {
    "text": "न चापि शूद्रः पततीति निश्चयो\nन चापि संस्कारमिहार्हतीति वा ।\nश्रुतिप्रवृत्तं न च धर्ममाप्नुते\nन चास्य धर्मे प्रतिषेधनं कृतम् ॥ २७॥"
  },
  {
    "text": "वैदेहकं शूद्रमुदाहरन्ति\nद्विजा महाराज श्रुतोपपन्नाः ।\nअहं हि पश्यामि नरेन्द्र देवं\nविश्वस्य विष्णुं जगतः प्रधानम् ॥ २८॥"
  },
  {
    "text": "सतां वृत्तमनुष्ठाय निहीना उज्जिहीर्षवः ।\nमन्त्रवर्जं न दुष्यन्ति कुर्वाणाः पौष्टिकीः क्रियाः ॥ २९॥"
  },
  {
    "text": "यथा यथा हि सद्वृत्तमालम्बन्तीतरे जनाः ।\nतथा तथा सुखं प्राप्य प्रेत्य चेह च शेरते ॥ ३०॥"
  },
  {
    "text": "ज\nकिं कर्म दूसयत्येनमथ जातिर्महामुने ।\nसन्देहो मे समुत्पन्नस्तन्मे व्याख्यातुमर्हसि ॥ ३१॥"
  },
  {
    "text": "परा\nअसंशयं महाराज उभयं दोषकारकम् ।\nकर्म चैव हि जातिश्च विशेषं तु निशामय ॥ ३२॥"
  },
  {
    "text": "जात्या च कर्मणा चैव दुष्टं कर्म निषेवते ।\nजात्या दुष्टश्च यः पापं न करोति स पूरुषः ॥ ३३॥"
  },
  {
    "text": "जात्या प्रधानं पुरुषं कुर्वाणं कर्म धिक्कृतम् ।\nकर्म तद्दूसयत्येनं तस्मात्कर्म न शोभनम् ॥ ३४॥"
  },
  {
    "text": "ज\nकानि कर्माणि धर्म्याणि लोकेऽस्मिन्द्विजसत्तम ।\nन हिंसन्तीह भूतानि क्रियमाणानि सर्वदा ॥ ३५॥"
  },
  {
    "text": "परा\nश‍ृणु मेऽत्र महाराज यन्मां त्वं परिपृच्छसि ।\nयानि कर्माण्यहिंस्राणि नरं त्रायन्ति सर्वदा ॥ ३६॥"
  },
  {
    "text": "संन्यस्याग्नीनुपासीनाः पश्यन्ति विगतज्वराः ।\nनैःश्रेयसं धर्मपथं समारुह्य यथाक्रमम् ॥ ३७॥"
  },
  {
    "text": "प्रश्रिता विनयोपेता दमनित्याः सुसंशिताः ।\nप्रयान्ति स्थानमजरं सर्वकर्म विवर्जिताः ॥ ३८॥"
  },
  {
    "text": "सर्वे वर्णा धर्मकार्याणि सम्यक्\nकृत्वा राजन्सत्यवाक्यानि चोक्त्वा ।\nत्यक्त्वाधर्मं दारुणं जीवलोके\nयान्ति स्वर्गं नात्र कार्यो विचारः ॥ ३९॥"
  },
  {
    "text": "अध्याय २८६\n पराशरोवाच\nपिता सुखायो गुरवः स्त्रियश् च\nन निर्गुणा नाम भवन्ति लोके ।\nअनन्यभक्ताः प्रियवादिनश् च\nहिताश्च वश्याश्च तथैव राजन् ॥ १॥"
  },
  {
    "text": "पिता परं दैवतं मानवानां\nमातुर्विशिष्टं पितरं वदन्ति ।\nज्ञानस्य लाभं परमं वदन्ति\nजितेन्द्रियार्थाः परमाप्नुवन्ति ॥ २॥"
  },
  {
    "text": "रणाजिरे यत्र शराग्निसंस्तरे\nनृपात्मजो घातमवाप्य दह्यते ।\nप्रयाति लोकानमरैः सुदुर्लभान्\nनिषेवते स्वर्गफलं यथासुखम् ॥ ३॥"
  },
  {
    "text": "श्रान्तं भीतं भ्रष्ट शस्त्रं रुदन्तं\nपराङ्मुखं परिबर्हैश्च हीनम् ।\nअनुद्यतं रोगिणं याचमानं\nन वै हिंस्याद्बालवृद्धौ च राजन् ॥ ४॥"
  },
  {
    "text": "परिबर्हैः सुसम्पन्नमुद्यतं तुल्यतां गतम् ।\nअतिक्रमेत नृपतिः सङ्ग्रामे क्षत्रियात्मजम् ॥ ५॥"
  },
  {
    "text": "तुल्यादिह वधः श्रेयान्विशिष्टाच्चेति निश्चयः ।\nनिहीनात्कातराच्चैव नृपाणां गर्हितो वधः ॥ ६॥"
  },
  {
    "text": "पापात्पापसमाचारान्निहीनाच्च नराधिप ।\nपाप एव वधः प्रोक्तो नरकायेति निश्चयः ॥ ७॥"
  },
  {
    "text": "न कश्चित्त्राति वै राजन्दिष्टान्त वशमागतम् ।\nसावशेषायुषं चापि कश्चिदेवापकर्षति ॥ ८॥"
  },
  {
    "text": "स्निग्धैश्च क्रियमाणानि कर्माणीह निवर्तयेत् ।\nहिंसात्मकानि कर्माणि नायुरिच्छेत्परायुषा ॥ ९॥"
  },
  {
    "text": "गृहस्थानां तु सर्वेषां विनाशमभिकाङ्क्षिताम् ।\nनिधनं शोभनं तात पुलिनेषु क्रियावताम् ॥ १०॥"
  },
  {
    "text": "आयुषि क्षयमापन्ने पञ्चत्वमुपगच्छति ।\nनाकारणात्तद्भवति कारणैरुपपादितम् ॥ ११॥"
  },
  {
    "text": "तथा शरीरं भवति देहाद्येनोपपादितम् ।\nअध्वानं गतकश्चायं प्राप्तश्चायं गृहाद्गृहम् ॥ १२॥"
  },
  {
    "text": "द्वितीयं कारणं तत्र नान्यत्किं चन विद्यते ।\nतद्देहं देहिनां युक्तं मोक्षभूतेषु वर्तते ॥ १३॥"
  },
  {
    "text": "सिरा स्नाय्वस्थि सङ्घातं बीभत्सा मेध्य सङ्कुलम् ।\nभूतानामिन्द्रियाणां च गुणानां च समागतम् ॥ १४॥"
  },
  {
    "text": "त्वगन्तं देहमित्याहुर्विद्वांसोऽध्यात्मचिन्तकाः ।\nपुनैरपि परिक्षीणं शरीरं मर्त्यतां गतम् ॥ १५॥"
  },
  {
    "text": "शरीरिणा परित्यक्तं निश्चेष्टं गतचेतनम् ।\nभूतैः प्रकृतमापन्नैस्ततो भूमौ निमज्जति ॥ १६॥"
  },
  {
    "text": "भावितं कर्मयोगेन जायते तत्र तत्र ह ।\nइदं शरीरं वैदेह म्रियते यत्र तत्र ह ।\nतत्स्वभावोऽपरो दृष्टो विसर्गः कर्मणस्तथा ॥ १७॥"
  },
  {
    "text": "न जायते तु नृपते कं चित्कालमयं पुनः ।\nपरिभ्रमति भूतात्मा द्यामिवाम्बुधरो महान् ॥ १८॥"
  },
  {
    "text": "स पुनर्जायते राजन्प्राप्येहायतनं नृप ।\nमनसः परमो ह्यात्मा इन्द्रियेभ्यः परं मनः ॥ १९॥"
  },
  {
    "text": "द्विविधानां च भूतानां जङ्गमाः परमा नृप ।\nजङ्गमानामपि तथा द्विपदाः परमा मताः ।\nद्विपदानामपि तथा द्विजा वै परमाः स्मृताः ॥ २०॥"
  },
  {
    "text": "द्विजानामपि राजेन्द्र प्रज्ञावन्तः परा मताः ।\nप्राज्ञानामात्मसम्बुद्धाः सम्बुद्धानाममानिनः ॥ २१॥"
  },
  {
    "text": "जातमन्वेति मरणं नृणामिति विनिश्चयः ।\nअन्तवन्ति हि कर्माणि सेवन्ते गुणतः प्रजाः ॥ २२॥"
  },
  {
    "text": "आपन्ने तूत्तरां काष्ठां सूर्ये यो निधनं व्रजेत् ।\nनक्षत्रे च मुहूर्ते च पुण्ये राजन्स पुण्यकृत् ॥ २३॥"
  },
  {
    "text": "अयोजयित्वा क्लेशेन जनं प्लाव्य च दुष्कृतम् ।\nमृत्युनाप्राकृतेनेह कर्मकृत्वात्मशक्तितः ॥ २४॥"
  },
  {
    "text": "विषमुद्बन्धनं दाहो दस्यु हस्तात्तथा वधः ।\nदंस्त्रिभ्यश्च पशुभ्यश्च प्राकृतो वध उच्यते ॥ २५॥"
  },
  {
    "text": "न चैभिः पुण्यकर्माणो युज्यन्ते नाभिसन्धिजैः ।\nएवंविधैश्च बहुभिरपरैः प्राकृतैरपि ॥ २६॥"
  },
  {
    "text": "ऊर्ध्वं हित्वा प्रतिष्ठन्ते प्रानाः पुण्यकृतां नृप ।\nमध्यतो मध्यपुण्यानामधो दुष्कृत कर्मणाम् ॥ २७॥"
  },
  {
    "text": "एकः शत्रुर्न द्वितीयोऽस्ति शत्रुर्\nअज्ञानतुल्यः पुरुषस्य राजन् ।\nयेनावृतः कुरुते सम्प्रयुक्तो\nघोराणि कर्माणि सुदारुणानि ॥ २८॥"
  },
  {
    "text": "प्रबोधनार्थं श्रुतिधर्मयुक्तं\nवृद्द्धानुपास्यं च भवेत यस्य ।\nप्रयत्नसाध्यो हि स राजपुत्र\nप्रज्ञाशरेणोन्मथितः परैति ॥ २९॥"
  },
  {
    "text": "अधीत्य वेदांस्तपसा ब्रह्मचारी\nयज्ञाञ्शक्त्या संनिसृज्येह पञ्च ।\nवनं गच्छेत्पुरुषो धर्मकामः\nश्रेयश्चित्वा स्थापयित्वा स्ववंशम् ॥ ३०॥"
  },
  {
    "text": "उपभोगैरपि त्यक्तं नात्मानमवसादयेत् ।\nचन्दालत्वेऽपि मानुष्यं सर्वथा तात दुर्लभम् ॥ ३१॥"
  },
  {
    "text": "इयं हि योनिः प्रथमा यां प्राप्य जगतीपते ।\nआत्मा वै शक्यते त्रातुं कर्मभिः शुभलक्षणैः ॥ ३२॥"
  },
  {
    "text": "कथं न विप्रनश्येम योनीतोऽस्या इति प्रभो ।\nकुर्वन्ति धर्मं मनुजाः श्रुतिप्रामान्य दर्शनात् ॥ ३३॥"
  },
  {
    "text": "यो दुर्लभतरं प्राप्य मानुष्यमिह वै नरः ।\nधर्मावमन्ता कामात्मा भवेत्स खलु वञ्च्यते ॥ ३४॥"
  },
  {
    "text": "यस्तु प्रीतिपुरोगेण चक्षुषा तात पश्यति ।\nदीपोपमानि भूतानि यावदर्चिर्न नश्यति ॥ ३५॥"
  },
  {
    "text": "सान्त्वेनानुप्रदानेन प्रियवादेन चाप्युत ।\nसमदुःखसुखो भूत्वा स परत्र महीयते ॥ ३६॥"
  },
  {
    "text": "दानं त्यागः शोभना मूर्तिरद्भ्यो\nभूयः प्लाव्यं तपसा वै शरीरम् ।\nसरस्वती नैमिषपुष्करेषु\nये चाप्यन्ये पुण्यदेशाः पृथिव्याम् ॥ ३७॥"
  },
  {
    "text": "गृहेषु येषामसवः पतन्ति\nतेषामथो निर्हरनं प्रशस्तम् ।\nयानेन वै प्रापनं च श्मशाने\nशौचेन नूनं विधिना चैव दाहः ॥ ३८॥"
  },
  {
    "text": "इष्टिः पुष्टिर्यजनं याजनं च\nदानं पुण्यानां कर्मणां च प्रयोगः ।\nशक्त्या पित्र्यं यच्च किं चित्प्रशस्तं\nसर्वाण्यात्मार्थे मानवो यः करोति ॥ ३९॥"
  },
  {
    "text": "धर्मशास्त्राणि वेदाश्च षडङ्गानि नराधिप ।\nश्रेयसोऽर्थे विधीयन्ते नरस्याक्लिष्ट कर्मणः ॥ ४०॥"
  },
  {
    "text": "भीष्मोवाच\nएवद्वै सर्वमाख्यातं मुनिना सुमहात्मना ।\nविदेहराजाय पुरा श्रेयसोऽर्थे नराधिप ॥ ४१॥"
  },
  {
    "text": "अध्याय २८७\n भीष्मोवाच\nपुनरेव तु पप्रच्छ जनको मिथिलाधिपः ।\nपराशरं महात्मानं धर्मे परमनिश्चयम् ॥ १॥"
  },
  {
    "text": "किं श्रेयः का गतिर्ब्रह्मन्किं कृतं न विनश्यति ।\nक्व गतो न निवर्तेत तन्मे ब्रूहि महामुने ॥ २॥"
  },
  {
    "text": "पराशरोवाच\nअसङ्गः श्रेयसो मूलं ज्ञानं ज्ञानगतिः परा ।\nचीर्णं तपो न प्रनश्येद्वापः क्षेत्रे न नश्यति ॥ ३॥"
  },
  {
    "text": "छित्त्वाधर्ममयं पाशं यदा धर्मेऽभिरज्यते ।\nदत्त्वाभय कृतं दानं तदा सिद्धिमवाप्नुयात् ॥ ४॥"
  },
  {
    "text": "यो ददाति सहस्राणि गवामश्वशतानि च ।\nअभयं सर्वभूतेभ्यस्तद्दानमतिवर्तते ॥ ५॥"
  },
  {
    "text": "वसन्विषयमध्येऽपि न वसत्येव बुद्धिमान् ।\nसंवसत्येव दुर्बुद्धिरसत्सु विषयेष्वपि ॥ ६॥"
  },
  {
    "text": "नाधर्मः श्लिष्यते प्राज्ञमापः पुष्कर पर्णवत् ।\nअप्राज्ञमधिकं पापं श्लिष्यते जतु काष्ठवत् ॥ ७॥"
  },
  {
    "text": "नाधर्मः कारणापेक्षी कर्तारमभिमुञ्चति ।\nकर्ता खलु यथाकालं तत्सर्वमभिपद्यते ।\nन भीद्यन्ते कृतात्मान आत्मप्रत्यय दर्शिनः ॥ ८॥"
  },
  {
    "text": "बुद्धिकर्मेन्द्रियाणां हि प्रमत्तो यो न बुध्यते ।\nशुभाशुभेषु सक्तात्मा प्राप्नोति सुमहद्भयम् ॥ ९॥"
  },
  {
    "text": "वीतरागो जितक्रोधः सम्यग्भवति यः सदा ।\nविषये वर्तमानोऽपि न स पापेन युज्यते ॥ १०॥"
  },
  {
    "text": "मर्यादायां धर्मसेतुर्निबद्धो नैव सीदति ।\nपुष्टस्रोत इवायत्तः स्फीतो भवति सञ्चयः ॥ ११॥"
  },
  {
    "text": "यथा भानुगतं तेजो मनिः शुद्धः समाधिना ।\nआदत्ते राजशार्दूल तथा योगः प्रवर्तते ॥ १२॥"
  },
  {
    "text": "यथा तिलानामिह पुष्पसंश्रयात्\nपृथक्पृथग्यानि गुणोऽतिसौम्यताम् ।\nतथा नराणां भुवि भावितात्मनां\nयथाश्रयं सत्त्वगुणः प्रवर्तते ॥ १३॥"
  },
  {
    "text": "जहाति दारानिहते न सम्पदः\nसदश्वयानं विविधाश्च याः क्रियाः ।\nत्रिविष्टपे जातमतिर्यदा नरस्\nतदास्य बुद्धिर्विषयेषु भीद्यते ॥ १४॥"
  },
  {
    "text": "प्रसक्तबुद्धिर्विषयेषु यो नरो\nयो बुध्यते ह्यात्महितं कदा चन ।\nस सर्वभावानुगतेन चेतसा\nनृपामिषेणेव झषो विकृष्यते ॥ १५॥"
  },
  {
    "text": "सङ्घातवान्मर्त्यलोकः परस्परमपाश्रितः ।\nकदली गर्भनिःसारो नौरिवाप्सु निमज्जति ॥ १६॥"
  },
  {
    "text": "न धर्मकालः पुरुषस्य निश्चितो\nनापि मृत्युः पुरुषं प्रतीक्षते ।\nक्रिया हि धर्मस्य सदैव शोभना\nयदा नरो मृत्युमुखेऽभिवर्तते ॥ १७॥"
  },
  {
    "text": "यथान्धः स्वगृहे युक्तो ह्यभ्यासादेव गच्छति ।\nतथायुक्तेन मनसा प्राज्ञो गच्छति तां गतिम् ॥ १८॥"
  },
  {
    "text": "मरणं जन्मनि प्रोक्तं जन्म वै मरणाश्रितम् ।\nअविद्वान्मोक्षधर्मेषु बद्धोभ्रमति चक्रवत् ॥ १९॥"
  },
  {
    "text": "यथा मृणालोऽनुगतमाशु मुञ्चति कर्दमम् ।\nतथात्मा पुरुषस्येह मनसा परिमुच्यते ।\nमनः प्रनयतेऽऽत्मानं स एनमभियुञ्जति ॥ २०॥"
  },
  {
    "text": "परार्थे वर्तमानस्तु स्वकार्यं योऽभिमन्यते ।\nइन्द्रियार्थेषु सक्तः सन्स्वकार्यात्परिहीयते ॥ २१॥"
  },
  {
    "text": "अधस्तिर्यग्गतिं चैव स्वर्गे चैव परां गतिम् ।\nप्राप्नोति स्वकृतैरात्मा प्राज्ञस्येहेतरस्य च ॥ २२॥"
  },
  {
    "text": "मृन्मये भाजने पक्वे यथा वै न्यस्यते द्रवः ।\nतथा शरीरं तपसा तप्तं विषयमश्नुते ॥ २३॥"
  },
  {
    "text": "विषयानश्नुते यस्तु न स भोक्ष्यत्यसंशयम् ।\nयस्तु भोगांस्त्यजेदात्मा स वै भोक्तुं व्यवस्यति ॥ २४॥"
  },
  {
    "text": "नीहारेण हि संवीतः शिश्नोदर परायनः ।\nजात्यन्ध इव पन्थानमावृतात्मा न बुध्यते ॥ २५॥"
  },
  {
    "text": "वणिग्यथा समुद्राद्वै यथार्थं लभते धनम् ।\nतथा मर्त्यार्णवे जन्तोः कर्म विज्ञानतो गतिः ॥ २६॥"
  },
  {
    "text": "अहोरात्र मये लोके जरा रूपेण सञ्चरन् ।\nमृत्युर्ग्रसति भूतानि पवनं पन्नगो यथा ॥ २७॥"
  },
  {
    "text": "स्वयं कृतानि कर्माणि जातो जन्तुः प्रपद्यते ।\nनाकृतं लभते कश्चित्किं चिदत्र प्रियाप्रियम् ॥ २८॥"
  },
  {
    "text": "शयानं यान्तमासीनं प्रवृत्तं विषयेषु च ।\nशुभाशुभानि कर्माणि प्रपद्यन्ते नरं सदा ॥ २९॥"
  },
  {
    "text": "न ह्यन्यत्तीरमासाद्य पुनस्तर्तुं व्यवस्यति ।\nदुर्लभो दृश्यते ह्यस्य विनिपातो महार्णवे ॥ ३०॥"
  },
  {
    "text": "यथा भारावसक्ता हि नौर्महाम्भसि तन्तुना ।\nतथा मनोऽभियोगाद्वै शरीरं प्रतिकर्षति ॥ ३१॥"
  },
  {
    "text": "यथा समुद्रमभितः संस्यूताः सरितोऽपराः ।\nतथाद्या प्रकृतिर्योगादभिसंस्यूयते सदा ॥ ३२॥"
  },
  {
    "text": "स्नेहपाशैर्बहुविभैरासक्तमनसो नराः ।\nप्रकृतिष्ठा विषीदन्ति जले सैकत वेश्मवत् ॥ ३३॥"
  },
  {
    "text": "शरीरगृह संस्थस्य शौचतीर्थस्य देहिनः ।\nबुद्धिमार्ग प्रयातस्य सुखं त्विह परत्र च ॥ ३४॥"
  },
  {
    "text": "विस्तराः क्लेशसंयुक्ताः सङ्क्षेपास्तु सुखावहाः ।\nपरार्थं विस्तराः सर्वे त्यागमात्महितं विदुः ॥ ३५॥"
  },
  {
    "text": "सङ्कल्पजो मित्रवर्गो ज्ञातयः कारणात्मकाः ।\nभार्या दासाश्च पुत्राश्च स्वमर्थमनुयुञ्जते ॥ ३६॥"
  },
  {
    "text": "न माता न पिता किं चित्कस्य चित्प्रतिपद्यते ।\nदानपथ्योदनो जन्तुः स्वकर्मफलमश्नुते ॥ ३७॥"
  },
  {
    "text": "मातापुत्रः पिता भ्राता भार्या मित्र जनस्तथा ।\nअष्टापद पदस्थाने त्वक्षमुद्रेव न्यस्यते ॥ ३८॥"
  },
  {
    "text": "सर्वाणि कर्माणि पुरा कृतानि\nशुभाशुभान्यात्मनो यान्ति जन्तोर् ।\nउपस्थितं कर्मफलं विदित्वा\nबुद्धिं तथा चोदयतेऽन्तरात्मा ॥ ३९॥"
  },
  {
    "text": "व्यवसायं समाश्रित्य सहायान्योऽधिगच्छति ।\nन तस्य कश्चिदारम्भः कदा चिदवसीदति ॥ ४०॥"
  },
  {
    "text": "अद्वैध मनसं युक्तं शूरं धीरं विपश्चितम् ।\nन श्रीः सन्त्यजते नित्यमादित्यमिव रश्मयः ॥ ४१॥"
  },
  {
    "text": "आस्तिक्य व्यवसायाभ्यामुपायाद्विस्मयाद्धिया ।\nयमारभत्यनिन्द्यात्मा न सोऽर्थः परिषीदति ॥ ४२॥"
  },
  {
    "text": "सर्वैः स्वानि शुभाशुभानि नियतं कर्माणि जन्तुः स्वयं\nगर्भात्सम्प्प्रतिपद्यते तदुभयं यत्तेन पूर्वं कृतम् ।\nमृत्युश्चापरिहारवान्समगतिः कालेन विच्छेदिता\nदारोश्चूर्णमिवाश्मसारविहितं कर्मान्तिकं प्रापयेत् ॥ ४३॥"
  },
  {
    "text": "स्वरूपतामात्मकृतं च विस्तरं\nकुलान्वयं द्रव्यसमृद्धि सञ्चयम् ।\nनरो हि सर्वो लभते यथाकृतं\nशुभशुभेनात्म कृतेन कर्मणा ॥ ४४॥"
  },
  {
    "text": "भीष्मोवाच\nइत्युक्तो जनको राजन्यथातथ्यं मनीसिना ।\nश्रुत्वा धर्मविदां श्रेष्ठः परां मुदमवाप ह ॥ ४५॥"
  },
  {
    "text": "॥ इति पराशरगीता समाप्ता ॥"
  }
]