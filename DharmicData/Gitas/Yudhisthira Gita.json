[
  {
    "text": "॥ अथ युधिष्ठिरगीता ॥"
  },
  {
    "text": "अध्याय २९५\nजनमेजय उवाच ।"
  },
  {
    "text": "एवं हृतायां कृष्णायां प्राप्य क्लेशमनुत्तमम् । \nप्रतिलभ्य ततः कृष्णां किमकुर्वन्त पाण्डवाः ॥ १॥"
  },
  {
    "text": "वैशम्पायन उवाच ।"
  },
  {
    "text": "एवं हृतायां कृष्णायां प्राप्य क्लेशमनुत्तमम् । \nविहाय काम्यकं राजा सह भ्रातृभिरच्युतः ॥ २॥"
  },
  {
    "text": "पुनर्द्वैतवनं रम्यमाजगाम युधिष्ठिरः । \nस्वादुमूलफलं रम्यं मार्कण्डेयाश्रमं प्रति ॥ ३॥"
  },
  {
    "text": "अनुगुप्त फलाहाराः सर्व एव मिताशनाः । \nन्यवसन्पाण्डवास्तत्र कृष्णया सह भारत ॥ ४॥"
  },
  {
    "text": "वसन्द्वैतवने राजा कुन्तीपुत्रो युधिष्ठिरः । \nभीमसेनोऽर्जुनश्चैव माद्रीपुत्रौ च पाण्डवौ ॥ ५॥"
  },
  {
    "text": "ब्राह्मणार्थे पराक्रान्ता धर्मात्मानो यतव्रताः । \nक्लेशमार्छन्त विपुलं सुखोदर्कं परन्तपाः ॥ ६॥"
  },
  {
    "text": "अजातशत्रुमासीनं भ्रतृभिः सहितं वने । \nआगम्य ब्राह्मणस्तूर्णं सन्तप्त इदमब्रवीत् ॥ ७॥"
  },
  {
    "text": "अरणी सहितं मह्यं समासक्तं वनस्पतौ । \nमृगस्य घर्षमाणस्य विषाणे समसज्जत ॥ ८॥"
  },
  {
    "text": "तदादाय गतो राजंस्त्वरमाणो महामृगः । \nआश्रमात्त्वरितः शीघ्रं प्लवमानो महाजवः ॥ ९॥"
  },
  {
    "text": "तस्य गत्वा पदं शीघ्रमासाद्य च महामृगम् । \nअग्निहोत्रं न लुप्येत तदानयत पाण्डवाः ॥ १०॥"
  },
  {
    "text": "ब्राह्मणस्य वचो श्रुत्वा सन्तप्तोऽथ युधिष्ठिरः । \nधनुरादाय कौन्तेयः प्राद्रवद्भ्रातृभिः सह ॥ ११॥"
  },
  {
    "text": "सन्नद्धा धन्विनः सर्वे प्राद्रवन्नरपुङ्गवाः । \nब्राह्मणार्थे यतन्तस्ते शीघ्रमन्वगमन्मृगम् ॥ १२॥"
  },
  {
    "text": "कर्णिनालीकनाराचानुत्सृजन्तो महारथाः । \nनाविध्यन्पाण्डवास्तत्र पश्यन्तो मृगमन्तिकात् ॥ १३॥"
  },
  {
    "text": "तेषां प्रयतमानानां नादृश्यत महामृगः । \nअपश्यन्तो मृगं श्रान्ता दुःखं प्राप्ता मनस्विनः ॥ १४॥"
  },
  {
    "text": "शीतलछायमासाद्य न्यग्रोधं गहने वने । \nक्षुत्पिपासापरीताङ्गाः पाण्डवाः समुपाविशन् ॥ १५॥"
  },
  {
    "text": "तेषां समुपविष्टानां नकुलो दुःखितस्तदा । \nअब्रवीद्भ्रातरं ज्येष्ठममर्षात्कुरुसत्तम ॥ १६॥"
  },
  {
    "text": "नास्मिन्कुले जातु ममज्ज धर्मो \nन चालस्यादर्थलोपो बभूव । \nअनुत्तराः सर्वभूतेषु भूयः \nसम्प्राप्ताः स्मः संशयं केन राजन् ॥ १७॥"
  },
  {
    "text": "२९६\nयुधिष्ठिर उवाच ।"
  },
  {
    "text": "नापदामस्ति मर्यादा न निमित्तं न कारणम् । \nधर्मस्तु विभजत्यत्र उभयोः पुण्यपापयोः ॥ १॥"
  },
  {
    "text": "भीम उवाच ।"
  },
  {
    "text": "प्रातिकाम्यनयत्कृष्णां सभायां प्रेष्यवत्तदा । \nन मया निहतस्तत्र तेन प्राप्ताः स्म संशयम् ॥ २॥"
  },
  {
    "text": "अर्जुन उवाच ।"
  },
  {
    "text": "वाचस्तीक्ष्णास्थि भेदिन्यः सूतपुत्रेण भाषिताः । \nअतितीक्ष्णा मया क्षान्तास्तेन प्राप्तः स्म संशयम् ॥ ३॥"
  },
  {
    "text": "सहदेव उवाच ।"
  },
  {
    "text": "शकुनिस्त्वां यदाजैषीदक्षद्यूतेन भारत । \nस मया न हतस्तत्र तेन प्राप्ताः स्म संशयम् ॥ ४॥"
  },
  {
    "text": "वैशम्पायन उवाच ।"
  },
  {
    "text": "ततो युधिष्ठिरो राजा नकुलं वाक्यमब्रवीत् । \nआरुह्य वृक्षं माद्रेय निरीक्षस्व दिशो दश ॥ ५॥"
  },
  {
    "text": "पानीयमन्तिके पश्य वृक्षान्वाप्युदकाश्रयान् । \nइमे हि भ्रातरः श्रान्तास्तव तात पिपासिताः ॥ ६॥"
  },
  {
    "text": "नकुलस्तु तथेत्युक्त्वा शीघ्रमारुह्य पादमम् । \nअब्रवीद्भ्रातरं ज्येष्ठमभिवीक्ष्य समन्ततः ॥ ७॥"
  },
  {
    "text": "पश्यामि बहुलान्राजन्वृक्षानुदकसंश्रयान् । \nसारसानां च निर्ह्रादमत्रोदकमसंशयम् ॥ ८॥"
  },
  {
    "text": "ततोऽब्रवीत्सत्यधृतिः कुन्तीपुत्रो युधिष्ठिरः । \nगच्छ सौम्य ततः शीघ्रं तूर्णं पानीयमानय ॥ ९॥"
  },
  {
    "text": "नकुलस्तु तथेत्युक्त्वा भ्रातुर्ज्येष्ठस्य शासनात् । \nप्राद्रवद्यत्र पानीयं शीघ्रं चैवान्वपद्यत ॥ १०॥"
  },
  {
    "text": "स दृष्ट्वा विमलं तोयं सारसैः परिवारितम् । \nपातु काकस्ततो वाचमन्तरिक्षात्स शुश्रुवे ॥ ११॥"
  },
  {
    "text": "मा तात साहसं कार्षीर्मम पूर्वपरिग्रहः । \nप्रश्नानुक्त्वा तु माद्रेय ततः पिब हरस्व च ॥ १२॥"
  },
  {
    "text": "अनादृत्य तु तद्वाक्यं नकुलः सुपिपासितः । \nअपिबच्छीतलं तोयं पीत्वा च निपपात ह ॥ १३॥"
  },
  {
    "text": "चिरायमाणे नकुले कुन्तीपुत्रो युधिष्ठिरः । \nअब्रवीद्भ्रातरं वीरं सहदेवमरिन्दमम् ॥ १४॥"
  },
  {
    "text": "भ्राता चिरायते तात सहदेव तवाग्रजः । \nतं चैवानय सोदर्यं पानीयं च त्वमानय ॥ १५॥"
  },
  {
    "text": "सहदेवस्तथेत्युक्त्वा तां दिशं प्रत्यपद्यत । \nददर्श च हतं भूमौ भ्रातरं नकुलं तदा ॥ १६॥"
  },
  {
    "text": "भ्रातृशोकाभिसन्तप्तस्तृषया च प्रपीडितः । \nअभिदुद्राव पानीयं ततो वागभ्यभाषत ॥ १७॥"
  },
  {
    "text": "मा तात साहसं कार्षीर्मम पूर्वपरिग्रहः । \nप्रश्नानुक्त्वा यथाकामं ततः पिब हरस्व च ॥ १८॥"
  },
  {
    "text": "अनादृत्य तु तद्वाक्यं सहदेवः पिपासितः । \nअपिबच्छीतलं तोयं पीत्वा च निपपात ह ॥ १९॥"
  },
  {
    "text": "अथाब्रवीत्स विजयं कुन्तीपुत्रो युधिष्ठिरः । \nभ्रातरौ ते चिरगतौ बीभत्सो शत्रुकर्शन । \nतौ चैवानय भद्रं ते पानीयं च त्वमानय ॥ २०॥"
  },
  {
    "text": "एवमुक्तो गुडाकेशः प्रगृह्य सशरं धनुः । \nआमुक्तखड्गो मेधावी तत्सरो प्रत्यपद्यत ॥ २१॥"
  },
  {
    "text": "यतः पुरुषशार्दूलौ पानीय हरणे गतु । \nतौ ददर्श हतौ तत्र भ्रातरौ श्वेतवाहनः ॥ २२॥"
  },
  {
    "text": "प्रसुप्ताविव तौ दृष्ट्वा नरसिंहः सुदुःखितः । \nधनुरुद्यम्य कौन्तेयो व्यलोकयत तद्वनम् ॥ २३॥"
  },
  {
    "text": "नापश्यत्तत्र किं चित्स भूतं तस्मिन्महावने । \nसव्यसाची ततः श्रान्तः पानीयं सोऽभ्यधावत ॥ २४॥"
  },
  {
    "text": "अभिधावंस्ततो वाचमन्तरिक्षात्स शुश्रुवे । \nकिमासीदसि पानीयं नैतच्छक्यं बलात्त्वया ॥ २५॥"
  },
  {
    "text": "कौन्तेय यदि वैशम्पायन उवाच । प्रश्नान्मयोक्तान्प्रतिपत्स्यसे । \nततः पास्यसि पानीयं हरिष्यसि च भारत ॥ २६॥"
  },
  {
    "text": "वारितस्त्वब्रवीत्पार्थो दृश्यमानो निवारय । \nयावद्बाणैर्विनिर्भिन्नः पुनर्नैवं वदिष्यसि ॥ २७॥"
  },
  {
    "text": "एवमुक्त्वा ततः पार्थः शरैरस्त्रानुमन्त्रितैः । \nववर्ष तां दिशं कृत्स्नां शब्दवेधं च दर्शयन् ॥ २८॥"
  },
  {
    "text": "कर्णिनालीकनाराचानुत्सृजन्भरतर्षभ । \nअनेकैरिषुसङ्घातैरन्तरिक्षं ववर्ष ह ॥ २९॥"
  },
  {
    "text": "यक्ष उवाच ।"
  },
  {
    "text": "किं विघातेन ते पार्थ प्रश्नानुक्त्वा ततः पिब । \nअनुक्त्वा तु ततः प्रश्नान्पीत्वैव न भविष्यसि ॥ ३०॥"
  },
  {
    "text": "वैशम्पायन उवाच ।"
  },
  {
    "text": "स त्वमोघानिषून्मुक्त्वा तृष्णयाभिप्रपीडितः । \nअविज्ञायैव तान्प्रश्नान्पीत्वैव निपपात ह ॥ ३१॥"
  },
  {
    "text": "अथाब्रवीद्भीमसेनं कुन्तीपुत्रो युधिष्ठिरः । \nनकुलः सहदेवश्च बीभत्सुश्चापराजितः ॥ ३२॥"
  },
  {
    "text": "चिरं गतास्तोयहेतोर्न चागच्छन्ति भारत । \nतांश्चैवानय भद्रं ते पानीयं च त्वमानय ॥ ३३॥"
  },
  {
    "text": "भीमसेनस्तथेत्युक्त्वा तां दिशं पत्यपद्यत । \nयत्र ते पुरुषव्याघ्रा भ्रातरोऽस्य निपातिताः ॥ ३४॥"
  },
  {
    "text": "तान्दृष्ट्वा दुःखितो भीमस्तृषया च प्रपीडितः । \nअमन्यत महाबाहुः कर्म तद्यक्षरक्षसाम् । \nस चिन्तयामास तदा योद्धव्यं ध्रुवमद्य मे ॥ ३५॥"
  },
  {
    "text": "पास्यामि तावत्पानीयमिति पार्थो वृकोदरः । \nततोऽभ्यधावत्पानीयं पिपासुः पुरुषर्षभः ॥ ३६॥"
  },
  {
    "text": "यक्ष उवाच ।"
  },
  {
    "text": "मा तात साहसं कार्षीर्मम पूर्वपरिग्रहः । \nप्रश्नानुक्त्वा तु कौन्तेय ततः पिब हरस्व च ॥ ३७॥"
  },
  {
    "text": "वैशम्पायन उवाच ।"
  },
  {
    "text": "एवमुक्तस्ततो भीमो यक्षेणामित तेजसा । \nअविज्ञायैव तान्प्रश्नान्पीत्वैव निपपात ह ॥ ३८॥"
  },
  {
    "text": "ततः कुन्तीसुतो राजा विचिन्त्य पुरुषर्षभः । \nसमुत्थाय महाबाहुर्दह्यमानेन चेतसा ॥ ३९॥"
  },
  {
    "text": "अपेतजननिर्घोषं प्रविवेश महावनम् । \nरुरुभिश्च वराहैश्च पक्षिभिश्च निषेवितम् ॥ ४०॥"
  },
  {
    "text": "नीलभास्वरवर्णैश्च पादपैरुपशोभितम् । \nभ्रमरैरुपगीतं च पक्षिभिश्च महायशः ॥ ४१॥"
  },
  {
    "text": "स गच्छन्कानने तस्मिन्हेमजालपरिष्कृतम् । \nददर्श तत्सरो श्रीमान्विश्वकर्म कृतं यथा ॥ ४२॥"
  },
  {
    "text": "उपेतं नलिनी जालैः सिन्धुवारैश्च वेतसैः । \nकेतकैः करवीरैश्च पिप्पलैश्चैव संवृतम् । \nश्रमार्तस्तदुपागम्य सरो दृष्ट्वाथ विस्मितः ॥ ४३॥"
  },
  {
    "text": "२९७\nवैशम्पायन उवाच ।"
  },
  {
    "text": "स ददर्श हतान्भ्रातॄँल्लोकपालानिव च्युतान् । \nयुगान्ते समनुप्राप्ते शक्र प्रतिमगौरवान् ॥ १॥"
  },
  {
    "text": "विप्रकीर्णधनुर्बाणं दृष्ट्वा निहतमर्जुनम् । \nभीमसेनं यमौ चोभौ निर्विचेष्टान्गतायुरः ॥ २॥"
  },
  {
    "text": "स दीर्घमुष्णं निःश्वस्य शोकबाष्पपरिप्लुतः । \nबुद्ध्या विचिन्तयामास वीराः केन निपातिताः ॥ ३॥"
  },
  {
    "text": "नैषां शस्त्रप्रहारोऽस्ति पदं नेहास्ति कस्य चित् । \nभूतं महदिदं मन्ये भ्रातरो येन मे हताः । \nएकाग्रं चिन्तयिष्यामि पीत्वा वेत्स्यामि वा जलम् ॥ ४॥"
  },
  {
    "text": "स्यात्तु दुर्योधनेनेदमुपांशु विहितं कृतम् । \nगन्धार राजरचितं सततं जिह्मबुद्धिना ॥ ५॥"
  },
  {
    "text": "यस्य कार्यमकार्यं वा सममेव भवत्युत । \nकस्तस्य विश्वसेद्वीरो दुर्मतेरकृतात्मनः ॥ ६॥"
  },
  {
    "text": "अथ वा पुरुषैर्गूढैः प्रयोगोऽयं दुरात्मनः । \nभवेदिति महाबाहुर्बहुधा समचिन्तयत् ॥ ७॥"
  },
  {
    "text": "तस्यासीन्न विषेणेदमुदकं दूषितं यथा । \nमुखवर्णाः प्रसन्ना मे भ्रातॄणां इत्यचिन्तयत् ॥ ८॥"
  },
  {
    "text": "एकैकशश्चौघबलानिमान्पुरुषसत्तमान् । \nकोऽन्यः प्रतिसमासेत कालान्तकयमादृते ॥ ९॥"
  },
  {
    "text": "एतेनाध्यवसायेन तत्तोयमवगाढवान् । \nगाहमानश्च तत्तोयमन्तरिक्षात्स शुश्रुवे ॥ १०॥"
  },
  {
    "text": "यक्ष उवाच ।"
  },
  {
    "text": "अहं बकः शैवलमत्स्यभक्षो \nमया नीताः प्रेतवशं तवानुजाः । \nत्वं पञ्चमो भविता राजपुत्र \nन चेत्प्रश्नान्पृच्छतो व्याकरोषि ॥ ११॥"
  },
  {
    "text": "मा तात साहसं कार्षीर्मम पूर्वपरिग्रहः । \nप्रश्नानुक्त्वा तु कौन्तेय ततः पिब हरस्व च ॥ १२॥"
  },
  {
    "text": "युधिष्ठिर उवाच ।"
  },
  {
    "text": "रुद्राणां वा वसूनां वा मरुतां वा प्रधानभाक् । \nपृच्छामि को भवान्देवो नैतच्छकुनिना कृतम् ॥ १३॥"
  },
  {
    "text": "हिमवान्पारियात्रश् च विन्ध्यो मलय एव च । \nचत्वारः पर्वताः केन पातिता भुवि तेजसा ॥ १४॥"
  },
  {
    "text": "अतीव ते महत्कर्मकृतं बलवतां वर । \nयन्न देवा न गन्धर्वा नासुरा न च राक्षसाः । \nविषहेरन्महायुद्धे कृतं ते तन्महाद्भुतम् ॥ १५॥"
  },
  {
    "text": "न ते जानामि यत्कार्यं नाभिजानामि काङ्क्षितम् । \nकौतूहलं महज्जातं साध्वसं चागतं मम ॥ १६॥"
  },
  {
    "text": "येनास्म्युद्विग्नहृदयः समुत्पन्न शिरो ज्वरः । \nपृच्छामि भगवंस्तस्मात्को भवानिह तिष्ठति ॥ १७॥"
  },
  {
    "text": "यक्ष उवाच ।"
  },
  {
    "text": "यक्षोऽहमस्मि भद्रं ते नास्मि पक्षी जले चरः । \nमयैते निहताः सर्वे भ्रातरस्ते महौजसः ॥ १८॥"
  },
  {
    "text": "वैशम्पायन उवाच ।"
  },
  {
    "text": "ततस्तामशिवां श्रुत्वा वाचं स परुषाक्षराम् । \nयक्षस्य ब्रुवतो राजन्नुपक्रम्य तदा स्थितः ॥ १९॥"
  },
  {
    "text": "विरूपाक्षं महाकायं यक्षं तालसमुच्छ्रयम् । \nज्वलनार्कप्रतीकाशमधृष्यं पर्वतोपमम् ॥ २०॥"
  },
  {
    "text": "सेतुमाश्रित्य तिष्ठन्तं ददर्श भरतर्षभः । \nमेघगन्मीरया वाचा तर्जयन्तं महाबलम् ॥ २१॥"
  },
  {
    "text": "यक्ष उवाच ।"
  },
  {
    "text": "इमे ते भ्रातरो राजन्वार्यमाणा मयासकृत् । \nबलात्तोयं जिहीर्षन्तस्ततो वैशम्पायन उवाच । सूदिता मया ॥ २२॥"
  },
  {
    "text": "न पेयमुदकं राजन्प्राणानिह परीप्सता । \nपार्थ मा साहसं कार्षीर्मम पूर्वपरिग्रहः । \nप्रश्नानुक्त्वा तु कौन्तेय ततः पिब हरस्व च ॥ २३॥"
  },
  {
    "text": "युधिष्ठिर उवाच ।"
  },
  {
    "text": "नैवाहं कामये यक्ष तव पूर्वपरिग्रहम् । \nकामनैतत्प्रशंसन्ति सन्तो हि पुरुषाः सदा ॥ २४॥"
  },
  {
    "text": "यदात्मना स्वमात्मानं प्रशंसेत्पुरुषः प्रभो । \nयथा प्रज्ञं तु ते प्रश्नान्प्रतिवक्ष्यामि पृच्छ माम् ॥ २५॥"
  },
  {
    "text": "यक्ष उवाच ।"
  },
  {
    "text": "किं स्विदादित्यमुन्नयति केच तस्याभितश्चराः । \nकश्चैनमस्तं नयति कस्मिंश्च प्रतितिष्ठति ॥ २६॥"
  },
  {
    "text": "युधिष्ठिर उवाच ।"
  },
  {
    "text": "ब्रह्मादित्यमुन्नयति देवास्तस्याभितश्चराः । \nधर्मश्चास्तं नयति च सत्ये च प्रतितिष्ठति ॥ २७॥"
  },
  {
    "text": "यक्ष उवाच ।"
  },
  {
    "text": "केन स्विच्छ्रोत्रियो भवति केन स्विद्विन्दते महत् । \nकेन द्वितीयवान्भवति राजन्केन च बुद्धिमान् ॥ २८॥"
  },
  {
    "text": "युधिष्ठिर उवाच ।"
  },
  {
    "text": "श्रुतेन श्रोत्रियो भवति तपसा विन्दते महत् । \nधृत्या द्वितीयवान्भवति बुद्धिमान्वृद्धसेवया ॥ २९॥"
  },
  {
    "text": "यक्ष उवाच ।"
  },
  {
    "text": "किं ब्राह्मणानां देवत्वं कश्च धर्मः सतां इव । \nकश्चैषां मानुषो भावः किमेषामसतां इव ॥ ३०॥"
  },
  {
    "text": "युधिष्ठिर उवाच ।"
  },
  {
    "text": "स्वाध्याय एषां देवत्वं तप एषां सतां इव । \nमरणं मानुषो भावः परिवादोऽसतां इव ॥ ३१॥"
  },
  {
    "text": "यक्ष उवाच ।"
  },
  {
    "text": "किं क्षत्रियाणां देवत्वं कश्च धर्मः सतां इव । \nकश्चैषां मानुषो भावः किमेषामसतां इव ॥ ३२॥"
  },
  {
    "text": "युधिष्ठिर उवाच ।"
  },
  {
    "text": "इष्वस्त्रमेषां देवत्वं यज्ञ एषां सतां इव । \nभयं वैशम्पायन उवाच । मानुषो भावः परित्यागोऽसतां इव ॥ ३३॥"
  },
  {
    "text": "यक्ष उवाच ।"
  },
  {
    "text": "किमेकं यज्ञियं साम किमेकं यज्ञियं यजुः । \nका चैका वृश्चते यज्ञं कां यज्ञो नातिवर्तते ॥ ३४॥"
  },
  {
    "text": "युधिष्ठिर उवाच ।"
  },
  {
    "text": "प्राणो वैशम्पायन उवाच । यज्ञियं साम मनो वै यज्ञियं यजुः । \nवागेका वृश्चते यज्ञं तां यज्ञो नातिवर्तते ॥ ३५॥"
  },
  {
    "text": "यक्ष उवाच ।"
  },
  {
    "text": "किं स्विदापततां श्रेष्ठं बीजं निपततां वरम् । \nकिं स्वित्प्रतिष्ठमानानां किं स्वित्प्रवदतां वरम् ॥ ३६॥"
  },
  {
    "text": "युधिष्ठिर उवाच ।"
  },
  {
    "text": "वर्षमापततां श्रेष्ठं बीजं निपततां वरम् । \nगावः प्रतिष्ठमानानां पुत्रः प्रवदतां वरः ॥ ३७॥"
  },
  {
    "text": "यक्ष उवाच ।"
  },
  {
    "text": "इन्द्रियार्थाननुभवन्बुद्धिमाँल्लोकपूजितः । \nसंमतः सर्वभूतानामुच्छ्वसन्को न जीवति ॥ ३८॥"
  },
  {
    "text": "युधिष्ठिर उवाच ।"
  },
  {
    "text": "देवतातिथिभृत्यानां पितॄणामात्मनश्च यः । \nन निर्वपति पञ्चानामुच्छ्वसन्न स जीवति ॥ ३९॥"
  },
  {
    "text": "यक्ष उवाच ।"
  },
  {
    "text": "किं स्विद्गुरुतरं भूमेः किं स्विदुच्चतरं च खात् । \nकिं स्विच्छीघ्रतरं वायोः किं स्विद्बहुतरं नृणाम् ॥ ४०॥"
  },
  {
    "text": "युधिष्ठिर उवाच ।"
  },
  {
    "text": "माता गुरुतरा भूमेः पिता उच्चरतश्च खात् । \nमनो शीघ्रतरं वायोश्चिन्ता बहुतरी नृणाम् ॥ ४१॥"
  },
  {
    "text": "यक्ष उवाच ।"
  },
  {
    "text": "किं स्वित्सुप्तं न निमिषति किं स्विज्जातं न चोपति । \nकस्य स्विद्धृदयं नास्ति किं स्विद्वेगेन वर्घते ॥ ४२॥"
  },
  {
    "text": "युधिष्ठिर उवाच ।"
  },
  {
    "text": "मत्स्यः सुप्तो न निमिषत्यण्डं जातं न चोपति । \nअश्मनो हृदयं नास्ति नदीवेगेन वर्धते ॥ ४३॥"
  },
  {
    "text": "यक्ष उवाच ।"
  },
  {
    "text": "किं स्वित्प्रवसतो मित्रं किं स्विन्मित्रं गृहे सतः । \nआतुरस्य च किं मित्रं किं स्विन्मित्रं मरिष्यतः ॥ ४४॥"
  },
  {
    "text": "युधिष्ठिर उवाच ।"
  },
  {
    "text": "सार्थः प्रवसतो मित्रं भार्या मित्रं गृहे सतः । \nआतुरस्य भिषन्मित्रं दानं मित्रं मरिष्यतः ॥ ४५॥"
  },
  {
    "text": "यक्ष उवाच ।"
  },
  {
    "text": "किं स्विदेको विचरति जातः को जायते पुनः । \nकिं स्विद्धिमस्य भैषज्यं किं स्विदावपनं महत् ॥ ४६॥"
  },
  {
    "text": "युधिष्ठिर उवाच ।"
  },
  {
    "text": "सूर्य एको विचरति चन्द्रमा जायते पुनः । \nअग्निर्हिमस्य भैषज्यं भूमिरापवनं महत् ॥ ४७॥"
  },
  {
    "text": "यक्ष उवाच ।"
  },
  {
    "text": "किं स्विदेकपदं धर्म्यं किं स्विदेकपदं यशः । \nकिं स्विदेकपदं स्वर्ग्यं किं स्विदेकपदं सुखम् ॥ ४८॥"
  },
  {
    "text": "युधिष्ठिर उवाच ।"
  },
  {
    "text": "दाक्ष्यमेकपदं धर्म्यं दानमेकपदं यशः । \nसत्यमेकपदं स्वर्ग्यं शीलमेकपदं सुखम् ॥ ४९॥"
  },
  {
    "text": "यक्ष उवाच ।"
  },
  {
    "text": "किं स्विदात्मा मनुष्यस्य किं स्विद्दैवकृतः सखा । \nउपजीवनं किं स्विदस्य किं स्विदस्य परायणम् ॥ ५०॥"
  },
  {
    "text": "युधिष्ठिर उवाच ।"
  },
  {
    "text": "पुत्र आत्मा मनुष्यस्य भार्या दैवकृतः सखा । \nउपजीवनं च पर्जन्यो दानमस्य परायणम् ॥ ५१॥"
  },
  {
    "text": "यक्ष उवाच ।"
  },
  {
    "text": "धन्यानामुत्तमं किं स्विद्धनानां किं स्विदुत्तमम् । \nलाभानामुत्तमं किं स्वित्किं सुखानां तथोत्तमम् ॥ ५२॥"
  },
  {
    "text": "युधिष्ठिर उवाच ।"
  },
  {
    "text": "धन्यानामुत्तमं दाक्ष्यं धनानामुत्तमं श्रुतम् । \nलाभानां श्रेष्ठमारोग्यं सुखानां तुष्टिरुत्तमा ॥ ५३॥"
  },
  {
    "text": "यक्ष उवाच ।"
  },
  {
    "text": "कश्च धर्मः परो लोके कश्च धर्मः सदा फलः । \nकिं नियम्य न शोचन्ति कैश्च सन्धिर्न जीर्यते ॥ ५४॥"
  },
  {
    "text": "युधिष्ठिर उवाच ।"
  },
  {
    "text": "आनृशंस्यं परो धर्मस्त्रयीधर्मः सदा फलः । \nअनो यम्य न शोचन्ति सद्भिः सन्धिर्न जीर्यते ॥ ५५॥"
  },
  {
    "text": "यक्ष उवाच ।"
  },
  {
    "text": "किं नु हित्वा प्रियो भवति किं नु हित्वा न शोचति । \nकिं नु हित्वार्थवान्भवति किं नु हित्वा सुखी भवेत् ॥ ५६॥"
  },
  {
    "text": "युधिष्ठिर उवाच ।"
  },
  {
    "text": "मानं हित्वा प्रियो भवति क्रोधं हित्वा न शोचति । \nकामं हित्वार्थवान्भवति लोभं हित्वा सुखू भवेत् ॥ ५७॥"
  },
  {
    "text": "यक्ष उवाच ।"
  },
  {
    "text": "मृतं कथं स्यात्पुरुषः कथं राष्ट्रं मृतं भवेत् । \nश्राधं मृतं कथं च स्यात्कथं यज्ञो मृतो भवेत् ॥ ५८॥"
  },
  {
    "text": "युधिष्ठिर उवाच ।"
  },
  {
    "text": "मृतो दरिद्रः पुरुषो मृतं राष्ट्रमराजकम् । \nमृतमश्रोत्रियं श्राद्धं मृतो यज्ञो त्वदक्षिणः ॥ ५९॥"
  },
  {
    "text": "यक्ष उवाच ।"
  },
  {
    "text": "का दिक्किमुदकं प्रोक्तं किमन्नं पार्थ किं विषम् । \nश्राद्धस्य कालमाख्याहि ततः पिब हरस्व च ॥ ६०॥"
  },
  {
    "text": "युधिष्ठिर उवाच ।"
  },
  {
    "text": "सन्तो दिग्जलमाकाशं गौरन्नं प्रार्थना विषम् । \nश्राद्धस्य ब्राह्मणः कालः कथं वा यक्ष मन्यसे ॥ ६१॥"
  },
  {
    "text": "यक्ष उवाच ।"
  },
  {
    "text": "व्याख्याता मे त्वया प्रश्ना याथातथ्यं परन्तप । \nपुरुषं त्विदानीमाख्याहि यश्च सर्वधनी नरः ॥ ६२॥"
  },
  {
    "text": "युधिष्ठिर उवाच ।"
  },
  {
    "text": "दिवं स्पृशति भूमिं च शब्दः पुण्यस्य कर्मणः । \nयावत्स शब्दो भवति तावत्पुरुष उच्यते ॥ ६३॥"
  },
  {
    "text": "तुल्ये प्रियाप्रिये यस्य सुखदुःखे तथैव च । \nअतीतानागते चोभे स वैशम्पायन उवाच । सर्वधनी नरः ॥ ६४॥"
  },
  {
    "text": "यक्ष उवाच ।"
  },
  {
    "text": "व्याख्यातः पुरुषो राजन्यश्च सर्वधनी नरः । \nतस्मात्तवैको भ्रातॄणां यमिच्छसि स जीवतु ॥ ६५॥"
  },
  {
    "text": "युधिष्ठिर उवाच ।"
  },
  {
    "text": "श्यामो य एष रक्ताक्षो बृहच्छाल इवोद्गतः । \nव्यूढोरस्को महाबाहुरङ्कुलो यक्ष जीवतु ॥ ६६॥"
  },
  {
    "text": "यक्ष उवाच ।"
  },
  {
    "text": "प्रियस्ते भीमसेनोऽयमर्जुनो वः परायणम् । \nस कस्मान्नकुलं राजन्सापत्नं जीवमिच्छसि ॥ ६७॥"
  },
  {
    "text": "यस्य नागसहस्रेण दश सङ्ख्येन वैशम्पायन उवाच । बलम् । \nतुल्यं तं भीममुत्सृज्य नकुलं जीवमिच्छसि ॥ ६८॥"
  },
  {
    "text": "तथैनं मनुजाः प्राहुर्भीमसेनं प्रियं तव । \nअथ केनानुभावेन सापत्नं जीवमिच्छसि ॥ ६९॥"
  },
  {
    "text": "यस्य बाहुबलं सर्वे पाण्डवाः समुपाश्रिताः । \nअर्जुनं तमपाहाय नकुलं जीवमिच्छसि ॥ ७०॥"
  },
  {
    "text": "युधिष्ठिर उवाच ।"
  },
  {
    "text": "आनृशंस्य परो धर्मः परमार्थाच्च मे मतम् । \nआनृशंस्यं चिकीर्षामि नकुलो यक्ष जीवतु ॥ ७१॥"
  },
  {
    "text": "धर्मशीलः सदा राजा इति मां मानवा विदुः । \nस्वधर्मान्न चलिष्यामि नकुलो यक्ष जीवतु ॥ ७२॥"
  },
  {
    "text": "यथा कुन्ती तथा माद्री विशेषो नास्ति मे तयोः । \nमातृभ्यां सममिच्छामि नकुलो यक्ष जीवतु ॥ ७३॥"
  },
  {
    "text": "यक्ष उवाच ।"
  },
  {
    "text": "यस्य तेऽर्थाच्च कामाच्च आनृशंस्यं परं मतम् । \nअस्मात्ते भ्रातरः सर्वे जीवन्तु भरतर्षभ ॥ ७४॥"
  },
  {
    "text": "२९८\nवैशम्पायन उवाच ।"
  },
  {
    "text": "ततस्ते यक्षवचनादुदतिष्ठन्त पाण्डवाः । \nक्षुत्पिपासे च सर्वेषां क्षणे तस्मिन्व्यगच्छताम् ॥ १॥"
  },
  {
    "text": "युधिष्ठिर उवाच ।"
  },
  {
    "text": "रसस्येकेन पादेन तिष्ठन्तमपराजितम् । \nपृच्छामि को भवान्देवो न मे यक्षो मतो भवान् ॥ २॥"
  },
  {
    "text": "वसूनां वा भवानेको रुद्राणामथ वा भवान् । \nअथ वा मरुतां श्रेष्ठो वर्जी वा त्रिदशेश्वरः ॥ ३॥"
  },
  {
    "text": "मम हि भ्रातर इमे सहस्रशतयोधिनः । \nन तं योगं प्रपश्यामि येन स्युर्विनिपातिताः ॥ ४॥"
  },
  {
    "text": "सुखं प्रतिविबुद्धानामिन्द्रियाण्युपलक्षये । \nस भवान्सुहृदस्माकमथ वा नः पिता भवान् ॥ ५॥"
  },
  {
    "text": "यक्ष उवाच ।"
  },
  {
    "text": "अहं ते जनकस्तात धर्मो मृदु पराक्रम । \nत्वां दिदृक्षुरनुप्राप्तो विद्धि मां भरतर्षभ ॥ ६॥"
  },
  {
    "text": "यशो सत्यं दमः शौचमार्जवं ह्रीरचापलम् । \nदानं तपो ब्रह्मचर्यमित्येतास्तनवो मम ॥ ७॥"
  },
  {
    "text": "अहिंसा समता शान्तिस्तपो शौचममत्सरः । \nद्वाराण्येतानि मे विद्धि प्रियो ह्यसि सदा मम ॥ ८॥"
  },
  {
    "text": "दिष्ट्या पञ्चसु रक्तोऽसि दिष्ट्या ते षट्पदी जिता । \nद्वे पूर्वे मध्यमे द्वे च द्वे चान्ते साम्परायिके ॥ ९॥"
  },
  {
    "text": "धर्मोऽहमस्मि भद्रं ते जिज्ञासुस्त्वमिहागतः । \nआनृशंस्येन तुष्टोऽस्मि वरं दास्यामि तेऽनघ ॥ १०॥"
  },
  {
    "text": "वरं वृणीष्व राजेन्द्र दाता ह्यस्मि तवानघ । \nये हि मे पुरुषा भक्ता न तेषामस्ति दुर्गतिः ॥ ११॥"
  },
  {
    "text": "युधिष्ठिर उवाच ।"
  },
  {
    "text": "अरणी सहितं यस्य मृग आदाय गच्छति । \nतस्याग्नयो न लुप्येरन्प्रथमोऽस्तु वरो मम ॥ १२॥"
  },
  {
    "text": "धर्म उवाच ।"
  },
  {
    "text": "अरणी सहितं तस्य ब्राह्मणस्य हृतं मया । \nमृगवेषेण कौन्तेय जिज्ञासार्थं तव प्रभो ॥ १३॥"
  },
  {
    "text": "वैशम्पायन उवाच ।"
  },
  {
    "text": "ददानीत्येव भवगानुत्तरं प्रत्यपद्यत । \nअन्यं वरय भद्रं ते वरं त्वममरोपम ॥ १४॥"
  },
  {
    "text": "युधिष्ठिर उवाच ।"
  },
  {
    "text": "वर्षाणि द्वादशारण्ये त्रयोदशमुपस्थितम् । \nतत्र नो नाभिजानीयुर्वसतो मनुजाः क्व चित् ॥ १५॥"
  },
  {
    "text": "वैशम्पायन उवाच ।"
  },
  {
    "text": "ददानीत्येव भगवानुत्तरं प्रत्यपद्यत । \nभूयो चाश्वासयामास कौन्तेयं सत्यविक्रमम् ॥ १६॥"
  },
  {
    "text": "यद्यपि स्वेन रूपेण चरिष्यथ महीमिमाम् । \nन वो विज्ञास्यते कश्चित्त्रिषु लोकेषु भारत ॥ १७॥"
  },
  {
    "text": "वर्षं त्रयोदशं चेदं मत्प्रसादात्कुरूर्वहाः । \nविराटनगरे गूढा अविज्ञाताश्चरिष्यथ ॥ १८॥"
  },
  {
    "text": "यद्वः सङ्कल्पितं रूपं मनसा यस्य यादृशम् । \nतादृशं तादृशं सर्वे छन्दतो धारयिष्यथ ॥ १९॥"
  },
  {
    "text": "अरिणी सहितं चेदं ब्राह्मणाय प्रयच्छत । \nजिज्ञासार्थं मया ह्येतदाहृतं मृगरूपिणा ॥ २०॥"
  },
  {
    "text": "तृतीयं गृह्यतां पुत्र वरमप्रतिमं महत् । \nत्वं हि मत्प्रभवो राजन्विदुरश्च ममांश भाक् ॥ २१॥"
  },
  {
    "text": "युधिष्ठिर उवाच ।"
  },
  {
    "text": "देवदेवो मया दृष्टो भवान्साक्षात्सनातनः । \nयं ददासि वरं तुष्टस्तं ग्रहीष्याम्यहं पितः ॥ २२॥"
  },
  {
    "text": "जयेयं लोभमोहौ च क्रोधं चाहं सदा विभो । \nदाने तपसि सत्ये च मनो मे सततं भवेत् ॥ २३॥"
  },
  {
    "text": "धर्म उवाच ।"
  },
  {
    "text": "उपपन्नो गुणैः सर्वैः स्वभावेनासि पाण्डव । \nभवान्धर्मः पुनश्चैव यथोक्तं ते भविष्यति ॥ २४॥"
  },
  {
    "text": "वैशम्पायन उवाच ।"
  },
  {
    "text": "इत्युक्त्वान्तर्दधे धर्मो भगवाँल्लोकभावनः । \nसमेताः पाण्डवाश्चैव सुखसुप्ता मनस्विनः ॥ २५॥"
  },
  {
    "text": "अभ्येत्य चाश्रमं वीराः सर्व एव गतक्लमाः । \nआरणेयं ददुस्तस्मै ब्राह्मणाय तपस्विने ॥ २६॥"
  },
  {
    "text": "इदं समुत्थान समागमं महत् \nपितुश्च पुत्रस्य च कीर्तिवर्धनम् । \nपठन्नरः स्याद्विजीतेन्द्रियो वशी \nसपुत्रपौत्रः शतवर्ष भाग्भवेत् ॥ २७॥"
  },
  {
    "text": "न चाप्यधर्मे न सुहृद्विभेदने \nपरस्वहारे परदारमर्शने । \nकदर्य भावे न रमेन्मनो सदा \nनृणां सदाख्यानमिदं विजानताम् ॥ २८॥"
  },
  {
    "text": "२९९"
  },
  {
    "text": "२९५\nजनमेजय उवाच ।"
  },
  {
    "text": "एवं हृतायां कृष्णायां प्राप्य क्लेशमनुत्तमम् । \nप्रतिलभ्य ततः कृष्णां किमकुर्वन्त पाण्डवाः ॥ १॥"
  },
  {
    "text": "वैशम्पायन उवाच ।"
  },
  {
    "text": "एवं हृतायां कृष्णायां प्राप्य क्लेशमनुत्तमम् । \nविहाय काम्यकं राजा सह भ्रातृभिरच्युतः ॥ २॥"
  },
  {
    "text": "पुनर्द्वैतवनं रम्यमाजगाम युधिष्ठिरः । \nस्वादुमूलफलं रम्यं मार्कण्डेयाश्रमं प्रति ॥ ३॥"
  },
  {
    "text": "अनुगुप्त फलाहाराः सर्व एव मिताशनाः । \nन्यवसन्पाण्डवास्तत्र कृष्णया सह भारत ॥ ४॥"
  },
  {
    "text": "वसन्द्वैतवने राजा कुन्तीपुत्रो युधिष्ठिरः । \nभीमसेनोऽर्जुनश्चैव माद्रीपुत्रौ च पाण्डवौ ॥ ५॥"
  },
  {
    "text": "ब्राह्मणार्थे पराक्रान्ता धर्मात्मानो यतव्रताः । \nक्लेशमार्छन्त विपुलं सुखोदर्कं परन्तपाः ॥ ६॥"
  },
  {
    "text": "अजातशत्रुमासीनं भ्रतृभिः सहितं वने । \nआगम्य ब्राह्मणस्तूर्णं सन्तप्त इदमब्रवीत् ॥ ७॥"
  },
  {
    "text": "अरणी सहितं मह्यं समासक्तं वनस्पतौ । \nमृगस्य घर्षमाणस्य विषाणे समसज्जत ॥ ८॥"
  },
  {
    "text": "तदादाय गतो राजंस्त्वरमाणो महामृगः । \nआश्रमात्त्वरितः शीघ्रं प्लवमानो महाजवः ॥ ९॥"
  },
  {
    "text": "तस्य गत्वा पदं शीघ्रमासाद्य च महामृगम् । \nअग्निहोत्रं न लुप्येत तदानयत पाण्डवाः ॥ १०॥"
  },
  {
    "text": "ब्राह्मणस्य वचो श्रुत्वा सन्तप्तोऽथ युधिष्ठिरः । \nधनुरादाय कौन्तेयः प्राद्रवद्भ्रातृभिः सह ॥ ११॥"
  },
  {
    "text": "सन्नद्धा धन्विनः सर्वे प्राद्रवन्नरपुङ्गवाः । \nब्राह्मणार्थे यतन्तस्ते शीघ्रमन्वगमन्मृगम् ॥ १२॥"
  },
  {
    "text": "कर्णिनालीकनाराचानुत्सृजन्तो महारथाः । \nनाविध्यन्पाण्डवास्तत्र पश्यन्तो मृगमन्तिकात् ॥ १३॥"
  },
  {
    "text": "तेषां प्रयतमानानां नादृश्यत महामृगः । \nअपश्यन्तो मृगं श्रान्ता दुःखं प्राप्ता मनस्विनः ॥ १४॥"
  },
  {
    "text": "शीतलछायमासाद्य न्यग्रोधं गहने वने । \nक्षुत्पिपासापरीताङ्गाः पाण्डवाः समुपाविशन् ॥ १५॥"
  },
  {
    "text": "तेषां समुपविष्टानां नकुलो दुःखितस्तदा । \nअब्रवीद्भ्रातरं ज्येष्ठममर्षात्कुरुसत्तम ॥ १६॥"
  },
  {
    "text": "नास्मिन्कुले जातु ममज्ज धर्मो \nन चालस्यादर्थलोपो बभूव । \nअनुत्तराः सर्वभूतेषु भूयः \nसम्प्राप्ताः स्मः संशयं केन राजन् ॥ १७॥"
  },
  {
    "text": "२९६\nयुधिष्ठिर उवाच ।"
  },
  {
    "text": "नापदामस्ति मर्यादा न निमित्तं न कारणम् । \nधर्मस्तु विभजत्यत्र उभयोः पुण्यपापयोः ॥ १॥"
  },
  {
    "text": "भीम उवाच ।"
  },
  {
    "text": "प्रातिकाम्यनयत्कृष्णां सभायां प्रेष्यवत्तदा । \nन मया निहतस्तत्र तेन प्राप्ताः स्म संशयम् ॥ २॥"
  },
  {
    "text": "अर्जुन उवाच ।"
  },
  {
    "text": "वाचस्तीक्ष्णास्थि भेदिन्यः सूतपुत्रेण भाषिताः । \nअतितीक्ष्णा मया क्षान्तास्तेन प्राप्तः स्म संशयम् ॥ ३॥"
  },
  {
    "text": "सहदेव उवाचा ।"
  },
  {
    "text": "शकुनिस्त्वां यदाजैषीदक्षद्यूतेन भारत । \nस मया न हतस्तत्र तेन प्राप्ताः स्म संशयम् ॥ ४॥"
  },
  {
    "text": "वैशम्पायन उवाच ।"
  },
  {
    "text": "ततो युधिष्ठिरो राजा नकुलं वाक्यमब्रवीत् । \nआरुह्य वृक्षं माद्रेय निरीक्षस्व दिशो दश ॥ ५॥"
  },
  {
    "text": "पानीयमन्तिके पश्य वृक्षान्वाप्युदकाश्रयान् । \nइमे हि भ्रातरः श्रान्तास्तव तात पिपासिताः ॥ ६॥"
  },
  {
    "text": "नकुलस्तु तथेत्युक्त्वा शीघ्रमारुह्य पादमम् । \nअब्रवीद्भ्रातरं ज्येष्ठमभिवीक्ष्य समन्ततः ॥ ७॥"
  },
  {
    "text": "पश्यामि बहुलान्राजन्वृक्षानुदकसंश्रयान् । \nसारसानां च निर्ह्रादमत्रोदकमसंशयम् ॥ ८॥"
  },
  {
    "text": "ततोऽब्रवीत्सत्यधृतिः कुन्तीपुत्रो युधिष्ठिरः । \nगच्छ सौम्य ततः शीघ्रं तूर्णं पानीयमानय ॥ ९॥"
  },
  {
    "text": "नकुलस्तु तथेत्युक्त्वा भ्रातुर्ज्येष्ठस्य शासनात् । \nप्राद्रवद्यत्र पानीयं शीघ्रं चैवान्वपद्यत ॥ १०॥"
  },
  {
    "text": "स दृष्ट्वा विमलं तोयं सारसैः परिवारितम् । \nपातु काकस्ततो वाचमन्तरिक्षात्स शुश्रुवे ॥ ११॥"
  },
  {
    "text": "मा तात साहसं कार्षीर्मम पूर्वपरिग्रहः । \nप्रश्नानुक्त्वा तु माद्रेय ततः पिब हरस्व च ॥ १२॥"
  },
  {
    "text": "अनादृत्य तु तद्वाक्यं नकुलः सुपिपासितः । \nअपिबच्छीतलं तोयं पीत्वा च निपपात ह ॥ १३॥"
  },
  {
    "text": "चिरायमाणे नकुले कुन्तीपुत्रो युधिष्ठिरः । \nअब्रवीद्भ्रातरं वीरं सहदेवमरिन्दमम् ॥ १४॥"
  },
  {
    "text": "भ्राता चिरायते तात सहदेव तवाग्रजः । \nतं चैवानय सोदर्यं पानीयं च त्वमानय ॥ १५॥"
  },
  {
    "text": "सहदेवस्तथेत्युक्त्वा तां दिशं प्रत्यपद्यत । \nददर्श च हतं भूमौ भ्रातरं नकुलं तदा ॥ १६॥"
  },
  {
    "text": "भ्रातृशोकाभिसन्तप्तस्तृषया च प्रपीडितः । \nअभिदुद्राव पानीयं ततो वागभ्यभाषत ॥ १७॥"
  },
  {
    "text": "मा तात साहसं कार्षीर्मम पूर्वपरिग्रहः । \nप्रश्नानुक्त्वा यथाकामं ततः पिब हरस्व च ॥ १८॥"
  },
  {
    "text": "अनादृत्य तु तद्वाक्यं सहदेवः पिपासितः । \nअपिबच्छीतलं तोयं पीत्वा च निपपात ह ॥ १९॥"
  },
  {
    "text": "अथाब्रवीत्स विजयं कुन्तीपुत्रो युधिष्ठिरः । \nभ्रातरौ ते चिरगतौ बीभत्सो शत्रुकर्शन । \nतौ चैवानय भद्रं ते पानीयं च त्वमानय ॥ २०॥"
  },
  {
    "text": "एवमुक्तो गुडाकेशः प्रगृह्य सशरं धनुः । \nआमुक्तखड्गो मेधावी तत्सरो प्रत्यपद्यत ॥ २१॥"
  },
  {
    "text": "यतः पुरुषशार्दूलौ पानीय हरणे गतु । \nतौ ददर्श हतौ तत्र भ्रातरौ श्वेतवाहनः ॥ २२॥"
  },
  {
    "text": "प्रसुप्ताविव तौ दृष्ट्वा नरसिंहः सुदुःखितः । \nधनुरुद्यम्य कौन्तेयो व्यलोकयत तद्वनम् ॥ २३॥"
  },
  {
    "text": "नापश्यत्तत्र किं चित्स भूतं तस्मिन्महावने । \nसव्यसाची ततः श्रान्तः पानीयं सोऽभ्यधावत ॥ २४॥"
  },
  {
    "text": "अभिधावंस्ततो वाचमन्तरिक्षात्स शुश्रुवे । \nकिमासीदसि पानीयं नैतच्छक्यं बलात्त्वया ॥ २५॥"
  },
  {
    "text": "कौन्तेय यदि वैशम्पायन उवाच । प्रश्नान्मयोक्तान्प्रतिपत्स्यसे । \nततः पास्यसि पानीयं हरिष्यसि च भारत ॥ २६॥"
  },
  {
    "text": "वारितस्त्वब्रवीत्पार्थो दृश्यमानो निवारय । \nयावद्बाणैर्विनिर्भिन्नः पुनर्नैवं वदिष्यसि ॥ २७॥"
  },
  {
    "text": "एवमुक्त्वा ततः पार्थः शरैरस्त्रानुमन्त्रितैः । \nववर्ष तां दिशं कृत्स्नां शब्दवेधं च दर्शयन् ॥ २८॥"
  },
  {
    "text": "कर्णिनालीकनाराचानुत्सृजन्भरतर्षभ । \nअनेकैरिषुसङ्घातैरन्तरिक्षं ववर्ष ह ॥ २९॥"
  },
  {
    "text": "यक्ष उवाच ।"
  },
  {
    "text": "किं विघातेन ते पार्थ प्रश्नानुक्त्वा ततः पिब । \nअनुक्त्वा तु ततः प्रश्नान्पीत्वैव न भविष्यसि ॥ ३०॥"
  },
  {
    "text": "वैशम्पायन उवाच ।"
  },
  {
    "text": "स त्वमोघानिषून्मुक्त्वा तृष्णयाभिप्रपीडितः । \nअविज्ञायैव तान्प्रश्नान्पीत्वैव निपपात ह ॥ ३१॥"
  },
  {
    "text": "अथाब्रवीद्भीमसेनं कुन्तीपुत्रो युधिष्ठिरः । \nनकुलः सहदेवश्च बीभत्सुश्चापराजितः ॥ ३२॥"
  },
  {
    "text": "चिरं गतास्तोयहेतोर्न चागच्छन्ति भारत । \nतांश्चैवानय भद्रं ते पानीयं च त्वमानय ॥ ३३॥"
  },
  {
    "text": "भीमसेनस्तथेत्युक्त्वा तां दिशं पत्यपद्यत । \nयत्र ते पुरुषव्याघ्रा भ्रातरोऽस्य निपातिताः ॥ ३४॥"
  },
  {
    "text": "तान्दृष्ट्वा दुःखितो भीमस्तृषया च प्रपीडितः । \nअमन्यत महाबाहुः कर्म तद्यक्षरक्षसाम् । \nस चिन्तयामास तदा योद्धव्यं ध्रुवमद्य मे ॥ ३५॥"
  },
  {
    "text": "पास्यामि तावत्पानीयमिति पार्थो वृकोदरः । \nततोऽभ्यधावत्पानीयं पिपासुः पुरुषर्षभः ॥ ३६॥"
  },
  {
    "text": "यक्ष उवाच ।"
  },
  {
    "text": "मा तात साहसं कार्षीर्मम पूर्वपरिग्रहः । \nप्रश्नानुक्त्वा तु कौन्तेय ततः पिब हरस्व च ॥ ३७॥"
  },
  {
    "text": "वैशम्पायन उवाच ।"
  },
  {
    "text": "एवमुक्तस्ततो भीमो यक्षेणामित तेजसा । \nअविज्ञायैव तान्प्रश्नान्पीत्वैव निपपात ह ॥ ३८॥"
  },
  {
    "text": "ततः कुन्तीसुतो राजा विचिन्त्य पुरुषर्षभः । \nसमुत्थाय महाबाहुर्दह्यमानेन चेतसा ॥ ३९॥"
  },
  {
    "text": "अपेतजननिर्घोषं प्रविवेश महावनम् । \nरुरुभिश्च वराहैश्च पक्षिभिश्च निषेवितम् ॥ ४०॥"
  },
  {
    "text": "नीलभास्वरवर्णैश्च पादपैरुपशोभितम् । \nभ्रमरैरुपगीतं च पक्षिभिश्च महायशः ॥ ४१॥"
  },
  {
    "text": "स गच्छन्कानने तस्मिन्हेमजालपरिष्कृतम् । \nददर्श तत्सरो श्रीमान्विश्वकर्म कृतं यथा ॥ ४२॥"
  },
  {
    "text": "उपेतं नलिनी जालैः सिन्धुवारैश्च वेतसैः । \nकेतकैः करवीरैश्च पिप्पलैश्चैव संवृतम् । \nश्रमार्तस्तदुपागम्य सरो दृष्ट्वाथ विस्मितः ॥ ४३॥"
  },
  {
    "text": "२९७\nवैशम्पायन उवाच ।"
  },
  {
    "text": "स ददर्श हतान्भ्रातॄँल्लोकपालानिव च्युतान् । \nयुगान्ते समनुप्राप्ते शक्र प्रतिमगौरवान् ॥ १॥"
  },
  {
    "text": "विप्रकीर्णधनुर्बाणं दृष्ट्वा निहतमर्जुनम् । \nभीमसेनं यमौ चोभौ निर्विचेष्टान्गतायुरः ॥ २॥"
  },
  {
    "text": "स दीर्घमुष्णं निःश्वस्य शोकबाष्पपरिप्लुतः । \nबुद्ध्या विचिन्तयामास वीराः केन निपातिताः ॥ ३॥"
  },
  {
    "text": "नैषां शस्त्रप्रहारोऽस्ति पदं नेहास्ति कस्य चित् । \nभूतं महदिदं मन्ये भ्रातरो येन मे हताः । \nएकाग्रं चिन्तयिष्यामि पीत्वा वेत्स्यामि वा जलम् ॥ ४॥"
  },
  {
    "text": "स्यात्तु दुर्योधनेनेदमुपांशु विहितं कृतम् । \nगन्धार राजरचितं सततं जिह्मबुद्धिना ॥ ५॥"
  },
  {
    "text": "यस्य कार्यमकार्यं वा सममेव भवत्युत । \nकस्तस्य विश्वसेद्वीरो दुर्मतेरकृतात्मनः ॥ ६॥"
  },
  {
    "text": "अथ वा पुरुषैर्गूढैः प्रयोगोऽयं दुरात्मनः । \nभवेदिति महाबाहुर्बहुधा समचिन्तयत् ॥ ७॥"
  },
  {
    "text": "तस्यासीन्न विषेणेदमुदकं दूषितं यथा । \nमुखवर्णाः प्रसन्ना मे भ्रातॄणां इत्यचिन्तयत् ॥ ८॥"
  },
  {
    "text": "एकैकशश्चौघबलानिमान्पुरुषसत्तमान् । \nकोऽन्यः प्रतिसमासेत कालान्तकयमादृते ॥ ९॥"
  },
  {
    "text": "एतेनाध्यवसायेन तत्तोयमवगाढवान् । \nगाहमानश्च तत्तोयमन्तरिक्षात्स शुश्रुवे ॥ १०॥"
  },
  {
    "text": "यक्ष उवाच ।"
  },
  {
    "text": "अहं बकः शैवलमत्स्यभक्षो \nमया नीताः प्रेतवशं तवानुजाः । \nत्वं पञ्चमो भविता राजपुत्र \nन चेत्प्रश्नान्पृच्छतो व्याकरोषि ॥ ११॥"
  },
  {
    "text": "मा तात साहसं कार्षीर्मम पूर्वपरिग्रहः । \nप्रश्नानुक्त्वा तु कौन्तेय ततः पिब हरस्व च ॥ १२॥"
  },
  {
    "text": "युधिष्ठिर उवाच ।"
  },
  {
    "text": "रुद्राणां वा वसूनां वा मरुतां वा प्रधानभाक् । \nपृच्छामि को भवान्देवो नैतच्छकुनिना कृतम् ॥ १३॥"
  },
  {
    "text": "हिमवान्पारियात्रश् च विन्ध्यो मलय एव च । \nचत्वारः पर्वताः केन पातिता भुवि तेजसा ॥ १४॥"
  },
  {
    "text": "अतीव ते महत्कर्मकृतं बलवतां वर । \nयन्न देवा न गन्धर्वा नासुरा न च राक्षसाः । \nविषहेरन्महायुद्धे कृतं ते तन्महाद्भुतम् ॥ १५॥"
  },
  {
    "text": "न ते जानामि यत्कार्यं नाभिजानामि काङ्क्षितम् । \nकौतूहलं महज्जातं साध्वसं चागतं मम ॥ १६॥"
  },
  {
    "text": "येनास्म्युद्विग्नहृदयः समुत्पन्न शिरो ज्वरः । \nपृच्छामि भगवंस्तस्मात्को भवानिह तिष्ठति ॥ १७॥"
  },
  {
    "text": "यक्ष उवाच ।"
  },
  {
    "text": "यक्षोऽहमस्मि भद्रं ते नास्मि पक्षी जले चरः । \nमयैते निहताः सर्वे भ्रातरस्ते महौजसः ॥ १८॥"
  },
  {
    "text": "वैशम्पायन उवाच ।"
  },
  {
    "text": "ततस्तामशिवां श्रुत्वा वाचं स परुषाक्षराम् । \nयक्षस्य ब्रुवतो राजन्नुपक्रम्य तदा स्थितः ॥ १९॥"
  },
  {
    "text": "विरूपाक्षं महाकायं यक्षं तालसमुच्छ्रयम् । \nज्वलनार्कप्रतीकाशमधृष्यं पर्वतोपमम् ॥ २०॥"
  },
  {
    "text": "सेतुमाश्रित्य तिष्ठन्तं ददर्श भरतर्षभः । \nमेघगन्मीरया वाचा तर्जयन्तं महाबलम् ॥ २१॥"
  },
  {
    "text": "यक्ष उवाच ।"
  },
  {
    "text": "इमे ते भ्रातरो राजन्वार्यमाणा मयासकृत् । \nबलात्तोयं जिहीर्षन्तस्ततो वैशम्पायन उवाच । सूदिता मया ॥ २२॥"
  },
  {
    "text": "न पेयमुदकं राजन्प्राणानिह परीप्सता । \nपार्थ मा साहसं कार्षीर्मम पूर्वपरिग्रहः । \nप्रश्नानुक्त्वा तु कौन्तेय ततः पिब हरस्व च ॥ २३॥"
  },
  {
    "text": "युधिष्ठिर उवाच ।"
  },
  {
    "text": "नैवाहं कामये यक्ष तव पूर्वपरिग्रहम् । \nकामनैतत्प्रशंसन्ति सन्तो हि पुरुषाः सदा ॥ २४॥"
  },
  {
    "text": "यदात्मना स्वमात्मानं प्रशंसेत्पुरुषः प्रभो । \nयथा प्रज्ञं तु ते प्रश्नान्प्रतिवक्ष्यामि पृच्छ माम् ॥ २५॥"
  },
  {
    "text": "यक्ष उवाच ।"
  },
  {
    "text": "किं स्विदादित्यमुन्नयति केच तस्याभितश्चराः । \nकश्चैनमस्तं नयति कस्मिंश्च प्रतितिष्ठति ॥ २६॥"
  },
  {
    "text": "युधिष्ठिर उवाच ।"
  },
  {
    "text": "ब्रह्मादित्यमुन्नयति देवास्तस्याभितश्चराः । \nधर्मश्चास्तं नयति च सत्ये च प्रतितिष्ठति ॥ २७॥"
  },
  {
    "text": "यक्ष उवाच ।"
  },
  {
    "text": "केन स्विच्छ्रोत्रियो भवति केन स्विद्विन्दते महत् । \nकेन द्वितीयवान्भवति राजन्केन च बुद्धिमान् ॥ २८॥"
  },
  {
    "text": "युधिष्ठिर उवाच ।"
  },
  {
    "text": "श्रुतेन श्रोत्रियो भवति तपसा विन्दते महत् । \nधृत्या द्वितीयवान्भवति बुद्धिमान्वृद्धसेवया ॥ २९॥"
  },
  {
    "text": "यक्ष उवाच ।"
  },
  {
    "text": "किं ब्राह्मणानां देवत्वं कश्च धर्मः सतां इव । \nकश्चैषां मानुषो भावः किमेषामसतां इव ॥ ३०॥"
  },
  {
    "text": "युधिष्ठिर उवाच ।"
  },
  {
    "text": "स्वाध्याय एषां देवत्वं तप एषां सतां इव । \nमरणं मानुषो भावः परिवादोऽसतां इव ॥ ३१॥"
  },
  {
    "text": "यक्ष उवाच ।"
  },
  {
    "text": "किं क्षत्रियाणां देवत्वं कश्च धर्मः सतां इव । \nकश्चैषां मानुषो भावः किमेषामसतां इव ॥ ३२॥"
  },
  {
    "text": "युधिष्ठिर उवाच ।"
  },
  {
    "text": "इष्वस्त्रमेषां देवत्वं यज्ञ एषां सतां इव । \nभयं वैशम्पायन उवाच । मानुषो भावः परित्यागोऽसतां इव ॥ ३३॥"
  },
  {
    "text": "यक्ष उवाच ।"
  },
  {
    "text": "किमेकं यज्ञियं साम किमेकं यज्ञियं यजुः । \nका चैका वृश्चते यज्ञं कां यज्ञो नातिवर्तते ॥ ३४॥"
  },
  {
    "text": "युधिष्ठिर उवाच ।"
  },
  {
    "text": "प्राणो वैशम्पायन उवाच । यज्ञियं साम मनो वै यज्ञियं यजुः । \nवागेका वृश्चते यज्ञं तां यज्ञो नातिवर्तते ॥ ३५॥"
  },
  {
    "text": "यक्ष उवाच ।"
  },
  {
    "text": "किं स्विदापततां श्रेष्ठं बीजं निपततां वरम् । \nकिं स्वित्प्रतिष्ठमानानां किं स्वित्प्रवदतां वरम् ॥ ३६॥"
  },
  {
    "text": "युधिष्ठिर उवाच ।"
  },
  {
    "text": "वर्षमापततां श्रेष्ठं बीजं निपततां वरम् । \nगावः प्रतिष्ठमानानां पुत्रः प्रवदतां वरः ॥ ३७॥"
  },
  {
    "text": "यक्ष उवाच ।"
  },
  {
    "text": "इन्द्रियार्थाननुभवन्बुद्धिमाँल्लोकपूजितः । \nसंमतः सर्वभूतानामुच्छ्वसन्को न जीवति ॥ ३८॥"
  },
  {
    "text": "युधिष्ठिर उवाच ।"
  },
  {
    "text": "देवतातिथिभृत्यानां पितॄणामात्मनश्च यः । \nन निर्वपति पञ्चानामुच्छ्वसन्न स जीवति ॥ ३९॥"
  },
  {
    "text": "यक्ष उवाच ।"
  },
  {
    "text": "किं स्विद्गुरुतरं भूमेः किं स्विदुच्चतरं च खात् । \nकिं स्विच्छीघ्रतरं वायोः किं स्विद्बहुतरं नृणाम् ॥ ४०॥"
  },
  {
    "text": "युधिष्ठिर उवाच ।"
  },
  {
    "text": "माता गुरुतरा भूमेः पिता उच्चरतश्च खात् । \nमनो शीघ्रतरं वायोश्चिन्ता बहुतरी नृणाम् ॥ ४१॥"
  },
  {
    "text": "यक्ष उवाच ।"
  },
  {
    "text": "किं स्वित्सुप्तं न निमिषति किं स्विज्जातं न चोपति । \nकस्य स्विद्धृदयं नास्ति किं स्विद्वेगेन वर्घते ॥ ४२॥"
  },
  {
    "text": "युधिष्ठिर उवाच ।"
  },
  {
    "text": "मत्स्यः सुप्तो न निमिषत्यण्डं जातं न चोपति । \nअश्मनो हृदयं नास्ति नदीवेगेन वर्धते ॥ ४३॥"
  },
  {
    "text": "यक्ष उवाच ।"
  },
  {
    "text": "किं स्वित्प्रवसतो मित्रं किं स्विन्मित्रं गृहे सतः । \nआतुरस्य च किं मित्रं किं स्विन्मित्रं मरिष्यतः ॥ ४४॥"
  },
  {
    "text": "युधिष्ठिर उवाच ।"
  },
  {
    "text": "सार्थः प्रवसतो मित्रं भार्या मित्रं गृहे सतः । \nआतुरस्य भिषन्मित्रं दानं मित्रं मरिष्यतः ॥ ४५॥"
  },
  {
    "text": "यक्ष उवाच ।"
  },
  {
    "text": "किं स्विदेको विचरति जातः को जायते पुनः । \nकिं स्विद्धिमस्य भैषज्यं किं स्विदावपनं महत् ॥ ४६॥"
  },
  {
    "text": "युधिष्ठिर उवाच ।"
  },
  {
    "text": "सूर्य एको विचरति चन्द्रमा जायते पुनः । \nअग्निर्हिमस्य भैषज्यं भूमिरापवनं महत् ॥ ४७॥"
  },
  {
    "text": "यक्ष उवाच ।"
  },
  {
    "text": "किं स्विदेकपदं धर्म्यं किं स्विदेकपदं यशः । \nकिं स्विदेकपदं स्वर्ग्यं किं स्विदेकपदं सुखम् ॥ ४८॥"
  },
  {
    "text": "युधिष्ठिर उवाच ।"
  },
  {
    "text": "दाक्ष्यमेकपदं धर्म्यं दानमेकपदं यशः । \nसत्यमेकपदं स्वर्ग्यं शीलमेकपदं सुखम् ॥ ४९॥"
  },
  {
    "text": "यक्ष उवाच ।"
  },
  {
    "text": "किं स्विदात्मा मनुष्यस्य किं स्विद्दैवकृतः सखा । \nउपजीवनं किं स्विदस्य किं स्विदस्य परायणम् ॥ ५०॥"
  },
  {
    "text": "युधिष्ठिर उवाच ।"
  },
  {
    "text": "पुत्र आत्मा मनुष्यस्य भार्या दैवकृतः सखा । \nउपजीवनं च पर्जन्यो दानमस्य परायणम् ॥ ५१॥"
  },
  {
    "text": "यक्ष उवाच ।"
  },
  {
    "text": "धन्यानामुत्तमं किं स्विद्धनानां किं स्विदुत्तमम् । \nलाभानामुत्तमं किं स्वित्किं सुखानां तथोत्तमम् ॥ ५२॥"
  },
  {
    "text": "युधिष्ठिर उवाच ।"
  },
  {
    "text": "धन्यानामुत्तमं दाक्ष्यं धनानामुत्तमं श्रुतम् । \nलाभानां श्रेष्ठमारोग्यं सुखानां तुष्टिरुत्तमा ॥ ५३॥"
  },
  {
    "text": "यक्ष उवाच ।"
  },
  {
    "text": "कश्च धर्मः परो लोके कश्च धर्मः सदा फलः । \nकिं नियम्य न शोचन्ति कैश्च सन्धिर्न जीर्यते ॥ ५४॥"
  },
  {
    "text": "युधिष्ठिर उवाच ।"
  },
  {
    "text": "आनृशंस्यं परो धर्मस्त्रयीधर्मः सदा फलः । \nअनो यम्य न शोचन्ति सद्भिः सन्धिर्न जीर्यते ॥ ५५॥"
  },
  {
    "text": "यक्ष उवाच ।"
  },
  {
    "text": "किं नु हित्वा प्रियो भवति किं नु हित्वा न शोचति । \nकिं नु हित्वार्थवान्भवति किं नु हित्वा सुखी भवेत् ॥ ५६॥"
  },
  {
    "text": "युधिष्ठिर उवाच ।"
  },
  {
    "text": "मानं हित्वा प्रियो भवति क्रोधं हित्वा न शोचति । \nकामं हित्वार्थवान्भवति लोभं हित्वा सुखू भवेत् ॥ ५७॥"
  },
  {
    "text": "यक्ष उवाच ।"
  },
  {
    "text": "मृतं कथं स्यात्पुरुषः कथं राष्ट्रं मृतं भवेत् । \nश्राधं मृतं कथं च स्यात्कथं यज्ञो मृतो भवेत् ॥ ५८॥"
  },
  {
    "text": "युधिष्ठिर उवाच ।"
  },
  {
    "text": "मृतो दरिद्रः पुरुषो मृतं राष्ट्रमराजकम् । \nमृतमश्रोत्रियं श्राद्धं मृतो यज्ञो त्वदक्षिणः ॥ ५९॥"
  },
  {
    "text": "यक्ष उवाच ।"
  },
  {
    "text": "का दिक्किमुदकं प्रोक्तं किमन्नं पार्थ किं विषम् । \nश्राद्धस्य कालमाख्याहि ततः पिब हरस्व च ॥ ६०॥"
  },
  {
    "text": "युधिष्ठिर उवाच ।"
  },
  {
    "text": "सन्तो दिग्जलमाकाशं गौरन्नं प्रार्थना विषम् । \nश्राद्धस्य ब्राह्मणः कालः कथं वा यक्ष मन्यसे ॥ ६१॥"
  },
  {
    "text": "यक्ष उवाच ।"
  },
  {
    "text": "व्याख्याता मे त्वया प्रश्ना याथातथ्यं परन्तप । \nपुरुषं त्विदानीमाख्याहि यश्च सर्वधनी नरः ॥ ६२॥"
  },
  {
    "text": "युधिष्ठिर उवाच ।"
  },
  {
    "text": "दिवं स्पृशति भूमिं च शब्दः पुण्यस्य कर्मणः । \nयावत्स शब्दो भवति तावत्पुरुष उच्यते ॥ ६३॥"
  },
  {
    "text": "तुल्ये प्रियाप्रिये यस्य सुखदुःखे तथैव च । \nअतीतानागते चोभे स वैशम्पायन उवाच । सर्वधनी नरः ॥ ६४॥"
  },
  {
    "text": "यक्ष उवाच ।"
  },
  {
    "text": "व्याख्यातः पुरुषो राजन्यश्च सर्वधनी नरः । \nतस्मात्तवैको भ्रातॄणां यमिच्छसि स जीवतु ॥ ६५॥"
  },
  {
    "text": "युधिष्ठिर उवाच ।"
  },
  {
    "text": "श्यामो य एष रक्ताक्षो बृहच्छाल इवोद्गतः । \nव्यूढोरस्को महाबाहुरङ्कुलो यक्ष जीवतु ॥ ६६॥"
  },
  {
    "text": "यक्ष उवाच ।"
  },
  {
    "text": "प्रियस्ते भीमसेनोऽयमर्जुनो वः परायणम् । \nस कस्मान्नकुलं राजन्सापत्नं जीवमिच्छसि ॥ ६७॥"
  },
  {
    "text": "यस्य नागसहस्रेण दश सङ्ख्येन वैशम्पायन उवाच । बलम् । \nतुल्यं तं भीममुत्सृज्य नकुलं जीवमिच्छसि ॥ ६८॥"
  },
  {
    "text": "तथैनं मनुजाः प्राहुर्भीमसेनं प्रियं तव । \nअथ केनानुभावेन सापत्नं जीवमिच्छसि ॥ ६९॥"
  },
  {
    "text": "यस्य बाहुबलं सर्वे पाण्डवाः समुपाश्रिताः । \nअर्जुनं तमपाहाय नकुलं जीवमिच्छसि ॥ ७०॥"
  },
  {
    "text": "युधिष्ठिर उवाच ।"
  },
  {
    "text": "आनृशंस्य परो धर्मः परमार्थाच्च मे मतम् । \nआनृशंस्यं चिकीर्षामि नकुलो यक्ष जीवतु ॥ ७१॥"
  },
  {
    "text": "धर्मशीलः सदा राजा इति मां मानवा विदुः । \nस्वधर्मान्न चलिष्यामि नकुलो यक्ष जीवतु ॥ ७२॥"
  },
  {
    "text": "यथा कुन्ती तथा माद्री विशेषो नास्ति मे तयोः । \nमातृभ्यां सममिच्छामि नकुलो यक्ष जीवतु ॥ ७३॥"
  },
  {
    "text": "यक्ष उवाच ।"
  },
  {
    "text": "यस्य तेऽर्थाच्च कामाच्च आनृशंस्यं परं मतम् । \nअस्मात्ते भ्रातरः सर्वे जीवन्तु भरतर्षभ ॥ ७४॥"
  },
  {
    "text": "२९८\nवैशम्पायन उवाच ।"
  },
  {
    "text": "ततस्ते यक्षवचनादुदतिष्ठन्त पाण्डवाः । \nक्षुत्पिपासे च सर्वेषां क्षणे तस्मिन्व्यगच्छताम् ॥ १॥"
  },
  {
    "text": "युधिष्ठिर उवाच ।"
  },
  {
    "text": "रसस्येकेन पादेन तिष्ठन्तमपराजितम् । \nपृच्छामि को भवान्देवो न मे यक्षो मतो भवान् ॥ २॥"
  },
  {
    "text": "वसूनां वा भवानेको रुद्राणामथ वा भवान् । \nअथ वा मरुतां श्रेष्ठो वर्जी वा त्रिदशेश्वरः ॥ ३॥"
  },
  {
    "text": "मम हि भ्रातर इमे सहस्रशतयोधिनः । \nन तं योगं प्रपश्यामि येन स्युर्विनिपातिताः ॥ ४॥"
  },
  {
    "text": "सुखं प्रतिविबुद्धानामिन्द्रियाण्युपलक्षये । \nस भवान्सुहृदस्माकमथ वा नः पिता भवान् ॥ ५॥"
  },
  {
    "text": "यक्ष उवाच ।"
  },
  {
    "text": "अहं ते जनकस्तात धर्मो मृदु पराक्रम । \nत्वां दिदृक्षुरनुप्राप्तो विद्धि मां भरतर्षभ ॥ ६॥"
  },
  {
    "text": "यशो सत्यं दमः शौचमार्जवं ह्रीरचापलम् । \nदानं तपो ब्रह्मचर्यमित्येतास्तनवो मम ॥ ७॥"
  },
  {
    "text": "अहिंसा समता शान्तिस्तपो शौचममत्सरः । \nद्वाराण्येतानि मे विद्धि प्रियो ह्यसि सदा मम ॥ ८॥"
  },
  {
    "text": "दिष्ट्या पञ्चसु रक्तोऽसि दिष्ट्या ते षट्पदी जिता । \nद्वे पूर्वे मध्यमे द्वे च द्वे चान्ते साम्परायिके ॥ ९॥"
  },
  {
    "text": "धर्मोऽहमस्मि भद्रं ते जिज्ञासुस्त्वमिहागतः । \nआनृशंस्येन तुष्टोऽस्मि वरं दास्यामि तेऽनघ ॥ १०॥"
  },
  {
    "text": "वरं वृणीष्व राजेन्द्र दाता ह्यस्मि तवानघ । \nये हि मे पुरुषा भक्ता न तेषामस्ति दुर्गतिः ॥ ११॥"
  },
  {
    "text": "युधिष्ठिर उवाच ।"
  },
  {
    "text": "अरणी सहितं यस्य मृग आदाय गच्छति । \nतस्याग्नयो न लुप्येरन्प्रथमोऽस्तु वरो मम ॥ १२॥"
  },
  {
    "text": "धर्म उवाच ।"
  },
  {
    "text": "अरणी सहितं तस्य ब्राह्मणस्य हृतं मया । \nमृगवेषेण कौन्तेय जिज्ञासार्थं तव प्रभो ॥ १३॥"
  },
  {
    "text": "वैशम्पायन उवाच ।"
  },
  {
    "text": "ददानीत्येव भवगानुत्तरं प्रत्यपद्यत । \nअन्यं वरय भद्रं ते वरं त्वममरोपम ॥ १४॥"
  },
  {
    "text": "युधिष्ठिर उवाच ।"
  },
  {
    "text": "वर्षाणि द्वादशारण्ये त्रयोदशमुपस्थितम् । \nतत्र नो नाभिजानीयुर्वसतो मनुजाः क्व चित् ॥ १५॥"
  },
  {
    "text": "वैशम्पायन उवाच ।"
  },
  {
    "text": "ददानीत्येव भगवानुत्तरं प्रत्यपद्यत । \nभूयो चाश्वासयामास कौन्तेयं सत्यविक्रमम् ॥ १६॥"
  },
  {
    "text": "यद्यपि स्वेन रूपेण चरिष्यथ महीमिमाम् । \nन वो विज्ञास्यते कश्चित्त्रिषु लोकेषु भारत ॥ १७॥"
  },
  {
    "text": "वर्षं त्रयोदशं चेदं मत्प्रसादात्कुरूर्वहाः । \nविराटनगरे गूढा अविज्ञाताश्चरिष्यथ ॥ १८॥"
  },
  {
    "text": "यद्वः सङ्कल्पितं रूपं मनसा यस्य यादृशम् । \nतादृशं तादृशं सर्वे छन्दतो धारयिष्यथ ॥ १९॥"
  },
  {
    "text": "अरिणी सहितं चेदं ब्राह्मणाय प्रयच्छत । \nजिज्ञासार्थं मया ह्येतदाहृतं मृगरूपिणा ॥ २०॥"
  },
  {
    "text": "तृतीयं गृह्यतां पुत्र वरमप्रतिमं महत् । \nत्वं हि मत्प्रभवो राजन्विदुरश्च ममांश भाक् ॥ २१॥"
  },
  {
    "text": "युधिष्ठिर उवाच ।"
  },
  {
    "text": "देवदेवो मया दृष्टो भवान्साक्षात्सनातनः । \nयं ददासि वरं तुष्टस्तं ग्रहीष्याम्यहं पितः ॥ २२॥"
  },
  {
    "text": "जयेयं लोभमोहौ च क्रोधं चाहं सदा विभो । \nदाने तपसि सत्ये च मनो मे सततं भवेत् ॥ २३॥"
  },
  {
    "text": "धर्म उवाच ।"
  },
  {
    "text": "उपपन्नो गुणैः सर्वैः स्वभावेनासि पाण्डव । \nभवान्धर्मः पुनश्चैव यथोक्तं ते भविष्यति ॥ २४॥"
  },
  {
    "text": "वैशम्पायन उवाच ।"
  },
  {
    "text": "इत्युक्त्वान्तर्दधे धर्मो भगवाँल्लोकभावनः । \nसमेताः पाण्डवाश्चैव सुखसुप्ता मनस्विनः ॥ २५॥"
  },
  {
    "text": "अभ्येत्य चाश्रमं वीराः सर्व एव गतक्लमाः । \nआरणेयं ददुस्तस्मै ब्राह्मणाय तपस्विने ॥ २६॥"
  },
  {
    "text": "इदं समुत्थान समागमं महत् \nपितुश्च पुत्रस्य च कीर्तिवर्धनम् । \nपठन्नरः स्याद्विजीतेन्द्रियो वशी \nसपुत्रपौत्रः शतवर्ष भाग्भवेत् ॥ २७॥"
  },
  {
    "text": "न चाप्यधर्मे न सुहृद्विभेदने \nपरस्वहारे परदारमर्शने । \nकदर्य भावे न रमेन्मनो सदा \nनृणां सदाख्यानमिदं विजानताम् ॥ २८॥"
  }
]