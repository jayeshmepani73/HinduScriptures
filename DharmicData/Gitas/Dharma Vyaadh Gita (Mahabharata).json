[
  {
    "text": "धर्मव्याधगीता"
  },
  {
    "text": "॥ अथ धर्मव्याधगीता ॥"
  },
  {
    "text": "व्याध उवाच -\nविज्ञानार्थं मनुष्याणां मनः पूर्व प्रवर्तते ।\nतत्प्राप्य कामं भजते क्रोधं च द्विजसत्तम ॥ १॥"
  },
  {
    "text": "ततस्तदर्थं यतते कर्म चारभते महत् ।\nइष्टानां रूपगन्धानामभ्यासं च निषेवते ॥ २॥"
  },
  {
    "text": "ततो रागः प्रभवति द्वेषश्च तदनन्तरम् ।\nततो लोभः प्रभवति मोहश्च तदनन्तरम् ॥ ३॥"
  },
  {
    "text": "ततो लोभाभिभूतस्य रागद्वेषहतस्य च ।\nन धर्मे जायते बुद्धिर्व्याजाद्धर्म करोति च ॥ ४॥"
  },
  {
    "text": "व्याजेन चरते धर्ममर्थं व्याजेन रोचते ।\nव्याजेन सिद्धमानेषु धनेषु द्विजसत्तम ॥ ५॥"
  },
  {
    "text": "तत्रैव रमते बुद्धिस्ततः पापं चिकीर्षति ।\nसुत्दृद्भिःर्वार्यमाणश्च पण्डितैश्च द्विजोत्तम ॥ ६॥"
  },
  {
    "text": "उत्तरं श्रुतिसम्बद्धं ब्रवीत्यश्रुतियोजितम् ।\nअधर्मस्त्रिविधस्तस्य वर्तते रागदोषजः ॥ ७॥"
  },
  {
    "text": "पापं चिन्तयते चैव बवीति च करोति च ।\nतस्याधर्मप्रवृत्तस्य गुण नश्यन्ति साधवः ॥ ८॥"
  },
  {
    "text": "एकाशीलैश्च मित्रत्वं भजन्ते पापकर्मिणः ।\nसतेन दुःखमाप्नोति परत्र च विपद्यते ॥ ९॥"
  },
  {
    "text": "पापात्मा भवति ह्येवं धर्मलाभं तु मे श्रुणु ।\nयस्त्वेतान्प्रज्ञया दोषान्पूर्वमेवानुपश्यति ॥ १०॥"
  },
  {
    "text": "कुशलः सुखदुःखेषु साधूंश्चाप्युपसेवते ।\nतस्य साधुसमारम्भाद्बुद्धिर्धर्मेषु राजते ॥ ११॥"
  },
  {
    "text": "इदं विश्वं जगत्सर्वमजय्यं चापि नित्यशः ।\nमहाभूतात्मकं ब्रह्म नातः परतरं भवेत् ॥ १२॥"
  },
  {
    "text": "ब्राह्मण उवाच -\nसत्त्वस्य रजसश्चैव तमसश्च यथातथम् ।\nगुणांस्तत्त्वेन मे ब्रूहि यथावदिह पृच्छतः ॥ १३॥"
  },
  {
    "text": "व्याध उवाच -\nहन्त ते कथयिष्यामि यन्मां त्वं परिपृच्छसि ।\nएषां गुणान् पृथक्त्वेन निबोध गदतो मम ॥ १४॥"
  },
  {
    "text": "मोहात्मकं तमस्तेषां रज एषां प्रवर्तकम् ।\nप्रकाशबहुलत्वाच्च सत्त्वं ज्याय इहोच्यते ॥ १५॥"
  },
  {
    "text": "अविद्याबहुलो मूढः स्वप्नशीलो विचेतनः ।\nदुर्त्दृषीकस्ततोध्यस्तः सक्रोधस्तामसोऽलसः ॥ १६॥"
  },
  {
    "text": "प्रवृत्तवाक्यो मन्त्री च यो नराग्र्योऽनसूयकः ।\nविधित्समानो विप्रर्षे स्तब्धो मानी स राजसः ॥ १७॥"
  },
  {
    "text": "प्रकाशबहुलो धीरो निर्विधित्सोऽनसूयकः ।\nअक्रोधनो नरो धीमान् दान्त्रश्चैव स सात्त्विकः ॥ १८॥"
  },
  {
    "text": "इति धर्मव्याधगीता समाप्ता ॥"
  }
]