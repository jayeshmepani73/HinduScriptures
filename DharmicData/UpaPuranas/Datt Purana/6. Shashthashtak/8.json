[
  {
    "text": "हरि ॐ ॥ सोम: पुनान: स्वर्योsस्ति तद्वंशोsथोच्यतेत्र तु ॥\nश्रीदत्तानुगृहीतानामुभयर्द्धि: स्फुटा यत: ॥१॥\nवंशेsस्मिन्नेव भगवान् श्रीकृष्ण: सकलोsभवत् ॥\nराजर्षयश्च बहुशो जयिन: कीर्तिशालिन: ॥२॥\nविष्णो: कोsत्रिस्ततोस्येन्द्रुर्गुरुपत्न्यां ततो बुध: ॥\nतत: पुरूरवा ऐल: शापभ्रष्टोर्वशीरत: ॥३॥\nययोर्यशो जगौ वेदस्तत्पुत्रा: षट् सुकीर्तय: ॥\nआयु: श्रुतायु: सत्यायुरयश्च विजयो जय: ॥४॥\nक्रमेण तज्जा नहुषो वसुमांश्च श्रुतंजय: ॥\nएको भीमोsभितो भीमात्काञ्चनोsस्य च होत्रक: ॥५॥\nयेन गण्डूषीकृता स्वर्गङ्गा जह्नु: स तत्सुत: ॥\nपुरुस्ततोsतो बलाकोsजकोsस्यास्य कुशस्तत: ॥६॥\nकुशांबुस्तस्य गाधीत: कन्या सत्यवती तु याम् ॥\nऋचीको भार्गवो वव्रे शुल्कमश्वमयं ददन् ॥७॥\nजमदग्निस्तयो: पुत्र: पौत्रो रामस्तु राजवत् ॥\nइष्ट्यां चरुव्यत्ययेन योsवधीत्क्षत्रमुद्धतम् ॥८॥\nगीत: शौन: शेपवृत्ते ब्रह्मर्षित्वं तपोबलात् ॥\nयोगाद्द्रष्टा च गायत्र्या विश्वामित्र: स गाधिज: ॥९॥\nब्राह्मणोsयमपि क्षत्र: क्षत्रो रामो द्विजोsप्यभूत् ॥\nइदं तन्मातृविहितचरुव्यत्यासजं फलम् ॥१०॥\nपञ्चायोर्नहुषाद्या: स्यु: क्षत्रवृद्धात्सुहोंत्रक: ॥\nतज्जा: काश्य: कुशों गृत्समदोsस्माच्छुनकस्त्वृषि: ॥११॥\nकाश्यात्काशिस्ततों राष्टस्ततो दीर्घतमास्तत: ॥\nरुघ्नो धन्वन्तरिस्तस्य केतुर्भीमस्ततस्तत: ॥१२॥\nदिवोदासो द्युमांस्तस्मात्तत: कुवलयाश्वक: ॥\nमदालसा यस्य पत्नी दत्तेशेन मृतापि या ॥१३॥\nजातं जातं सुतं तत्त्वज्ञानाद्यानयदात्मताम् ॥\nयोगी सम्राट् ततोsलर्को राज्यं धर्मेण योsकरोत् ॥१४॥\nषट्षष्ट्यब्दसहस्रं य: श्रीदत्तेन समुद्धृत: ॥\nतत्पुत्र: संततिस्तस्मात्सुनीथाद्या महाधिय: ॥१५॥\nययातिर्नाहुषो वव्रे कचशप्तां स शुक्रजाम् ॥\nदेवयानीं तत्सेवार्थं शर्मिष्ठां कृतकिल्बिषाम् ॥१६॥\nशौक्ल्या यदुस्तुर्वसुश्चान्यातोsनुद्रुह्युपूरव: ॥\nभ्रष्टप्रतिज्ञो जरसा राजा शुक्रेण योजित: ॥१७॥\nतां जरामाददे पूरु: कामुकस्य पितुर्मुदा ॥\nसहस्राब्दं भुक्तभोगो विरक्तो दैवतो नृप: ॥१८॥\nभार्गव्यै प्राहाजगाथां तत्रायं श्लोक उत्तम: ॥\nमात्रा स्वस्रा दुहित्रा वा ना विभक्तासनो भवेत् ॥१९॥\nबलवानिन्द्रियग्रामो विद्वांसमपि कर्षति ॥\nस्वां जरां पुनरादाय पूर्ववत्तद्वयोsर्पयत् ॥२०॥\nविरक्त: सर्वभोगेभ्यो दत्त्वा राज्यं विभागश: ॥\nपुत्रेभ्यो लब्धसंज्ञोsगादाद्यं पदमनुत्तमम् ॥२१॥\nपुरोर्जन्मेजयोsस्य प्रचिन्वांस्तस्य प्रवीरक: ॥\nततो नमस्युश्चार्वङ्घ्रिस्ततो सुद्युस्ततस्तत: ॥२२॥\nबहुगुस्तस्य संयातिस्तस्याहंयातिरस्य च ॥\nरौद्राश्वोsर्भान्घृताच्यां योऋतेय्वादीन्दशालमत् ॥२३॥\nऋतेयो रन्तिभारोsस्य सुध्याप्रतिरथध्रुवा: ॥\nमध्यान्मेधातिथिप्रस्कण्वाद्या जाता महर्षय: ॥२४॥\nरैभ्य: सुधीतो दुष्यन्तस्तस्य यो मृगयां चरन् ॥\nमेनकायां समुद्भूतां विश्वामित्रात्तपस्विन: ॥२५॥\nशकुन्तलां वधूरत्नभूतां कण्वाश्रमस्थिताम् ॥\nगान्धर्वविधिना वव्रे ततोsभूद्भरतो महान् ॥२६॥\nयद्दक्षहस्ते चक्राङ्क: पद्मचिह्नं च पादयो: ॥\nसम्राड्भूत्वाsभवद्यज्वा श्रुतयो यद्यशो जगु: ॥२७॥\nमहाकर्मास्य जाता नो जनिष्यन्ते न चेदृश: ॥\nतत्पत्न्योsसदृशान्पुत्राञ्जघ्नुर्भर्तृभिया तत: ॥२८॥\nमरुतोsदुर्भरद्वाजं राज्ञे यज्ञेन तर्पिता: ॥\nप्रजावत्यां च गर्भिण्या जीवो रेमे तत: पुन: ॥२९॥\nगर्भोsस्थात्तं भिया सैच्छत्त्यक्तुं तामब्रुवन्सुरा: ॥\nमूढे भर द्वाजमिमं भर द्वाजं बृहस्पते ॥३०॥\nइत्युक्तेर्यो भरद्वाजो दत्तकोsभूत्स भारत: ॥\nत्यक्त: पितृभ्यां मरुतोsबिभ्रन्तेस्मै ददुर्मुदा ॥३१॥\nप्राप्तो वितथवंशेsसौ वितथो मन्युरस्य च ॥\nबृहत्क्षत्रमहावीर्यनरगर्गजयास्तत: ॥३२॥\nनरज: संस्कृतिस्तज्जौ रन्तिदेवगुरू शुभौ ॥\nगर्गात्क्षत्रान्महावीर्यादुद्भूता द्विजयोनय: ॥३३॥\nबृहत्क्षत्राद्धस्तिनेशो हस्तीत: पुरुमीढक: ॥\nअजमीढो द्विमीढश्च मध्याद्बृहदिषुस्तत: ॥३४॥\nबृहद्धनुर्बृहत्कायोsम्यास्य पुत्रो जयद्रथ: ॥\nविशदोsस्य तत: सेनजित्तस्य रुचकादय: ॥३५॥\nविप्राद्यु मीढान्नीलर्क्षावजर्मीढाच्च नीलत: ॥\nशान्ति: सुशान्तिस्ततोsत: पुरुजोsर्कोsस्य तस्य च ॥३६॥\nभार्म्यश्वोsस्मान्मुद्गलाद्या ज्येष्ठात्क्षत्र: प्रतापवान् ॥\nदिवोदासोsस्मान्मित्रेयश्च्यवनोsस्य सुदासक: ॥३७॥\nततोsस्य सहदेवोsस्य सोमकोsस्य पृषत्तत: ॥\nद्रुपदो द्रौपदी धृष्टद्युम्नपूर्वास्ततोsथ च ॥३८॥\nऋक्षात्संवरणस्तस्य कुरुर्जहून्वादयस्तत: ॥\nइतो जरासन्धमुखा: सुरथो जह्नुजस्तत: ॥३९॥\nविदूरथो राट् च ततो जयसेनोsस्य राधिक: ॥\nततो युत: क्रोधनोsतोsस्य दैवातिथिरस्य च ॥४०॥\nऋष्यस्तस्य दिलीपोsस्य प्रतीपस्तस्य शन्तनु: ॥\nबाह्लीको योगिदेवापि: सोमदत्तोsथ बाह्लिकात् ॥४१॥\nततो भूर्याद्या गङ्गायां सन्भीष्म: शन्तनोर्यत: ॥\nशाक्त्यात्कानीनो विष्ण्वंशोव्यासोsस्यां चित्रवीर्यक: ॥४२॥\nतत्क्षेत्रजावन्धपाण्डू गोलौ व्यासाच्च पाण्डवा: ॥\nधर्मभीमार्जुना: कुण्डा यमवातेन्द्रतोsश्वित: ॥४३॥\nनकुल: सहदेवश्च पुत्रा एषां रणे हता: ॥\nअर्जुनादभिमन्युस्तज्ज: परीक्षिद्धरिप्रिय: ॥४४॥\nजनमेजयराजोsत: श्रुतस्तिष्येsहिसत्रकृत् ॥\nधृतराष्ट्राच्छतं दुर्योधनाद्यास्ते रणे मृता: ॥४५॥\nपाण्डवा ईदृशोsपीशभक्त्या पूता दिवं गता: ॥\nसर्वदाभिमता साध्वी द्रौपदी पञ्चपत्न्यपि ॥४६॥\nलाक्षागाराद्गराद्धोराद्वनवासच्छलाद्रणात् ॥\nकौरवोपद्रुतान्पार्थान्पर्यरक्षज्जनार्दन: ॥४७॥\nश्रीकृष्ण: सारथिर्येषां कुतस्तेषां पराभव: ॥\nअनो: सभाद्या बभ्र्वाद्या द्रुह्योर्वह्निश्च तुर्वसो: ॥४८॥\nयदोश्चत्वार: सहस्रजितोsत्र शतजित्तत: ॥\nहैहयस्तस्य धर्मोsस्य नेत्र: कुन्तिस्ततस्तत: ॥४९॥\nसोहंजिस्तज्जो महिष्मान्भद्रोsस्य धनकोsस्य च ॥\nकृतवीर्यो दत्तभक्तोsर्जुनोsस्यास्यामिता हता: ॥५०॥\nवृष्णि: शिष्टान्मधोस्तस्माद्वार्ष्णयं यादवं कुलम् ॥\nक्रोष्टोर्वृजिनवान्श्वोहिस्ततस्तस्माद्रुशेकुरित् ॥५१॥\nचित्रोsस्य शशबिन्दुर्योग्यमितार्भ: पृथुश्रवा: ॥\nततोsस्य धर्म उशनास्तस्यास्य रुचकस्तत: ॥५२॥\nज्यामघोsस्माद्विदर्भोsस्य क्रथ: कुन्तिस्ततस्तत: ॥\nधृष्टिस्ततो निवृत्तिस्तज्जो दशार्होsस्य व्योमक: ॥५३॥\nजीमूतोsस्यास्य विकृतिस्तस्य भीमरथस्तत: ॥\nनवरथो दशरथोsस्य तस्य शकुनिस्तत: ॥५४॥\nकरम्भिर्देवरातोsस्य देवक्षत्रस्ततस्तत: ॥\nमधु: कुरवशोsस्यास्यानुस्तस्य पुत्रहोत्रक: ॥५५॥\nतस्यायु: सात्वतस्तस्य भजमानोsस्य वृष्णिक: ॥\nयुधाजित्तस्यानमित्रोsस्यास्य वृष्णिर्विदूरथ: ॥५६॥\nतस्यास्य शूरोsथ तस्य भजमानस्तत: शिनि: ॥\nस्वयं भोजोsस्यास्य हृदीकोsस्य शूर: कृती तत: ॥५७॥\nवसुदेवोsस्य बहवो रामकृष्णाविहेश्वरौ ॥\nवृष्ण्यन्यवंशेन्धकोग्रसेनकंसादयोsमिता: ॥५८॥\nयदोर्नलारिसंज्ञौ यौ तद्वंशोsपि महानभूत् ॥\nसोमवंशस्य विस्तार: संक्षेपेणात्र दर्शित: ॥५९॥\nइह योगीन्द्रराजर्षिपुण्यश्लोका अनन्तश: ॥\nकलया भगवान्साक्षाद्वासुदेव इहाभवत् ॥६०॥\nउक्तप्रायोsवतारोsयं कृष्णस्य परमात्मन: ॥\nरुक्मिण्यादिवधूत्पन्ना: कामाद्या अमिता: सुता: ॥६१॥\nसर्वेशत: सुरा जाता भूमिभारापनुत्तये ॥\nकृष्णसेवां विधायान्ते स्वधामापु: सहात्मना ॥६२॥\nवैकुण्ठं गत इत्येष व्यवहारस्तु मायिक: ॥\nद्वार्वत्यां मथुरायां चाद्यापि सन्निहितो हरि: ॥६३॥\nतथैव रामोsयोध्यायां द्वौ चेमौ कामदौ नृणाम् ॥\nस्वांशसृष्टौ यथैकोsयं श्रीदत्तो भ्राजतेतराम् ॥६४॥\nरामकृष्णौ तथार्केन्दुवंशयोरपि कामदौ ॥\nराजानो मनुवंशीया बहवोsर्केन्दुवंशजा: ॥६५॥\nकृत्वेश्वरे परां भक्तिं भेजु: सायुज्यमात्मना ॥\nएवं येsमुं निर्विशेषं साक्षात्कर्तुमनीश्वरा: ॥६६॥\nमन्दा अपि दुराचारा विषयाकृष्टचेतस: ॥\nसर्वे तेsप्यनुकम्प्यन्ते सगुणब्रह्मशीलनात् ॥६७॥\nअष्टकैरेभिरत्रोपासनाकाण्डं निरूपितम् ॥\nप्रीयाद्भक्तिप्रियोsनेन भक्तिगम्यस्त्र्यधीश्वर: ॥६८॥\nइति श्रीमद्दत्तात्रेयपुराणे सार्धत्रिसाहस्र्यां त्रिकाण्डमण्डितायां संहितायां वासुदेव्यामुपासनाकाण्डे षष्ठाष्टकेsष्टमोsध्याय: ॥८॥\n॥ इति षष्ठाष्टक: समाप्त: ॥ उपासनाकाण्डं संपूर्णम् ॥"
  }
]