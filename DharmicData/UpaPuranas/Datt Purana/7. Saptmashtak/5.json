[
  {
    "text": "हरि ॐ ॥ पुरोपर्जितपुण्येन माघस्नानोद्भवेन विट् ॥\nत्वं तु वैष्णवसङ्गेन पूतो वैकुण्ठ्भागसि ॥१॥\nदुराचारोsकुलीनोsपि पापरूपोsपि यो भजेत् ॥\nवैष्णवं नैव स प्रेक्ष्य इत्यूचे किंकरान्यम: ॥२॥\nतस्मात्पापा अपि नरा ये तु वैष्णवसंगता: ॥\nयमलोकं न ते यान्ति तेषां विष्णुपुरं ध्रुवम् ॥३॥\nपावनी वैष्णवी भक्तिस्तथा वैष्णवसंगति: ॥\nसंभवन्त्यपि पापिष्ठा: साधवोsत्र द्रुतं यया ॥४॥\nनेहान्य: सुलभोपाय: संतर्तुं नरकाम्बुधिम् ॥\nविष्णुभक्तिं विन तस्मात्स्वीकार्या सा प्रयत्नत: ॥५॥\nभक्त्या शुध्द्यति वैष्णव्या श्वादोsपि किमत: परम् ॥\nत्रिलोकीं बाह्यवर्णोsपि पुनाति खलु वैष्णव: ॥६॥\nयत्कुले वैष्णवो भक्तस्तत्कुलं नैति दुर्गतिम् ॥\nसंगत्या विष्णुभक्तस्य पापोsप्यूर्ध्वगतिं लभेत् ॥७॥\nवैष्णवानां च ये दासा वैष्णवान्नभुजोsथ वा ॥\nते यान्ति वैष्णवं धाम दुराचाररता अपि ॥८॥\nआकङ्क्षेद्वैष्णवादन्नं तदभावे जलं पिबेत् ॥\nसंगतिं तदभावेsपि य: कुर्यात्स विमुक्तिभाक् ॥९॥\nयेन केन प्रकारेण वदेन्नारायणेति य: ॥\nम्रियमानोsपि पापी स विष्णुलोके महीयते ॥१०॥\nनार्थवादोsयमत्रैव प्रमाणं भगवान्स्वयम् ॥\nअजामिलगजग्राहमुखा अत्र निदर्शनम् ॥११॥\nतस्माद्भक्तो विनीतात्मा यो विष्णुं संस्मरेत्सदा ॥\nजन्मसंसारबन्धात्स मुच्यते नात्र संशय: ॥१२॥\nअष्टार्णं द्वादशार्णं वा विधिना वापि भक्तित: ॥\nजयन्ति वैष्णवं मन्त्रं ये ते विष्णुमया: स्मृता: ॥१३॥\nस्वमतेsत्याग्रहस्त्याज्यो निन्द्यं नान्यमतं च यत् ॥\nसद्गुरूक्तं परं तत्त्वं श्रद्धाभक्त्याsभ्यसेत्सुधी: ॥१४॥\nये सेवन्ते सदा विष्णुं ते सायुज्यादिभागिन: ॥\nनिदिध्यासनतो विष्णो: सायुज्यं सुधियामिह ॥१५॥\nहृदि सूर्ये जले वह्नौ यन्त्रेsर्चायामथापि वा ॥\nयेsभ्यर्चन्ति हरिं भक्त्या तेषां विष्णुपदं ध्रुवम् ॥१६॥\nशालग्रामशिलाचक्रे वज्रकीटविनिर्मिते ॥\nतिष्येsपि विष्ण्वधिष्ठाने सर्वपापप्रणाशने ॥१७॥\nसर्वपुण्यप्रदे नित्यं विष्णुसान्निध्यकारणे ॥\nसकामोsप्यनिशं योsर्चेद्विष्णुं सोsत्रैव मोक्षभाक् ॥१८॥\nपशुसोमसहस्रेण पुनरावृत्तिदेन च ॥\nशालग्रामर्चनस्येह मोक्षदस्य कथं तुला ॥१९॥\nज्योतिर्लिंङ्गार्चनाधिक्यफलादस्याश्च पूजनात् ॥\nगर्भवासो न भक्तस्य कुतो वार्तास्य दुर्गते: ॥२०॥\nवेदयज्ञतपोदानतीर्थस्नानाधिपुण्यदम् ॥\nशालग्रामं सूपचारर्योsर्चेत्स हरिलोकभाक् ॥२१॥\nयत्र संनिहितो विष्णुस्तत्र लोकाश्चतुर्दश ॥\nगङ्गादिसर्वतीर्थानि सर्वे देवाश्च तत्र हि ॥२२॥\nशालग्रामस्य पुरत: श्राद्धं कुर्वन्ति ये नरा: ॥\nतृप्यन्ति पितरस्तेषां श्रीविष्णो: समनुग्रहात् ॥२३॥\nसमशालग्रामतोयं चक्राङ्कमिथुनाम्बुयुक् ॥\nगव्याधिकं पिबेन्मूर्ध्ना वहेन्मुक्त: स पातकात् ॥२४॥\nसंपूज्य विधिना दद्याच्छिलां पात्राय भक्तित: ॥\nतेन दत्ताsखिला पृथ्वी वैकुण्ठे स चिरं वसेत् ॥२५॥\nशालग्रामशिलाsमूल्या क्रयविक्रयतोsस्य च ॥\nबहुदोषोsस्त्य: पूज्या गुरुलब्धा शिलामsला ॥२६॥\nभूत्वा भागवतो विष्णुं संपूज्यापि हरेर्दिने ॥\nयो भुनक्ति दुरात्मा स पूयास्राशी भविष्यति ॥२७॥\nतस्मात्कार्यं प्रयत्नेन नित्यमेकादशीव्रतम् ॥\nप्रसङ्गेनापि यत्कृत्वा दुर्गतिं नैव पश्यति ॥२८॥\nनेदृशं पावनं पुण्यं नेदृशंपरमं तप: ॥\nनेदृक् पूर्तेष्टदत्तादि तारकैकादशी तत: ॥२९॥\nव्रतं संकल्प्य पूर्वेद्युरेकभक्तो हरेर्दिने ॥\nस्नात्वा वशी समभ्यर्च्य भक्त्या श्रीविष्णुमद्वयम् ॥३०॥\nनियतोsनशनो रात्रौ षड्विंशगुणजागरम् ॥\nसततं कीर्तयन्विष्णुं य: कुर्यात्सोsत्र मुच्यते ॥३१॥\nदशम्यामेकभक्तो य एकादश्यामुपोषित: ॥\nद्वादश्यां पारणं कुर्यात्प्रीतिपात्रं हरे: स च ॥३२॥\nअशक्तोsपि स नक्ताशी हविष्याशी च वा चरेत् ॥\nएकादश्या व्रतं भक्त्या पक्षयोरुभयोरपि ॥३३॥\nएकादशीव्रतपरो यो व्रात्यै: सह भाषते ॥\nनीचैश्च वृषलैर्म्लेच्छैस्तत्पुण्यं नश्यति क्षणात् ॥३४॥\nतस्मान्मौनी व्रती भूत्वा विष्णुकीर्तनपूर्वकम् ॥\nकुर्याद्व्रतं य एतत्स विष्णुलोके महीयते ॥३५॥\nएकादशेन्द्रियै: पापं यत्क्रुतं मनुजैरिह ॥\nबालो वृद्धोsतिवृद्धोsपि स्त्री वर्णाश्रमिणोsखिला: ॥\nव्रताधिकारिणो ज्ञेया एकदश्या: सदैव हि ॥३७॥\nएकादशी सकामानामैहिकामुष्मिकार्थदा ॥\nकैवल्यदाप्यकामानामतोsसावुभयात्मिका ॥३८॥\nपूर्वापरकुलोद्धर्त्री सर्वपापापहारिणी ॥\nतारिणी दुर्गसंसारात्कामदाsमूं न को भजेत् ॥३९॥\nतावद्गर्जन्ति पाप्मानो यावन्नाचरितं व्रतम् ॥\nदीप्ते व्रताग्नौ नृदेहे क्क स्थास्यन्त्यघपक्षिण: ॥४०॥\nपुनाति धूर्तमप्येतद्व्याजेनापि कृतं व्रतम् ॥\nभक्त्या चेद्विधिवच्चीर्णं किं पुनस्तारकं नहि ॥४१॥\nस्नातानि सर्वतीर्थानि सर्वे तेनार्चिता: सुरा: ॥\nसर्वव्रतानि चीर्णानि येनैकदश्युपोषिता ॥४२॥\nतस्मात्सर्वप्रयत्नेन चरेदेकादशीव्रतम् ॥\nधर्म: सनातन: सोsयं सर्वथा विष्णुचिन्तनम् ॥४३॥\nइति सप्तमाष्टके पञ्चमोsध्याय: ॥५॥\n॥ इति वैष्णवधर्माणामेकादश्यादिव्रतानां च नियमकथनं नाम सप्तमा० पञ्च० ॥७।५॥"
  }
]