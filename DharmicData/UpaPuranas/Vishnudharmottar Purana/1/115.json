[
  {
    "text": "मार्कण्डेय उवाच ।।\nमरीचेः कश्यपः पुत्रः कश्यपस्य तथा कुले ।।\nगोत्रकारानृषीन्वक्ष्ये तेषां नामानि मे शृणु ।। १ ।।\nआग्रायणा झषगणा मेषकौरीटिकायनाः ।।\nगुरुव्रजी माठरश्च गोजाविरथ लक्ष्मणः ।। २ ।।\nशालाहलेयाः कोरिज्याश्चौकन्याश्चासुरायणाः ।।\nमन्दान्यावै मृगयनो श्रोतसो भौसतायनाः ।।३।।\nदेवयाता गोपयाता अथोच्छायतयश्च ये ।।\nताकयानाश्चित्रहया अभिर्योगा गदायनाः ।। ४ ।।\nकातुवन्दिर्महाचक्रिर्दाक्षपाणय एव च ।।\nग्रीवायणा हर्किरयो हास्तिदासास्तथैव च ।। ५ ।।\nवात्स्या वालिन्यकृतहा हास्तलायनिसस्तथा ।।\nआग्रायणः पेलुमूली राश्वताताय नस्तथा ।। ६ ।।\nकौशीतकाश्च पाकान्ता अग्निशर्मायणाश्च ये ।।\nमैषयः कैवमेयाश्च तथा चैव सुबभ्रवः ।।७।।\nप्राचीथयो ज्ञानगया आग्रावमथ एव तु ।।\nश्यामोचरा नैमिषयः तत्स्था ये शाद्वलायनाः ।।८।।\nकाष्टहायननामारीचा डौजिहायनहास्तिकाः।।\nवैकर्णेयाः काश्यपाश्च शामिशा हारितायनाः ।।९।।\nमातंगिनो बभ्रसवः त्र्यार्षेयाः परिकीर्तिताः ।।\nवत्सरः कश्यपश्चैव निध्रुवश्च महातपाः ।। 1.115.१० ।।\nपरस्परमवैवाह्याः ऋषयः पुरिकीर्त्रिताः ।।\nरैहाश्च सांख्यमित्राश्च यार्षेयाः परिकीर्तिताः ।। ११ ।।\nवत्सारः कश्यपश्चैव रैहाश्चैव महातपाः ।।\nपरस्परमवैवाह्यौ गोत्रौ द्वौ परिकीर्तितौ ।। १२ ।।\nअतः परं प्रवक्ष्यामि ह्यामुष्यायणगोत्रजान् ।।\nआनुष्टुभो भाक्तरयः स्वातयो राजवल्लयः ।। १३ ।।\nशैरेशिरो देवहिश्च सैरन्धी रौपसीवकिः ।।\nसालुलिः काटुविङ्गाक्षिः शतशंभिस्तथैव च ।। १४ ।।\nदिवा वसिष्ठा इत्येते नक्तं ज्ञेयाश्च काश्यपाः ।।\nत्र्यार्षेयाश्च तथा तेषां सर्वेषां प्रवराः शुभाः ।। १५ ।।\nवत्सारः कश्यपश्चैव वसिष्ठश्च महातपाः ।।\nपरस्परमवैवाह्या ऋषयः परिकीर्तिताः ।। १६ ।।\nसा माता बलिपुत्रश्च भौप्यलोऽथ जलत्वरः ।।\nमुञ्जामयूरः पर्यश्च सोऽष्टमो गर्दभीमुखः ।। १७ ।।\nहिरण्यबाहुः कैरातः उभौ काश्यपगोभिलौ ।।\nआहलो वृषकण्डश्च सृकेतुश्च तथोत्तरः ।। १८ ।।\nउदकेभस्तृणो वत्स्यो महाकेरलयश्च ये ।।\nशाडीलवैशानवसौ द्रावोलेवलयातवः ।।१९ ।।\nपैप्पलादिः पूर्ववरिर्वीरवित्था वरीनिकः।।\nत्र्यार्षेयोपि मतश्चैषां सर्वेषां प्रवरः शुभ ।। 1.115.२० ।।\nअसितो देवलश्चैव कश्यपश्च महातपाः ।।\nपरस्परमवैवाह्या ऋषयः परिकीर्तिताः ।। २१ ।।\nऋषिप्रधानस्य तु कश्यपस्य दाक्षायणाभ्यः सकलं प्रसूतम् ।।\nजगत्समग्रं यदुसिंहमुख्य तत्ते च वक्ष्याम्यहमुत्तरत्र ।। २२ ।।\nइति श्रीविष्णुधर्मोत्तरे प्रथमखण्डे मार्कण्डेयवज्रसंवादे कश्यपवंशानुकीर्तनं नाम पञ्चदशाधिकशततमोऽध्यायः ।। ११५।।"
  }
]