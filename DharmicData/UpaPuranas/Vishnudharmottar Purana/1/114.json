[
  {
    "text": "मार्कण्डेय उवाच ।।\nअत्रेरेवापरं वंशं तव वक्ष्यामि पार्थिव ।।\nअत्रेः सोमः सुतः श्रीमांस्तस्य वंशोद्भवो नृपः ।। १ ।।\nविश्वामित्रस्तु तपसा ब्राह्मण्यं समवाप्तवान् ।।\nतस्य वंशमहं वक्ष्ये तन्मे निगदतः शृणु ।। २ ।।\nविश्वामित्रो देवरातस्तथा चेकितिगालवौ ।।\nवतण्डश्च शलङ्गश्च तथा चाश्वात तायनः ।। ३ ।।\nश्यामायनो याज्ञवल्क्यो जाबालिः सैन्धनायनः ।।\nदाभ्रव्याश्च कारीषी च सौश्रुत्या अथ सौश्रुताः ।। ४ ।।\nऔलूषा औपगवयः पाण्योदरयमाञ्चयः ।।\nखरबाधा वहलयः पाणतम्बः सकौशिकाः ।। ५ ।।\nत्र्यार्षेयाः प्रवरास्तेषां सर्वेषां परिकीर्तिताः ।।\nविश्वामित्रो देवरातः उद्दालश्च महायक्षाः ।। ६ ।।\nपरस्परमवैवाह्या ऋषयः परिकीर्तिताः ।।\nमार्गमित्रास्तथाद्याश्च माधुच्छन्दस एव च ।। ७ ।।\nत्र्यार्षेयाः प्रवरास्त्वेते ऋषयः परिकीर्तिताः ।।\nविश्वामित्रस्तथा ज्येष्ठो मधुच्छन्दास्तथैव च ।। ८ ।।\nपरस्परमवैवाह्या ऋषयः परिकीर्तिताः ।।\nधनञ्जयः कपर्देयः परिकुष्टश्च पार्थिव ।। ९ ।।\nपाणिनिश्चैव त्र्यार्षेयाः सर्व एते प्रकीर्तिताः ।।\nविश्वामित्रो मधुच्छन्दस्तथा चैवाघमर्षणः ।। 1.114.१० ।।\nपरस्परमवैवाह्या ऋषयः परिकीर्तिताः ।।\nकामलायनिजाश्चैव आश्मरथ्यास्तथैव च ।। ११ ।।\nबन्धुलिश्चैव त्र्यार्षेयाः सर्वेषां प्रवरा मताः ।।\nविश्वामित्रश्चाश्मरथो बधुलिश्च महातपाः ।। १२ ।।\nपरस्परमवैवाह्या ऋषयः परिकीर्तिताः ।।\nपूरणाः परिधावन्तः द्व्यार्षेयाः परिकीर्तिताः ।। १३ ।।\nविश्वामित्रः पूरणश्च तयोर्द्वौ प्रवरौ स्मृतौ ।।\nपरिवर्ता अवैवाह्याः पूरणाश्च परस्परम् ।। १४ ।।\nलोहिता अष्टकाश्चैव त्र्यार्षेयाः परिकीर्तिताः ।।\nविश्वामित्रो लोहितश्च अष्टकश्च महातपाः ।। १५ ।।\nअष्टका लोहितैर्नित्यमवैवाह्याः परस्परम् ।।\nउदरेण्डः कन्यकश्च ऋषिश्चोदावहिस्तथा ।।१६।।\nत्र्यार्षेयोऽपि मतश्चैषां सर्वेषां प्रवरः शुभः ।।\nऋणवान्ग्रथितश्चैव विश्वामित्रस्तथैव च ।। १७ ।।\nपरस्परमवैवाह्या ऋषयः परिकीर्तिताः ।।\nऔदुम्बरिः शैशिरटिर्ऋषिस्तार्क्षायणस्तथा ।। १८ ।।\nटैकायनिस्तैकायनिस्तार्क्षायणिरथैव च।।\nकात्यायनिः करीरामिः शालङ्कायनिलावकी।।१९।।\nमौञ्जायनिश्च भगवांस्त्र्यार्षेयाः परिकीर्तिताः ।।\nकिलिः कलिस्तथा विद्वान्विश्वामित्रस्तथैव च ।।\nपरस्परमवैवाह्या ऋषयः परिकीर्तिताः ।।1.114.२० ।।\nएते तवोक्ताः कुशिका नरेन्द्र महानुभावाः सततं द्विजेन्द्राः ।।\nयेषां  तु नाम्नां परिकीर्तनेन पापं समग्रं पुरुषो जहाति ।। २१ ।।\nइति श्रीविष्णुधर्मोत्तरे प्रथमखण्डे मार्कण्डेयवज्रसंवादे विश्वामित्रवंशानुकीर्तनं नाम चतुर्दशाधिकशततमोऽध्यायः ।। ११४ ।।"
  }
]