[
  {
    "text": "।। वज्र उवाच ।। ।।\nमहादेवेन ऋषयः शप्ताः स्वायंभुवेऽन्तरे   ।।\nतेषां वैवस्वते प्राप्ते संभवं मम कीर्तय ।। १ ।।\nदाक्षायणी च तथा प्र कीर्तय मे विभो ।।\nऋषीणां च तथा वंशं भृगुवंश विवर्धन ।। २ ।।\nमार्कण्डेय उवाच ।।\nमन्वन्तरेऽस्मिन्संप्राप्ते राजन्वैवस्वते पुरा ।।\nअश्वमेधे तु वितते ब्रह्मणः परमेष्ठिनः ।। ३ ।।\nमहादेवस्य शापेन त्यक्त्वा देहान्स्वयं ततः ।।\nऋषयस्तु समुद्भूता द्रुते शुक्रे प्रजेप्सया ।। ४ ।।\nदेवानां मातरो दृष्ट्वा देवपत्नीस्तथैव च ।।\nस्कन्नं शुक्रं महाराज ब्रह्मणः परमेष्ठिनः ।। ५ ।।\nतज्जुहाव ततो ब्रह्मा ततो जातो हुताशनात् ।।\nततो जातो महातेजा भृगुः स तपसां निधिः ।। ६ ।।\nअङ्गारेस्वंगिरा जातस्सभार्योऽत्रिस्तथैव च ।।\nमरीचिभ्यो मरीचिश्च ततो जातो महातपाः ।।७।।\nवसुमध्यात्समुत्पन्नो वसिष्ठश्च महातपाः ।।\nभृगुः पुलोम्नश्च सुतां दिव्यां भार्यामविन्दत ।। ८ ।।\nयस्यां तस्य सुता जाता देवा द्वादश याज्ञिकाः ।।\nभुवनो भावनश्चैव सुजन्यः सुजनस्तथा ।।९।।\nक्रतुः सुवश्च पूगश्च व्याजश्च व्यश्नुजश्च ह ।।\nप्रसवश्चाव्ययश्चैव दक्षो द्वादशमस्तथा ।। 1.111.१० ।।\nइत्येते भृगवो नाम देवा द्वादश कीर्तिताः ।।\nपौलोम्यजनयद्विप्र देवानां तु कनीयसम्  ।। ११ ।।\nच्यवनं तु महाभागमात्मवन्तं तथाप्यसौ ।।\nआत्मवानात्मजस्त्वौर्वो जमदग्निस्तदात्मजः ।। १२ ।।\nऔर्वो गोत्रकरस्तस्य भार्गवानां महात्मनाम् ।।\nतत्र गोत्रकरान्वक्ष्ये भृगोर्दीप्तोजसस्त्वहम् ।। १३ ।।\nभृगुश्च च्यवनश्चैव आत्मवांस्तु तथैव च ।।\nऔर्वश्च जमदग्निश्च वात्स्यो दंभिर्नडायनः ।। १४ ।।\nनागायनो वहेतिश्च पेलुश्चेरानुशातिकः ।।\nशौनकायनजीवन्तिः कौयोधः पार्षतिस्तथा ।। १५ ।।\nवैहीनरिर्विरूपाक्षो रोहिण्यायनिरेव च ।।\nवैश्वानरिरुपारीरुर्वशावणिर्वृकास्वकः ।। १६ ।।\nविष्णुः पौरेयवालाकितौलिकेनान्तभागिनः ।।\nमृत भागेयमर्कण्डजिहितोदीधिनस्तथा ।। १७ ।।\nमण्डूमाण्डव्यमण्डूकस्फेनसाङ्कृतिनस्तथा ।।\nस्थालिपिण्डिः शिलापत्तिः शार्कराक्षिस्तथैव च ।।१८।।\nसृकायणो देवमतिः षाण्ढरायिः सिगालवः ।।\nसकृत्वश्चातकिः कायिर्याज्ञो दार्भिस्त्रिलायनिः ।। १९ ।।\nगार्ग्यायणो ह्वायनश्च ऋषिर्गेहायन स्तथा ।।\nगोष्ठ्यायनो वाह्यायनो वैशम्पायन एव च ।। 1.111.२० ।।\nवैकर्णेयिः शार्ङ्गरवो याज्ञेयिर्भ्राष्टकायनः ।।\nललाटिर्लकुटिश्चैव लाक्ष्म्यायाः परिमण्डलः ।। २१ ।।\nऊलुम्बिः शैलुकिः कोष्टिस्तथान्यः पैप्पलायनिः ।।\nसत्यायनिर्मालयनिः कोटालिः कौचहस्तिकः ।। २२ ।।\nशोक्रिः शौक्लिः स कौचाक्षिः कौसिश्चान्द्रमसिस्तथा ।।\nजैकहिह्मिर्जिह्वशून्यवापयलेढिकवैरिणः ।। २३ ।।\nशारद्वतिकरे नित्यौ लोष्ठाक्षिश्चल वैरिणः ।।\nनागायनिश्चानुमतिः पौर्णभागधिकाशिकृत् ।। २४ ।।\nसमाख्यातास्तथैतेषां पञ्च तु प्रवरा मताः ।।\nभृगुश्च च्यवनश्चैव आत्मवानस्तथैव च ।।२५।।\nऔर्वश्च जमदग्निश्च पञ्चैते प्रवरा मताः ।।\nपरस्परमवैवाह्या ऋषयः परिकीर्तिताः ।। २६ ।।\nवाज्यावाज्यो न वैवाह्या ज्ञेयास्त्रिप्रवरास्तु ते ।।\nभृगुश्च जमदग्निश्च तथैवोर्वश्च पार्थिव ।। २७ ।।\nअतः परं प्रवक्ष्यामि शृणु चान्यान्भृगूद्वहान् ।।\nजमदग्निर्विदश्चैव पौलस्त्यो वैजभृत्तथा ।। २८ ।।\nप्राचीनयोग्यो भगवानृषिः क्रौञ्चायनस्तथा।।\nऋषिभयश्चाजातश्च एकायनवटायनौ ।। २९ ।।\nआत्रेयोऽभिमतश्चैषां सर्वेषां प्रवरः स्मृतः ।।\nभृगुश्च च्यवनश्चैव ह्यात्मवानस्तथैव च ।। 1.111.३० ।।\nपरम्परमवैवाह्या ऋषयः परिकीर्तिताः ।।\nऋग्वेदीया मार्गपथे ग्रामायणिरथायनिः ।। ३१ ।।\nआपस्तम्बिस्तथा ताल्विर्नेकठिः कण्ठिरेव च ।।\nआर्ष्टिषेणो गार्दभिश्च कार्द्दमायणिरेव च ।।३२ ।।\nअश्वायनिरथान्नापि पंचार्षेयाः प्रकीर्तिताः ।।\nपरस्परमवैवाह्या ऋषयः परिकीर्तिताः ।। ३३।\nयोविराधो वीतहव्यो नासाथश्चण्डमो दमः ।।\nजीवंत्यायनिमौद्गश्च विलिश्चैव खलिस्तथा ।। ३४ ।।\nभाविलिर्भागवित्तिश्च कौशाम्बेयिर्वृकाश्चकिः ।।\nवालेयिः समदा गेयिर्गौरक्षितिरथैव च ।। ३५ ।।\nगौर्गजिश्च सवंशालस्तथा पौष्णायनो मुनिः ।।\nरोमादश्च तथैतेषामार्षेयाः प्रवरा मताः ।। ३६ ।।\nभृगुश्च वीतहव्यश्च तथा चैव सदेवसः ।।\nपरस्परमवैवाह्या ऋषयः परिकीर्तिताः ।।३७।।\nखालायनिः शाकटाख्यो मैत्रेयः सातयस्तथा ।।\nद्रोणायनो नौक्मायन आशिषिश्च पिकायनिः ।। ३८ ।।\nहोमजिह्विस्तथैतेषामार्षेयाः प्रवरा मताः ।।\nभृगुश्चैवाथ वध्न्यश्वो दिवोदासस्तथैव च ।।३९।।\nपरस्परमवैवाह्या ऋषयः परिकीर्तिताः ।।\nसकायनो यज्ञपचिर्मध्यगन्धिस्तथैव च ।। 1.111.४० ।।\nप्रत्यूहश्च तथा श्रौभ्यक्षोक्षिर्वैकादशायनिः ।।\nतथा गृत्समदो राजञ्शुनकश्च महानृषिः ।। ४१ ।।\nप्रवरस्तु यथोक्तानां द्व्यार्षेयाः परिकीर्तिताः ।।\nभृगुर्गृत्समदश्चैव द्वावेतौ परिकीर्तितौ ।।\nपरस्परमवैवाह्या इत्येते परिकीर्तिताः ।।४२ ।।\nएते तवोक्ता भृगुवंश जाता महानुभावा नृप गोत्रकाराः ।।\nयेषां च नाम्नां परिकीर्तनेन पापं समग्रं विजहाति जन्तुः ।। ४३ ।।\nइति श्रीविष्णुधर्मोत्तरे प्रथमखण्डे मार्कण्डेयवज्रसंवादे भृगुवंशानुकीर्तनं नामैकादशोत्तरशततमोऽध्यायः ।। १११ ।।"
  }
]