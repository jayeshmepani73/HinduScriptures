[
  {
    "text": "।। मार्कण्डेय उवाच ।। ।।\nमार्गशीर्षस्य मासस्य शुक्लपक्षाज्जनाधिप ।।\nआरऽभ्याभ्यर्चयेद्देवं द्वादशीषु सदैव तु ।। १ ।।\nपक्षयोरुभयोर्नित्यं सोपवासो जितेन्द्रियः ।।\nफलैः पुष्पैर्यथाकामं नैवेद्यैर्होमकर्मणा ।। २ ।।\nपूजने ब्राह्मणानां च शक्त्या दानं च पार्थिव ।।\nअभीष्टनामजप्येन पूर्णात्संवन्सरान्नरः ।। ३ ।।\nतदेवाप्नोति राजेन्द्र यत्र गत्वा न शोचति ।।\nअकामाः सात्त्विका देवं पूजयन्ति जनार्दनम् ।। ४ ।।\nतस्मादकामेन नरेन्द्रचन्द संपूजनीयो भुवनस्य गोप्ता ।।\nत्यक्त्वा वणिज्यं नरदेव लोके देवेश्वरो विष्णुरुपासनीयः ।। ५ ।।\nइति श्रीविष्णुधर्मोत्तरे प्रथमखण्डे मार्कण्डेयवज्रसंवादे कामद्वादशीवर्णनं नामाष्ट पञ्चाशदधिकशततमोऽध्यायः ।। १५८ ।।"
  }
]