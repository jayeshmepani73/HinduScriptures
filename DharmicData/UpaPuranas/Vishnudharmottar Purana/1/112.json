[
  {
    "text": "मार्कण्डेय उवाच ।।\nमरीचितनया राजन्सुरूपा नाम विश्रुता ।। ।\nभार्या ह्यङ्गिरसो दिव्या यस्याः पुत्रा दश स्मृताः ।। १ ।।\nआत्मा ह्यायुर्मनुर्दक्षो मदः प्राणस्तथैव च ।।\nहविष्मांश्चागविष्ठश्च ऋतः  सत्यश्च  ते दश ।। ।। २ ।।\nइत्येतेऽङ्गिरसो नाम देवा वै सोमपीथिनः ।।\nसुरूपा जनयामास ऋषीन्सर्वेश्वरानिमान् ।। ३ ।।\nबृहस्पतिं गौतमं च संवर्तं च महाऋषिम् ।।\nअयस्यं वामदेवं च उतथ्यमुशिजं तथा ।। ४ ।।\nइत्येते ऋषयः सर्वे गोत्रकाराः प्रकीर्तिताः ।।\nतेषां गोत्रसमुत्पन्नान्गोत्रकारान्निबोध मे ।। ५ ।।\nउतथ्यो गौतमश्चैव तैलजोऽभिजितिस्तथा ।।\nबौद्धिनैषिः सलौगाक्षिः क्षोरोजो टांकिरेव च ।। ६ ।।\nराहोहकिः सौषुरिश्च कैरतिः शारिलौमकिः ।।\nपौण्यजिर्भानुभावश्च ऋषिश्चैव बडोबडः ।। ७ ।।\nकराटकश्च माचीयः उपबिन्दुरथैषिणिः ।।\nरौहिण्यायनिजार्गालिः क्रोष्टा चैवारुणायनिः ।। ८ ।।\nसोमो डायनिकाशेकः कौटिल्यः पार्थिवस्तथा ।।\nगेहिण्यायनिरौवायुर्मूलयोवांशुरेव च।।।।।।।\nतथा च गुल्मयोवांशु स्तम्बयोषांशुरेव च ।।\nकावाक्षिः पुष्पधश्चैव क्षीरकारण्डिरेव च ।। 1.112.१० ।।\nक्षपादिश्च करेरिश्च पारिकारीरिरेव च ।।\nइत्यार्षेयास्तु सर्वेषां प्रवराः परिकीर्त्तिताः ।। ११ ।।\nआंगिराश्च तथोतथ्यो मुनिर्दीर्घतपास्तथा ।।\nपरस्परमवैवाह्या इत्येते परिकीर्तिताः ।। १२ ।।\nउष्टाजिष्ट अयस्यश्च कक्षीवान्गोतमस्तथा ।।\nआर्षेयाः प्रवराश्चैव तेषां च प्रवराञ्शृणु ।। १३ ।।\nअंगिरश्च ततोतश्च उषाजिश्च महानृषिः ।।\nसौमस्तम्भिर्वितम्भिश्च सालुभिर्वालुभिस्तथा ।। १४ ।।\nभारद्वाजिः सौबुद्धिश्च मेघी देवमतिस्तथा ।।\nआद्र्ययायणसाविष्ट्यौ ह्यग्निवेशः शलाथलिः ।। १५ ।।\nवालिशेयनिश्शैकेयि वाराहिर्वाकलिस्तथा ।।\nशाटिश्च ऋषिवर्णश्च प्रावाहिश्चाश्वलायनिः ।।\nपरस्परमवैवाह्या ऋषयः परिकीर्तिताः।। १६ ।।\nकावाकिश्च सभाकायिस्तथा चांशुमतिः प्रभुः ।।\nभावीकैयूरिनैभुल्विः पुष्पान्वेषी तथैव च ।।१७।।\nबाध्यो विच्छिन्दिशाटीकिः खारग्रीविस्तथैव च ।।\nदेवाद्यारिर्देवस्थानिर्हरिकर्णिः सभ्राङ्गिकः ।। १८ ।।\nधौवायिः साभिमुग्रिश्च तथा गोमदगन्धिकः ।।\nमात्स्यक्वाथः सालहरो ह्यलो हारस्तथैव च ।। १९ ।।\nगागोदयिः कौतपतिः कौरुक्षेत्रिस्तथैव च ।।\nताटाकिर्जैन्यद्रोणिश्च जैवालायनिरेव च ।।1.112.२०।।\nआपस्तधर्मोजदृष्टिः कार्ष्णपिङ्गलिरेव च ।।\nपौलश्चैव महातेजाः शङ्कलायनिरेव च ।। २१ ।।\nआर्षेयो नामतश्चैषां सर्वेषां प्रवरो नृप ।।\nअङ्गिराः प्रवरस्तेषां द्वितीयश्च बृहस्पतिः ।। २२ ।।\nतृतीयश्च भरद्वाजः प्रवराः परिकीर्तिताः ।।\nपरस्परमवैवाह्या इत्येते परिकीर्तिताः ।। २३ ।।\nकाणायनाः कौपयवास्तथा वात्स्यपरायणाः ।।\nभ्राष्ट्रकृद् भ्राष्ट्रविन्दी च नेन्द्रालिस्सयकायनः ।।२४।।\nक्रोडिः शाक्री च कार्षी च तालकृन्माथुरावताः ।।\nलापकृद्भालविप्रेषो मर्कटः पैलुकायनः ।। २५ ।।\nमृत्संशश्च तथा चाक्री गर्गः श्यामायनिस्तथा ।।\nवाललिः साहरिश्चैव पञ्चार्षेयाः प्रकीर्तिताः ।। २६ ।।\nअङ्गिरास्तु महातेजा देवाचार्यो बृहस्पतिः ।।\nभरद्वाजस्तथा गर्गश्चैत्यश्च भगवानृषिः ।। २७ ।।\nपरस्परमवैवाह्या ऋषयः परिकीर्तिताः ।।\nकपीतरः स्वस्तितरो दर्भः शक्तिः पतञ्जलिः ।। २८ ।।\nभूयसी जलसन्धिश्च बिन्दुदण्डिः कुशीतकिः ।।\nभृगुस्तु राजकेशी च शौम्बाटिः शांशिबिस्तथा ।। २९ ।।\nशालिश्च शकलः काण्वो मुनिः केरीरयिस्तथा ।।\nकाद्यो वाध्यायनिश्चैव सावस्यायनिरेव च ।। 1.112.३० ।।\nत्यार्षेयो नामतस्तेषां प्रवरो भूमिपोत्तम ।।\nअङ्गिरादमवाह्यश्च तथा चैवाप्यतत्क्षयः ।। ३१ ।।\nपरस्परमवैवाह्याः सर्व एव प्रकीर्तिताः ।।\nसकृतिश्च त्रिमार्ष्टिश्च शेधूः शैपविरेव च ।। ३२ ।।\nतण्डिश्च जानकिश्चैव तैलकाद्रव्य एव च ।।\nनारायणिश्चार्षभिश्च लौक्षिर्गार्गिर्हलस्तथा ।। ३३ ।।\nगालविश्चापि त्र्यार्षेयः सर्वेषां प्रवरा मताः ।।\nअंगिराः संकृतिश्चैव गौरिवीतिस्तथैव च।।३४।।\nपरस्परमवैवाह्याः ऋषय परिकीर्तिताः ।।\nकाण्वायनो हरितकः कौत्स्यः पौंग्यस्तथैव च ।। ३५ ।।\nहस्तिदमो वात्स्यमालिर्मान्द्रिर्गालिर्गवेरणः ।।\nभीमवेशः शांख्यदर्भिः सर्वे त्रिप्रवरा मताः ।। ३६ ।।\nअङ्गिरास्तु तमस्युश्च पुरुकुत्सस्तथैव च ।।\nकुत्साः कुत्सैरवैवाह्या एवमाहुः पुरातनाः ।। ३७ ।।\nरथीतराणां प्रवराः त्र्यार्षेयाः परिकीर्तिताः ।।\nअङ्गिराश्च सुरूपाश्च तथैव च रथेतरः ।। ३८ ।।\nरथेतरा अवैवाह्या नितराश्च रथेतरैः ।।\nविष्णुवृद्धिः शगे मद्रिर्जत्रिणः कर्त्रिणस्तथा ।। ३९ ।।\nप्रडिवश्च महातेजास्तथा चैव परायणः ।।\nत्र्यार्षेयश्च मतस्तेषां सर्वेषां प्रवरः शुभः ।।1.112.४०।।\nअङ्गिराश्च विरूपाश्च पृथुदश्वस्तथैव च ।।\nपरस्परमवैवाह्या इत्येते परिकीर्तिताः ।। ४१ ।।\nसान्त्यमुग्धिर्महातेजा हिरण्यस्तम्बिमुद्गलो ।।\nत्र्यार्षेयोऽपि मतश्चैषां सर्वेषां प्रवरो नृप ।। ४२ ।।\nअङ्गिरा गृत्सदश्वश्च मुद्गलश्च महातपाः ।।\nपरस्परमवैवाह्या इत्येते परिकीर्तिताः ।। ४३ ।।\nमोहजिह्वो देवजिह्वो अग्निजिह्वविराडयः ।।\nअपानेयस्त्र्यग्रयश्च वैरिण्यास्ताविमौद्गलाः ।। ४४ ।।\nत्र्यार्षेयोऽपि मतश्चैषां सर्वेषां प्रवरः शुभः ।।\nअङ्गिराश्चैव ताविश्च मौद्गल्यश्च महातपाः ।। ।। ४५ ।।\nपरस्परमवैवाह्या ऋषयः परिकीर्तिताः ।।\nउरुण्डश्च भुरुण्डश्च तृतीयः शाकटायनः ।। ४६ ।।\nततः प्रागधमो नारी मर्कटो रमणः शणः ।।\nकाण्वमार्कटयश्चैव तया रामवणो मुनिः ।। ४७ ।।\nश्यामायनस्तथैतेषां त्र्यार्षेयः प्रवरो मतः ।।\nअङ्गिराश्चाजमीढश्च काण्वश्चैव महातपाः ।। ४६ ।।\nपरम्परमवैवाह्या ऋषयः परिकीर्तिताः ।।\nतित्तिरिः कपिभूश्चैव गार्ग्यश्चैव महानृषिः ।। ४९ ।।\nपरस्परमवैवाह्या ऋषयः परिकीर्तिताः ।।\nआर्षेयो नामतश्चैषां सर्वेषां प्रवरः शुभः।।1.112.५०।।\nअङ्गिरास्तित्तिरिश्चैव कपिभूश्च महानृषिः ।।\nपरस्परमवैवाह्या ऋषयः परिकीर्त्तिताः ।। ५१ ।।\nअङ्गिराः सभरद्वाजो ऋषिर्वान्दनवस्तथा ।। ५२ ।।\nबृहस्पतिर्मैत्रवचाः पञ्चार्षेयाः प्रकीर्तिताः ।।\nअङ्गिराः सभरद्वाजस्तथा चैव बृहस्पतिः ।। ५३ ।।\nऋषिर्मित्रवचश्चैव ऋषिर्वान्दतवस्तथा ।।\nपरस्परमवैवाह्या ऋषयः परिकीर्तिताः ।। ५४ ।।\nभारद्वाजः कटाशौङ्गः शैथिरेयस्तथैव च ।।\nइत्येते कथिताः सर्वे द्व्यामुष्यायणनोत्रजाः ।।५५।।\nपञ्चाग्नेयास्तथाप्येषां प्रवराः परिकीर्तिताः ।।\nअङ्गिराः सभरद्वाजस्तथैव च बृहस्पतिः ।। ५६ ।।\nसौङ्गश्च शैशविश्चैव प्रवराः परिकीर्तिताः ।।\nपरस्परमवैवाह्या ऋषयः परिकीर्तिताः ।।५७।।\nएते तवोक्ताङ्गिरसस्तु वंशे महानुभावा नृप गोत्रकाराः ।।\nयेषां च नाम्नां परिकीर्तनेन पापं समग्रं पुरुषो जहाति ।। ५८ ।।\nइति श्रीविष्णुधर्मोत्तरे प्रथमखण्डे मार्कण्डेयवज्रसंवादे अङ्गिरसो वंशानुकीर्तिवर्णनं नाम द्वादशाधिकशततमोऽध्यायः ।। ११२ ।।"
  }
]