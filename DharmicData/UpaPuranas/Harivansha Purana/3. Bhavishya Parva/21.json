[
  {
    "text": "जनमेजय उवाच\nश्रुतं ब्रह्मयुगं ब्रह्मन् युगानां प्रथमं युगम।\nक्षत्रस्यापि युगं ब्रह्मञ्छ्रोतुमिच्छाम्यहं प्रभो ।। १ ।।\nससंक्षेपं सविस्तारं नियमैर्बहुभिश्चितम् ।\nउपायज्ञैश्च कथितं क्रतुभिश्चैव शोभितम् ।। २।।\nवैशम्पायन उवाच\nएतत्ते कथयिष्यामि यह्यकर्मभिरर्चितम् ।\nदानधर्मैश्च विविधैः प्रजाभिरुपशोभितम् ।। ३ ।\nतेऽङ्गुष्ठमात्रा मुनय आदत्ताः सूर्यरश्मिभिः ।\nमोक्षप्राप्तेन विधिना निराबाधेन कर्मणा ।। ४ ।।\nप्रवृत्ते चाप्रवृत्ते च नित्यं ब्रह्मपरायणाः ।\nपरायणस्य संगम्य ब्रह्मणस्तु महीपते ।। ५ ।\nश्रीवृताः पावनाश्चैव ब्राह्मणाश्च महीपते ।\nचरितब्रह्मचर्याश्च ब्रह्मज्ञानावबोधिताः ।। ६ ।\nपूर्णे युगसहस्रान्ते प्रभावे प्रलयं गताः ।\nब्राह्मणा वृतसम्पन्ना ज्ञानसिद्धाः समाहिताः ।। ७ ।\nव्यतिरिक्तेन्द्रियो विष्णुर्योगात्मा ब्रह्मस्रम्भवः ।\nदक्षः प्रजापतिर्भूत्वा सृजते विपुलाः प्रजाः ।। ८ ।।\nअक्षराद्ब्राह्मणाः सौम्याः क्षरात्क्षत्रियबान्धवाः।\nवैश्या विकारतश्चैव शूद्रा धूमविकारतः ।। ९ ।।\nश्वेतलोहितकैर्वर्णैः पीतैर्नीलैश्च ब्राह्मणाः ।\nअभिनिर्वर्तिता वर्णाश्चिन्तयानेन विष्णुना ।। 3.21.१० ।।\nततो वर्णत्वमापन्नाः प्रजा लोके चतुर्विधाः ।\nब्राह्मणाः क्षत्रिया वैश्याः शूद्राश्चैव महीपते ।। ११ ।।\nएकलिङ्गाः पृथग्धर्मा द्विपदाः परमाद्भुताः ।\nयातनायाभिसम्पन्ना गतिज्ञाः सर्वकर्मसु ।। १२ ।।\nत्रयाणां वर्णजातानां वेदप्रोक्ताः क्रियाः स्मृताः।\nतेन वो ब्रह्मयोगेन वैष्णवेन महीपते ।। १३ ।।\nप्रज्ञया तेजसा योगात्तस्मात् प्राचेतसः प्रभुः ।\nविष्णुरेव महायोगी कर्मणामन्तरं गतः ।। १४ ।।\nततो निर्माणसम्भूताः शूद्राः कर्मविवर्जिताः ।\nतस्मान्नार्हन्ति संस्कारं न ह्यत्र ब्रह्म विद्यते ।। १५ ।।\nयथाग्नौ धूमसंघातो ह्यरण्या मथ्यमानया ।\nप्रादुर्भूतो विसर्पन् वै नोपयुञ्जन्ति कर्मणि ।। १६\nएवं शूद्रा विसर्पन्तो भुवि कार्त्स्न्येन जन्मना ।\nनासंस्कृतेन धर्मेण वेदप्रोक्तेन कर्मणा ।। १७ ।।\nततोऽन्ये दक्षपुत्राश्च सम्भूता ब्रह्मयोनयः ।\nबलवन्तो महोत्साहा महावीर्या महौजसः ।। १८ ।।\nपित्रा प्रोक्ता महात्मानो दक्षिणा यज्ञकर्मणा ।\nअन्तमिच्छाम्यहं श्रोतुं धात्र्याः पुत्रा बलो ह्यहम्।। १९ ।।\nततो विधास्ये तत्त्वज्ञाः प्रजानां विपुलं बलम् ।\nविपुलत्वाद्धि क्षेत्राणां ममापि विपुलाः प्रजाः।। 3.21.२० ।।\nन तेषां दर्शयद् देवी चक्षुषा रूपमात्मनः ।\nप्रजापतिसुतानां वै विपुलासारमिच्छताम् ।। २१ ।\nआत्मनो भावनिर्वृत्ते भावे कृतयुगे तदा ।\nजनित्री सर्वभूतानामण्डजानुद्भिजांस्तथा ।। २२ ।।\nसंवेदजननी धात्री चेति मात्रा प्रचोदिता ।\nअणुतां तनुतां चैव जन्तूनां कर्मभोगिनाम् ।। २३\nइति श्रीमहाभारते खिलभागे हरिवंशे भविष्यपर्वणि पौष्करे एकविंशोऽध्यायः ।। २१ ।।"
  }
]