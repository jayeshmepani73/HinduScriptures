[
  {
    "text": "मार्कण्डेय उवाच\nश्राद्धे प्रतिष्ठितो लोकः श्राद्धे योगः प्रवर्तते ।\nहन्त ते वर्तयिष्यामि श्राद्धस्य फलमुत्तमम् ।। १ ।।\nब्रह्मदत्तेन यत् प्राप्तं सप्तजातिषु भारत ।\nत एव हि धर्मस्य बुद्धिर्निर्वर्तते शनैः ।। २ ।।\nपीडयाप्यथ धर्मस्य कृते श्राद्धे परानघ ।\nयत् प्राप्तं ब्राह्मणैः पूर्वं तन्निबोध महामते ।। ३ ।।\nततोऽहं तानधर्मिष्ठान् कुरुक्षेत्रे पितृव्रतान् ।\nसनत्कुमारनिर्दिष्टानपश्यं सप्त वै द्विजान् ।। ४ ।।\nदिव्येन चक्षुषा तेन यानुवाच पुरा विभुः ।\nवाग्दुष्टः क्रोधनो हिंस्रः पिशुनः कविरेव च ।\nखसृमः पितृवर्ती च नामभिः कर्मभिस्तथा ।। ५ ।।"
  }
]