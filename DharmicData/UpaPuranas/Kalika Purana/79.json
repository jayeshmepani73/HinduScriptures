[
  {
    "text": "।। एकोनाशीतितमोऽध्यायः ।।\n।।और्व्व उवाच।।\nततः पूर्व महाराज दर्पणो नाम पर्वतः।\nकुबेरो यत्र वसति धनपालैः समं सदा।। ७९.१ ।।"
  },
  {
    "text": "यस्मिन्नास्ते मध्यभागे रोहितो रोहिताकृतिः।\nयस्मिंल्लोहादिकं स्पृष्टं स्वर्मतां याति तत्क्षणात्।। ७९.२ ।।"
  },
  {
    "text": "यत्रातिदूरे स्रवति दर्पणो नाम वै नदः।\nहिमाद्रिप्रभवो नित्यं लौहित्यसदृशः फलैः।। ७९.३ ।।"
  },
  {
    "text": "समुत्पन्नं हि लौहित्यं सर्वैर्दैवगणैर्हरिः।\nसर्वतीर्थोदकैः सम्यक् स्नापयामास तं सुतम्।। ७९.४ ।।"
  },
  {
    "text": "तस्य स्नानसमुद्भूतः पापदर्पस्य पाटनः।\nतेनायं दर्पणो नाम पुरा देवगणैः कृतः।। ७९.५ ।।"
  },
  {
    "text": "तस्मिन् स्नात्वा नदवरे योऽर्चयेद् दर्पणाचले।\nकुबेरं प्रतिपत्तिथ्यां कार्तिके शुक्लपक्षके।। ७९.६ ।।"
  },
  {
    "text": "स याति ब्रह्मसदनमिह भूतिशतैर्युतः।\nदर्पणाद् दिशिं पूर्वस्यामग्निमालाह्वयौ गिरिः।। ७९.७ ।।"
  },
  {
    "text": "सर्पाकारः सप्तशतव्यामदीर्धोदर्धं विस्तृतः।\nतत्र तिष्ठति वै वह्निरूर्ध्वभागेऽग्निमण्डले।। ७९.८ ।।"
  },
  {
    "text": "सिन्दूरपुञ्जसङ्काशे चारुदारुशिलातले।\nतस्मिन्निरिन्धनो वह्रिर्नित्यमद्यापि कशते।। ७९.९ ।।"
  },
  {
    "text": "भैरवस्य हितार्थाय कामाख्यापरिसेवने।\nपूर्वमेव स्थितस्तत्र साक्षाद् वह्निर्गणैः सह।। ७९.१० ।।"
  },
  {
    "text": "लौहित्यपाथसि स्नात्वा त्वग्निमालाह्वयं गिरिम्।\nआरुह्य वह्निं सम्पूज्य मोदते विष्णुमन्दिरे।। ७९.११ ।।"
  },
  {
    "text": "पुरस्तादग्निमालस्य कुण्डकं वारुणाह्वयम्।\nतस्य तीरे गिरिश्रेष्ठो नाम्ना कंसकरः स्मृतः।। ७९.१२ ।।"
  },
  {
    "text": "वरुमस्तत्र वसति नित्यमेव जलाधिपः।\nतस्मिन् कंसकरे सम्यक् पूजयित्वा प्रचेतसम्।। ७९.१३ ।।"
  },
  {
    "text": "स्नात्वा च वारुणे कुण्डे वारुणं लोकमाप्नुयात्।\nआद्यं व्यञ्जनमेवात्र पञ्चमस्वरसंयुतम्।। ७९.१४ ।।"
  },
  {
    "text": "शम्भुचूडाशिकायुक्तं कौवेरं बीजमुच्यते।\nसप्तमो यः पकारस्य बिन्दुश्चन्द्रर्धसंयुतः।। ७९.१५ ।।"
  },
  {
    "text": "मकारपञ्मः ख्यातं तेन वह्नि प्रपूजयेत्।\nमकारपञ्चमः सोमबिन्दुना वारुमः स्मृतः।। ७९.१६ ।।"
  },
  {
    "text": "एभिर्मन्त्रैरिमान् देवान् नित्यमेव प्रपूजयेत्।\nवायुकूटो नाम गिरिः पूर्वस्यां वरुमाचलात्।। ७९.१७ ।।"
  },
  {
    "text": "द्विखण्डो वायुबीजेन मण्डलेन समन्वितः।\nवायुलोकस्थितश्चन्द्रो यस्मान्निःसृत्य मारुतः।। ७९.१८ ।।"
  },
  {
    "text": "ऊर्ध्वाधोभागमासाद्य नित्यं वहति भुपते।\nतत्र वायुं समभ्यर्च्य वायुलोकमवाप्नुयात्।। ७९.१९ ।।"
  },
  {
    "text": "पूर्वं वायुगिरेः शैलश्चन्द्रकूट इति स्मृतः।\nत्रिकोणश्चन्द्रसङ्काशस्तदूर्ध्वे चन्द्रमण्लम्।। ७९.२० ।।"
  },
  {
    "text": "द्वितीयवर्गस्याद्यं तु बिन्दुना समलङ्कृतम्।\nचन्द्रबीजमिति प्रोक्तं तेन चन्द्रं प्रपूजयेत्।। ७९.२१ ।।"
  },
  {
    "text": "अद्यापि प्रतिदर्शे तु पर्वतं तं निशापतिः।\nप्रदक्षिणीकरोत्येव दशभिश्चापि खेचरैः।। ७९.२२ ।।"
  },
  {
    "text": "तस्यैव पूर्वभागे तु सोमकुण्डाह्वयं सरः।\nतत्र स्नात्वा च पीत्वा च नरः कैवल्यमश्नुते।। ७९.२३ ।।"
  },
  {
    "text": "स्वर्गादवतरच्चन्द्रः कामाख्यासेवने यदा।\nतदा तद्रश्मिसङ्घातान्निः सृतास्तोयराशयः।। ७९.२४ ।।"
  },
  {
    "text": "तैस्तोर्यर्वासवः कुण्डमकरोदिन्द्रचन्द्रयोः।\nमध्ये पुण्यतमे स्थाने स्वयं ब्रह्मशिलोपरि।। ७९.२५ ।।"
  },
  {
    "text": "चन्द्रश्मिसमुद्भूत चन्द्रकुण्डमहेदधे।\nयं यं भावं समासाद्य त्वं चन्द्र कलुष हर।। ७९.२६ ।।"
  },
  {
    "text": "सुधास्रवणमाह्लाद त्वं चन्द्र कलुषं हर।\nइत्यनेन तु मन्त्रेण यः स्नात्वा चन्द्रपाथसि।। ७९.२७ ।।"
  },
  {
    "text": "चन्द्रकूटं समारुह्य पूजयेत् यस्तु तं नरः।\nअविच्छिन्ना सन्ततिस्तु सुकान्ता तस्य जायते।। ७९.२८ ।।"
  },
  {
    "text": "परत्र चन्द्रभवनं भित्त्वा याति परं पदम्।\nतीरे तु चन्द्रकूटस्य नन्दनो नाम वै गिरिः।। ७९.२९ ।।"
  },
  {
    "text": "तस्मिन् वसति शक्रस्तु कामाख्यासेवने रतः।\nपञ्चभावं सामसाद्य सर्वदेवेश्वरो हरिः।\nसेवितुं त्रिदशेशानीं सततं वर्तते नरः।। ७९.३० ।।"
  },
  {
    "text": "चन्द्रकूटगिरेर्याम्यभागे गिरिजनार्दनः।\nतस्य याम्ये त्वधोभागे अश्वक्रान्ताह्वयं सरः।। अ ।।"
  },
  {
    "text": "न तस्य सदृशं तीर्थमस्ति ब्रह्माण्डगोचरे।\nजले स्थले मृता येऽत्र यान्ति ब्रह्म सनातनम्।। आ ।।"
  },
  {
    "text": "जनार्दनगिरौ विष्णुः कूर्मरूपस्वरूपधृक्।\nशिलां भित्त्वा स्थितस्तत्र देवगन्धर्वसेवितः।। इ ।।"
  },
  {
    "text": "अश्वक्रान्तजले स्नात्वा पूजयित्वा जनार्धनम्।\nवंशकोटिं समुद्धृत्य स्वयं स्यात् पुरुषोत्तमः।। ई ।।"
  },
  {
    "text": "चन्द्रकूटस्य तु गिरेर्नन्दनस्य तथा गिरेः।\nप्रतिदर्शं तथा चन्द्रः प्रदक्षिणयति त्रिधा।। ७९.३१ ।।"
  },
  {
    "text": "चन्द्रकूटजले स्नात्वा समारुह्याथ नन्दनम्।। ७९.३२ ।।"
  },
  {
    "text": "आराध्य शक्रं लोकेशं महाफलमवाप्नुयात्।\nनन्दनात् पूर्वभागे तु भस्मकूटो महागिरिः।। ७९.३३ ।।"
  },
  {
    "text": "यः स्वयं भर्गरूपः स सदा चेच्छान्तमुत्तमम्।\nदक्षिणे भस्मकूटस्य देवी पीयूषधारिणी।। ७९.३४ ।।"
  },
  {
    "text": "उर्वशी नाम विख्याता शक्रप्रीतिकरी सदा।\nदेवैर्यत् स्थापितं पूर्वमभृतं भोजनाय वै।। ७९.३५ ।।"
  },
  {
    "text": "कामाख्यायास्तदादाय स्वयं तिष्ठति चोर्वशी।\nशिलारूपो हरस्तां तु समावृत्यैव तिष्ठति।। ७९.३६ ।।"
  },
  {
    "text": "सा चैवामृतराशिं तु कृत्वा किंचन किंचन।\nउपस्थापयते नित्यं कामाख्यायोनिमण्डले।। ७९.३७ ।।"
  },
  {
    "text": "सुधाशिलान्तरस्था तु उर्वशीकुण्डवासिनी।\nउर्वशीभस्मकूटस्य मध्ये कुण्डं सादवृतम्।। ७९.३८ ।।"
  },
  {
    "text": "द्वात्रिंशद्धनुराकीर्णं पञ्चाशद्धनुरायतम्।\nतत्र स्नात्वा च पीत्वा च नरा मोक्षमवाप्नुयात्।। ७९.३९ ।।"
  },
  {
    "text": "कामाख्यायोनिरैशानीं दिशं याति सदैव हि।\nभस्मकूटे प्रविशति उर्वशीमपि योगिनो।। ७९.४० ।।"
  },
  {
    "text": "आप्यायिता चामृतेन नित्यं देवी प्रमोदते।\nमोदयुक्ता महादेवी कामेन मोदते सदा।। ७९.४१ ।।"
  },
  {
    "text": "भस्मकूटस्य चैशान्यां मणिकूटो महागिरः।\nमणिकर्णो नाम हरस्तत्र तिष्ठति लिङ्गकम्।। ७९.४२ ।।"
  },
  {
    "text": "स सद्योजातरूपस्तु मणिकर्ण इतीरितः।\nसद्योजातस्य मन्त्रेण पूजितव्यः सदाशिवः।। ७९.४३ ।।"
  },
  {
    "text": "चन्द्रतीर्थजले स्नात्वा दृष्ट्वा चन्द्रं सवासवम्।\nमणिकर्णेश्वरं दृष्ट्वा मुक्तिर्भस्माचलं गते।। ७९.४४ ।।"
  },
  {
    "text": "श्वेतः श्वेताम्बरधरो दशाश्वो हेमभूषितः।\nगदापाणिर्द्विबाहुश्च कर्तव्यो वरदः शशी।। ७९.४५ ।।"
  },
  {
    "text": "सहस्रनेत्रो गौराङ्गो द्विभुजो वामस्तगम्।\nवज्रं गदांकुशं धत्ते दक्षिणेनापि पाणिना।। ७९.४६ ।।"
  },
  {
    "text": "ऐरावतगजस्थस्तु बाणतूणीरबन्धनः।\nधनुश्च कक्षे गृह्णाति सेवमानो महेश्वरीम्।। ७९.४७ ।।"
  },
  {
    "text": "वकारानन्तरो वर्णश्चन्द्रबिन्दुसमन्वितः।\nशक्रबीजमिति प्रोक्तं शक्रं तेन प्रपूजयेत्।। ७९.४८ ।।"
  },
  {
    "text": "नदी सुमङ्गला नाम हिमपर्वतनिर्गता।\nपूर्वस्यां मणिकूटस्य सदा स्रवति शोभना।। ७९.४९ ।।"
  },
  {
    "text": "मणिकूटं समारूह्य यस्तां पश्यति वै नदीम्।\nस गङ्गास्नानजं पुण्यमवाप्य त्रिदिवं व्रजेत्।। ७९.५० ।।"
  },
  {
    "text": "मणिकूटाचलात् पूर्वं मत्स्यध्वजकुलाचलः।\nनिर्दग्धो यत्र मदनो हरनेत्राग्निना पुनः।। ७९.५१ ।।"
  },
  {
    "text": "शरीरं प्राप तपसा समाराध्य वृषध्वजम्।\nतत्र मत्स्यस्वरूपस्तु कामदेव समंस्थित।। ७९.५२ ।।"
  },
  {
    "text": "अधित्यकायां पृथिवीं बीक्षमामः समन्ततः।\nनदी तु शाश्वती नाम तत्रास्ते दक्षिमस्रवा।। ७९.५३ ।।"
  },
  {
    "text": "सरः कामसरो नाम तत्र शैले व्यवस्थितम्।\nशाश्वत्यां विधिवत्स्नात्वा पीत्वा कामसरोऽम्भसि।। ७९.५४ ।।"
  },
  {
    "text": "गन्धमादनपूर्वस्यां सुक्रान्तो नाम पर्वतः।। ७९.५५ ।।"
  },
  {
    "text": "तत्प्रान्ते वासवं कुण्डं वासवामृतभोजनम्।\nयत्र स्थित्वा दक्षिणस्यां पुरा शक्रः शचीपतिः।। ७९.५६ ।।"
  },
  {
    "text": "अमृतं श्रान्तदेहस्तु कामरूपान्तरे पपौ।\nस्नात्वा तु वासवे कुण्डे समारुह्य सुकान्तकम्।। ७९.५७ ।।"
  },
  {
    "text": "वासवस्य प्रियो भूत्वा शक्रलोकमवाप्नुयात्।\nपूर्वस्यां तु सुकान्तस्य रक्षःकूटाह्वयो गिरिः।। ७९.५८ ।।"
  },
  {
    "text": "यत्रास्ते सततं देवो निर्ऋती राक्षसेश्वरः।\nखड्गहस्तो महाकायो वामे चर्मधरस्तथा।। ७९.५९ ।।"
  },
  {
    "text": "जटाजूटसमायुक्तः प्रांशुः कृष्णाचलोपमः।\nद्विभुजः कृष्णवासास्तु गर्दभोपरिसंस्थितः।। ७९.६० ।।"
  },
  {
    "text": "प्रान्तोपान्तौ बिन्दुचन्द्रसहितावादिरेव च।\nनैर्ऋत्यं कथितं बीजं तेन तं परिपूजयेत्।। ७९.६१ ।।"
  },
  {
    "text": "रक्षः कूटं समारुह्य निऋतिं राक्षसेश्वरम्।\nयः पूजयेत् विधानेन चण्डिकां राक्षसेश्वरीम्।। ७९.६२ ।।"
  },
  {
    "text": "न तस्य राक्षसेभ्योऽस्ति भयं नृप कदाचन।\nराक्षसाश्च पिशाचाश्च वेताला गणनायकाः।। ७९.६३ ।।"
  },
  {
    "text": "तं दृष्ट्वा पुरुषं राजन् सर्वदैव प्रबिभ्यति।\nरक्षःकूटात् पूर्वदिशि भैरव नाम माधवः।। ७९.६४ ।।"
  },
  {
    "text": "पाण्डुनाथ इति ख्यातो ग्रावरूपेण संस्थितः।\nतं पाण्डुनाथं सततमष्टाक्षरभवोत्तरम्।। ७९.६५ ।।"
  },
  {
    "text": "तेनैव पूजयेद् देवं पाण्डुनाथाह्वयं हरिम्।\nवर्णेन रक्तगौराङ्गं गदापद्मधरं करे।। ७९.६६ ।।"
  },
  {
    "text": "दक्षिणे चक्रश्क्ती च बाहुभ्यामपि बिभ्रतम्।\nचतुर्भुजं रक्तपद्मसंस्थितं मुकुटोज्ज्वलम्।। ७९.६७ ।।"
  },
  {
    "text": "कुण्डले बिभ्रतं शुद्धे श्रीवत्सोरस्कमुत्तमम्।\nनमो नारायणायेति मूलबीजेन वा हरेः।। ७९.६८ ।।"
  },
  {
    "text": "एवं सम्पूजयेद् भूप चतुर्वर्गस्य सिद्धये।\nपाण्डुनाथस्योत्तरस्यां ब्रह्मकूटाह्वयं सरः।। ७९.६९ ।।"
  },
  {
    "text": "ब्रह्मणा निर्मितं पूर्वं स्नानार्थं स्वर्गवासिनाम्।\nआयामेन शतव्यामं विस्तीर्णं त्वतदर्धकम्।। ७९.७० ।।"
  },
  {
    "text": "सर्वपापहरं पुण्यं देवलोकात् समागतम्।\nकमण्डलुसमुद्भूत ब्रह्मकुण्डामृकस्रव।। ७९.७१ ।।"
  },
  {
    "text": "हर मे सर्वपापानि पुण्यं स्वर्गं च साधय।\nइत्यनेन तु मन्त्रेम स्नात्वा तस्मिन् सरोजले।। ७९.७२ ।।"
  },
  {
    "text": "पाण्डुनाथं च सम्पूज्य विष्णुसायुज्यमाप्नुयात्।\nब्रह्मकुण्डजले स्नात्वा पूजयित्वा उमापतिम्।। ७९.७३ ।।"
  },
  {
    "text": "वायुकूटं समारुह्य मुक्तिमेवाप्नुयान्नरः।\nपाण्डुनाथात् पूर्वदिशि गिरिश्चित्रहरो हरिः।। ७९.७४ ।।"
  },
  {
    "text": "सततं यत्र रमते विष्णुर्वाराहरूपधृक्।\nततस्तु नीलकूटाख्यं कामाख्यानिलयं परम्।। ७९.७५ ।।"
  },
  {
    "text": "तत्पूर्वभागे वसति ब्रह्मा ब्रह्मगिरिः पुनः।\nब्रह्मशैलस्य पूर्वस्यां भूमिपीठे व्यवस्थितम्।। ७९.७६ ।।"
  },
  {
    "text": "चारुनिम्नशुभावर्तं कामाख्यानाभिमण्डलम्।\nतत्रोग्रतारारूपेण रमते परमेश्वरी।। ७९.७७ ।।"
  },
  {
    "text": "तत्र तेनैव रूपेण पूजितव्या शुभात्मिका।\nतस्यास्तु बीजं पूर्वस्मिन्नुत्तरे प्रतिपादितम्।। ७९.७८ ।।"
  },
  {
    "text": "रूपं शृणु नरश्रेष्ठ येन ध्येया सदा शिवा।\nकृष्णा लम्बोदरी दीर्घा विरला रक्तदन्तिका।। ७९.७९ ।।"
  },
  {
    "text": "चतुर्भुजा कृशाङ्गी तु दक्षिणे कर्तृखर्परौ।\nखड्गं चन्दीवरं वामे शीर्षे चैकजटा पुनः।। ७९.८० ।।"
  },
  {
    "text": "वामपादं शवस्योर्वोर्निधायाङ्घ्रिं तु दक्षिणाम्।\nशवस्य हृदये न्यस्य साट्टहासं प्रकुर्वती।। ७९.८१ ।।"
  },
  {
    "text": "नागहारशिरोमालाभूषिता कामदा परा।\nत्रिकोणं मण्डलं चास्या हुङ्कारं मध्यबीजकाम्।। ७९.८२ ।।"
  },
  {
    "text": "द्वारेशानां योगिनोनां नामान्यस्यास्तु तन्त्रके।\nज्ञेयानि नरशार्दूल यत् प्रोक्तं वाम्यगोचरे।। ७९.८३ ।।"
  },
  {
    "text": "उर्वश्यां विधिवत् स्नात्वा स्पृष्ट्वा पाण्डुशिलां तथा।\nनीलकूटं समारुह्य पुनर्योनौ न जायते।। ७९.८४ ।।"
  },
  {
    "text": "पुरन्दरपुरायाते वाराणस्याः ।\nसुधासंकीर्णतोयौधैः पाप हर ममोर्वशि।। ७९.८५ ।।"
  },
  {
    "text": "अमृतस्राविणीं देवी सुधौघपरिपूरणी।\nअमृतेनामृतं मेऽद्य देहि देवि ममोर्वशि।। ७९.८६ ।।"
  },
  {
    "text": "पुरन्दरप्रिये देवि वारामस्याः सदाम्धिके।\nलोहित्यह्रदसंकीर्णे पापं हर मनोर्वशि।। ७९.८७ ।।"
  },
  {
    "text": "इत्येभिः स्तितिभिर्मन्त्रैः स्नात्वा पुण्योर्वशीजले।\nसर्वपापविनिर्मुक्तो विष्णुलोके विचेष्टते।। ७९.८८ ।।"
  },
  {
    "text": "उर्वशी द्विभुजा प्रोक्ता स्वर्णकङ्कणधारिणी।\nसौवर्णपात्रममृतस्रावणाय बिभर्ति च।। ७९.८९ ।।"
  },
  {
    "text": "शुक्लवस्त्रा गौरवर्णा पीनोन्नतपयोधरा।\nसर्वाङ्गसुन्दरी शुद्धा सर्वाभरणभूषिता।। ७९.९० ।।"
  },
  {
    "text": "एतन्नामाद्यक्षरं तु मन्त्रमस्याः प्रकीर्तितम्।\nउमातन्त्रे तु गदितं मन्त्रमस्याः प्रकीर्तितम्।। ७९.९१ ।।"
  },
  {
    "text": "गणेशः पूर्वद्वारस्थः कामाख्यापर्वतस्य तु।\nतत्रैव चाग्निवेतालः स्थितो द्वारि मनोहरः।। ७९.९२ ।।"
  },
  {
    "text": "तयो रूपं च मन्त्रं च यथोक्तं शम्भुना पुरा।\nतदहं प्रतिवक्ष्यामि महाराज शृणुष्व मे।। ७९.९३ ।।"
  },
  {
    "text": "ॐ नम उल्कामुखायेति मूलबीजादिसङ्गतम्।\nमन्त्रं सिद्धगणेशस्य द्वारस्थस्य प्रकीर्तितम्।। ७९.९४ ।।"
  },
  {
    "text": "रूपं तस्य प्रवक्ष्यामि गजवक्त्रं त्रिलोचनम्।\nलम्बोदरं चतुर्बाहुं व्यालयज्ञोपवीतिनम्।। ७९.९५ ।।"
  },
  {
    "text": "शूर्पकर्ण बृहद्गण्डमेकदन्तं पृथूदरम्।\nदक्षिणे तु करे दण्डमुत्पलं च तथापरे।। ७९.९६ ।।"
  },
  {
    "text": "लड्डुकं परशुं चैव वामतः परिकीर्तितम्।\nबृहत्त्वाक्षिप्तगगनं पीनस्कन्धाङ्घ्रिपाणिनम्।। ७९.९७ ।।"
  },
  {
    "text": "युक्तं बुद्धिकुबुद्धिभ्यामधस्तान्मूषकान्वितम्।\nतन्त्रस्तु यादृशः प्रोक्तः पञ्चवक्त्रस्य पुजने।। ७९.९८ ।।"
  },
  {
    "text": "स एव तन्त्रो ग्राह्यस्तु तादृग्विधिनिषेधनम्।\nद्विभुजः पीनवदनो रक्तनेत्रो भयङ्करः।। ७९.९९ ।।"
  },
  {
    "text": "छुरिकां दक्षिणे पाणौ वामे रुधिरपात्रकम्।\nदंष्ट्राकरालवदनं कृशो धमनिसन्ततः।। ७९.१०० ।।"
  },
  {
    "text": "जटां दीर्घां मूर्ध्नि बिभ्रद्घोररावयुतस्तथा।\nपचतुर्थोऽग्निबीजेन षष्ठस्वरविभूषितः।। ७९.१०१ ।।"
  },
  {
    "text": "अग्निववेतालबीजोऽयं सर्वत्र भयनाशकः।\nपूजयेदग्निवेतालं सर्वत्र भयवारणम्।। ७९.१०२ ।।"
  },
  {
    "text": "यः पूजयेत् तस्य पूनर्भूतादिभ्यो भयं नहि।\nअष्टानामथ मन्त्राणां योगिनीनां क्रमान्नृप।। ७९.१०३ ।।"
  },
  {
    "text": "शैलपुत्रीप्रमुख्याणां मन्त्राण्यष्टाक्षराणि तु।\nवैष्मवीतन्त्रसंस्तानि पूर्वप्रोक्तानि तानि तु।। ७९.१०४ ।।"
  },
  {
    "text": "शैलपुत्र्यास्तथा चाङ्गमन्त्रं प्राक् प्रतिपादितम्।\nरूपं तु नरशार्दूल योगिनीनां विशेषतः।। ७९.१०५ ।।"
  },
  {
    "text": "प्रत्यक्षरेम् बीजेन दुर्गातन्त्रेण वा त्विमाः।\nनेत्रबीजेनैव पूज्या योगिन्यो नृपसत्तम।। ७९.१०६ ।।"
  },
  {
    "text": "कात्यायानीं पाददुर्गां दुर्गातन्त्रेण पूजयेत्।\nतदेव पूजनं रूपं तत्पूर्वं प्रतिपादितम्।। ७९.१०७ ।।"
  },
  {
    "text": "कालरात्र्यास्तु मन्त्रेण कालरात्रिं प्रपूजयेत्।\nकालरात्र्या रूपमन्त्रौ पूरैव प्रतिपादितौ।। ७९.१०८ ।।"
  },
  {
    "text": "महामायातन्त्रमन्त्रैः पूजयेद् भुवनेश्वरीम्।\nएताः सर्वास्तु योगिन्यः कामाख्यावत् फलप्रदाः।। ७९.१०९ ।।"
  },
  {
    "text": "विशेषो यत्र नैवोक्तो रूपे तन्त्रे च पूजने।\nदुर्गातन्त्रेण मन्त्रेण तत्र पूजां समाचरेत्।। ७९.११० ।।"
  },
  {
    "text": "प्रत्येकं योगिनीं यस्तु पूजयेन्नरसत्तमः।\nस सर्वयज्ञस्य फलं प्राप्नोति नरसत्तम।। ७९.१११ ।।"
  },
  {
    "text": "नीलशैलस्य पूर्वस्मिन् स्वरूपं प्रतिपादितम्।\nनाभिमण्डलपूर्वस्यां भस्मकृटस्य दक्षिणे।। ७९.११२ ।।"
  },
  {
    "text": "पूर्वस्यां कर्पटो नाम पर्वतो यमरूपधृक्।\nतत्र याम्यशिला कृष्णा नीलाञ्जनसमप्रभा।। ७९.११३ ।।"
  },
  {
    "text": "अधित्यकायां राजेन्द्र व्यामपञ्चसुविस्तृता।\nपूयजेत् तत्र शनं पाणौ दण्डं सदैव यः।। ७९.११४ ।।"
  },
  {
    "text": "धत्ते तु पाणिना नित्यं प्राणिदण्डस्य साधनम्।\nकृष्णवर्णं तु द्विभुजं किरीटमुकुटोज्ज्वलम्।। ७९.११५ ।।"
  },
  {
    "text": "दधतं चासिपुत्रीं च वामपाणौ सदैव हि।\nकृष्णवस्त्रं स्थूलपादं बहिर्निःसृतदन्तकम्।। ७९.११६ ।।"
  },
  {
    "text": "भयाभयप्रदं नित्यं नृणां महिषवाहनम्।\nपूजयेत् परया भक्त्या याम्यबीजेन साधकः।। ७९.११७ ।।"
  },
  {
    "text": "उपान्तवर्गस्यादिर्यो वर्णो बिन्द्विन्दुसंयुतः।\nयमबीजमिति ख्यातं यमस्य प्रीतिदायकम्।। ७९.११८ ।।"
  },
  {
    "text": "अनेनैव तु मन्त्रेण शमनं पूजयेत् तु यः।\nकर्पटाख्येऽचलवरे नापमृत्युमवाप्नुयात्।। ७९.११९ ।।"
  },
  {
    "text": "पूर्वस्यां कर्पटाख्यात् तु शैलच्चित्र इति स्मृतः।\nयः पूर्वभागप्रान्तेऽबूद्दिश्याग्नेय्यामवस्थितः।। ७९.१२० ।।"
  },
  {
    "text": "पीठस्तु ब्रह्मग्रावस्तु स प्राक् पर्वत उच्यते।\nतस्मिन् वसन्ति सततं ग्रहा नव यथेच्छया।। ७९.१२१ ।।"
  },
  {
    "text": "तत्र तान् पूजयेद् यस्तु स नाप्नोत्यापदं क्वचित्।\nरूपं मन्त्रं च सूर्यस्य चन्द्रस्य प्रतिपादितम्।। ७९.१२२ ।।"
  },
  {
    "text": "सप्तानामितरेषां तु मन्त्रं रूपं शृणुष्व मे।\nरक्ताम्बरधरः शूली शक्तिमांश्च गदाधरः।। ७९.१२३ ।।"
  },
  {
    "text": "चतुर्भुजो मेषरथो वरदो मङ्गलो मतः।\nपीताम्बरधरः शूली पीतमाल्यानुलेपनः।। ७९.१२४ ।।"
  },
  {
    "text": "खड्गचर्मगदापणिः सिंहस्थो वरदो बुधः।\nस्वर्णगौरः पीतवासाः स्वर्णपर्यंकसंस्थितः।। ७९.१२५ ।।"
  },
  {
    "text": "मालां कमण्डलुं दण्डं वामेन वरदायकम्।\nचतुर्भुजं च सर्वज्ञं चिन्तयेद् देवतीर्थकम्।। ७९.१२६ ।।"
  },
  {
    "text": "सर्वैर्देवगणैर्नित्यं नम्यमानं मनोहरम्।\nशुक्लवस्त्रं शुक्लवर्णं शङ्खनागोपरिस्थितम्।। ७९.१२७ ।।"
  },
  {
    "text": "चतुर्भुजं पाशमालां पुस्तकं च वराभये।\nक्रमाद् दक्षिमवामायां धत्ते दैत्यगुरुः सदा।। ७९.१२८ ।।"
  },
  {
    "text": "इन्द्रनीलनिभः शूली वरदो गृध्रवाहनः।\nपाशबाणासनधरो ध्यातव्योऽर्कसुतः सदा।। ७९.१२९ ।।"
  },
  {
    "text": "कामदेवस्यबीजं तु मन्त्रं भौमस्य कीर्तितम्।\nदुर्गाया नेत्रबीजस्य यत्तु मध्यावरं शुभम्।। ७९.१३० ।।"
  },
  {
    "text": "तन्मन्त्रं शशिपुत्रस्य सर्वकामफलप्रदम्।\nतंकारपञ्चमादिस्तु चतुःषट्स्वरसंयुतम्।। ७९.१३१ ।।"
  },
  {
    "text": "गणेशबीजान्तमिदं गुरोर्मन्त्र प्रकीर्तितम्।\nबिन्द्विन्दुसंयुतं चापि पूर्ववर्मद्वयं पुनः।। ७९.१३२ ।।"
  },
  {
    "text": "सप्तमस्वरसंयुक्तो मकारस्त्वादिरन्तरम्।\nप्रान्तवर्गाद्यक्षरं तु बिन्द्विन्दुभ्यां समन्वितम्।। ७९.१३३ ।।"
  },
  {
    "text": "भवेच्छुक्रस्य बीजं तु सर्वकामसमृद्धिदम्।\nप्रान्तवर्गाद्यक्षरं तु चन्द्रबिन्दुसमन्वितम्।। ७९.१३४ ।।"
  },
  {
    "text": "आद्यमन्त्रस्वरोपेतं तदेवेत्यादिसंयुतम्।\nशनैश्चरस्य मन्त्रोऽयं सर्वदोषविनाशनः।। ७९.१३५ ।।"
  },
  {
    "text": "बिन्दुचन्द्रसमायुक्तं नामाद्यक्षरमेव वा।\nतेषां सर्वग्रहाणां वै मन्त्रमङ्ग प्रकीर्तितम्।। ७९.१३६ ।।"
  },
  {
    "text": "शान्तिके पौष्टिके कृत्ये एभिर्मन्त्रैर्ग्रहानिमान्।\nपूजयेत् सर्वदा धीरो भूतिकामो महामतिः।। ७९.१३७ ।।"
  },
  {
    "text": "वरदाभयहस्तश्च खड्गचर्मधरस्तथा।\nसिंहासनगतः कृष्णा राहुर्धीरः प्रचक्ष्यते।। ७९.१३८ ।।"
  },
  {
    "text": "धूम्रवर्णो विशालाक्षः पुच्छरूपी चतुर्भुजः।\nखड्गचर्मगदाबाणपाणिः केतुः शवासनः।। ७९.१३९ ।।"
  },
  {
    "text": "उपान्तादिर्द्वादशेन स्वरेम सहितः पुनः।\nउपान्तः पञ्चमेनेन्दुबिन्दुभ्यां सहितावुभौ।। ७९.१४० ।।"
  },
  {
    "text": "मन्त्रोऽयमनुलोमेन राहोः केतोर्विलोमतः।\nआद्यक्षरं पूर्ववद् वा मन्त्रयुक्तमतैतयोः।। ७९.१४१ ।।"
  },
  {
    "text": "एवं चित्रे शैलवरे पूजयित्वा नवग्रहान्।\nअभीष्टाल्लँभते कामान्नरः शान्तिं तथोत्तमाम्।। ७९.१४२ ।।"
  },
  {
    "text": "चित्रकूटात् तु पूर्वस्यां कज्जलाचल उत्तमः।\nसर्वविद्याधराद्यास्तु सन्त्यस्मिन् देवयोनयः।। ७९.१४३ ।।"
  },
  {
    "text": "तं पर्वतं समारुह्य प्रणम्य सकलान् सुरान्।\nस्वर्गं यान्ति नरश्रेष्ठ इह चाप्यतुलां श्रियम्।। ७९.१४४ ।।"
  },
  {
    "text": "कज्जलाचलशैलात् तु पूर्वस्मिञ्छुभपर्वतः।\nशच्या सार्धं पुरा रेमे यत्र शक्रः सुरेश्वरः।। ७९.१४५ ।।"
  },
  {
    "text": "तत्पूर्वस्यां महादेवी नदी कपिलगङ्गिका।\nतस्यां स्नात्वा नरो गङ्गास्नानजं फलमाप्नुयात्।। ७९.१४६ ।।"
  },
  {
    "text": "कामाख्यानिलयात् पूर्वं दक्षिणस्यां तथा दिशि।\nविद्यते महदावर्तं भुवि ब्रह्मबिलं महत्।। ७९.१४७ ।।"
  },
  {
    "text": "पंचविंशतिमानेन योजनानां नरेश्वर।\nतस्मादायाति सुनदी सिताम्भोऽपम तोयभाक्।। ७९.१४८ ।।"
  },
  {
    "text": "को ब्रह्मा कीर्तितो देवैर्यस्मात् तस्य बिलात् सृता।\nगंगेव फलदा यस्मात् तस्मात् कपिलगंगिका।। ७९.१४९ ।।"
  },
  {
    "text": "स्नात्वा कपिलगङ्गायां सर्वमन्वन्तरेषु च।\nनरः स्वर्गमवाप्यादौ ब्रह्मलोकं ततो व्रजेत्।। ७९.१५० ।।"
  },
  {
    "text": "अतीत्य तां नदीं पूर्वभागे दमनिकाह्वया।\nनदी महाकृष्णतोया पापस्य दमनी तथा।। ७९.१५१ ।।"
  },
  {
    "text": "ततो वृद्धाह्वया चाभूदपरा सरिदुत्तमा।\nतस्या नद्याः पूर्वभागे गङ्गावत् फलदायिनी।। ७९.१५२ ।।"
  },
  {
    "text": "माघं तु सकलं मासं स्नात्वा मुक्तिमवाप्नुयात्।\nतथा दमनिकायां च परं निर्वाणमाप्नुयात्।। ७९.१५३ ।।"
  },
  {
    "text": "ततः पूर्वे परा देवी नाम्ना सा सरिदुत्तमा।\nमहती दिव्ययमुना यमुनावत् फलप्रदा।। ७९.१५४ ।।"
  },
  {
    "text": "दक्षिणाद्रिसमुद्भूता दक्षिणोदधिगामिनी।\nतस्यां तु कार्तिकं मासं स्नात्वा मुक्तिमवाप्नुयात्।। ७९.१५५ ।।"
  },
  {
    "text": "इह चैवोत्तमान् भोगान् भागधेयात् प्रतिष्ठितान्।\nतन्मध्ये भैरवो देवो भर्गसम्भोगसम्भवः।। ७९.१५६ ।।"
  },
  {
    "text": "दुर्जयाख्ये वरगिरावस्त्युपत्यकभूतिगः।\nयोऽसौ शरभरूपस्य मध्यखण्डोऽतिभैरवः।। ७९.१५७ ।।"
  },
  {
    "text": "स एव भैरवाख्योऽयं पञ्चवक्त्रस्य मन्त्रकैः।\nसम्पूज्य तत्र मतिमान् स याति शिवलोकताम्।। ७९.१५८ ।।"
  },
  {
    "text": "कामेश्वरस्य या पूजा कथिता नीलनिर्णये।\nसम्पूज्य पर्वतश्रेष्ठे दुर्जये चाचलोत्तमे।। ७९.१५९ ।।"
  },
  {
    "text": "तत्र भैरवघङ्गास्ति सरो वै भैरवाह्वयम्।\nतयोः स्नात्वा नरो याति शिवलोकं सनातनम्।। ७९.१६० ।।"
  },
  {
    "text": "दुर्जयाख्यस्य पूर्वस्यां पुर नाम वरासनम्।\nतद्दक्षिणे महाशैलः क्षोभको नाम नामतः।। ७९.१६१ ।।"
  },
  {
    "text": "तस्मिन् गिरौ शिलापृष्ठे रक्तदेवी व्यवस्थिता।\nपञ्चपुष्करिणी नाम्ना पञ्चयोनिस्वरूपिणी।। ७९.१६२ ।।"
  },
  {
    "text": "पञ्चभिर्दुर्गायोनिभिः पूजयेत् पंचवक्त्रकम्।\nस्थिता रमयितुं तत्र नित्यमेव हिमाद्रिजा।। ७९.१६३ ।।"
  },
  {
    "text": "तच्छैलपूर्वभागे तु कान्ता नाम महानदी।\nदक्षिणं सागरं याति प्रथमं चोत्तरस्रवा।। ७९.१६४ ।।"
  },
  {
    "text": "दिव्यं कुण्डं महाकुण्डं तच्छैलोपत्यकाक्षितौ।\nसंस्तितं तत्र स्नात्वा तु तां देवीं परिपूजयेत्।। ७९.१६५ ।।"
  },
  {
    "text": "दिव्यकुण्डे नरः स्नात्वा पञ्चपुष्करणीं शिवाम्।\nयः पूजयेन्महाभागः स योनौ न हि जायते।। ७९.१६६ ।।"
  },
  {
    "text": "पञ्चयोन्यः पुष्करिणीः पंचैव परिसंस्थिताः।\nयतस्ततः पञ्चरूपा पञ्चपुष्करिणी मता।। ७९.१६७ ।।"
  },
  {
    "text": "यथाबकलु-पुष्पाणि तथैताः पञ्चयोनयः।\nपञ्चपुष्करिणीदेव्यः प्रचण्डाः सर्वकामदाः।। ७९.१६८ ।।"
  },
  {
    "text": "त्रिपुरायास्तु तन्त्रेण ताः पूज्याः साधकोत्तमैः।\nकामेश्वरीतन्त्रमन्त्रैरथवा पूजयेच्छिवाम्।। ७९.१६९ ।।"
  },
  {
    "text": "बालायास्त्रिपुरायास्तु मन्त्रमस्याः प्रकीर्तितम्।\nकामेश्वर्यास्तु वा मन्त्रं पूजनेऽस्याः प्रकीर्तितम्।। ७९.१७० ।।"
  },
  {
    "text": "उग्रचण्डा प्रचण्डा च चण्डोग्रा चण्डनायिका।\nचण्डा चेति च योगिन्यः पञ्चास्याः परिकीर्तिताः।। ७९.१७१ ।।"
  },
  {
    "text": "शिवलिङ्गं च तत्रास्ति शिलायां हेरुकाह्वयम्।\nदेवीदक्षिणपूर्वस्यां नायकं तं तु पूजयेत्।। ७९.१७२ ।।"
  },
  {
    "text": "भैरवस्य तु मन्त्रेण पूजयित्वा दिवं व्रजेत्।\nनिर्माल्यधारिणो देवी चण्डगौरीति कीर्तिता।। ७९.१७३ ।।"
  },
  {
    "text": "एतस्यां नरशार्दूल पुरा भर्गेम भाषिता।\nकान्तायां सलिले स्नात्वा वसन्ते मानवोत्तमः।। ७९.१७४ ।।"
  },
  {
    "text": "रूपवान् गुणवान् भूत्वा शिवलोकाय गच्छति।\nक्षोभकाख्याद् महाशैलदैशान्यां पर्वतोत्तमः।। ७९.१७५ ।।"
  },
  {
    "text": "तुंगसन्ध्याचलो नाम वसिष्ठो यत्र शप्तवान्।\nनिमिनाम्नस्तु राजर्षेः शापाद् ब्रह्मसुतः पुरा।। ७९.१७६ ।।"
  },
  {
    "text": "वसिष्ठो ह्यशरीरोऽभूत् तच्छापाच्च निमिस्तथा।\nततो ब्रह्मोपदेशेन निर्जने कामरूपके।। ७९.१७७ ।।"
  },
  {
    "text": "सन्ध्याचले तपस्तेपे तस्य विष्णुरभूत् तदा।\nप्रत्यक्षस्तस्य देवस्य वरदानान्महामुनिः।। ७९.१७८ ।।"
  },
  {
    "text": "अमृतान्यवतार्याशु कुण्डं कृत्वा गिरेस्तटे।\nतत्र स्नात्वा च पीत्वा च शरीरं प्राप पूरितम्।। ७९.१७९ ।।"
  },
  {
    "text": "तस्मादमृतकुण्डाच्च सन्ध्या नाम नदीवरा।\nनिःसृता तत्र चाप्लुत्य चिरायुरगदो भवेत्।। ७९.१८० ।।"
  },
  {
    "text": "तस्मात् पूर्वं तु ललिता ललिताख्या सरिद्वरा।\nसागराद् दक्षिणात् पूर्वं महादेवावतारिता।। ७९.१८१ ।।"
  },
  {
    "text": "वैशाखशुक्लपक्षस्य तृतीयायां नरस्तु यः।\nकुर्याद् वै ललितास्नानं स शम्भुसदनं व्रजेत्।। ७९.१८२ ।।"
  },
  {
    "text": "ललितायाः  पूर्वतीरे भगवानन्नाम पर्वतः।\nस्वयं विष्णुर्लिङ्गरूपि तत्रास्ते भगवान् हरिः।। ७९.१८३ ।।"
  },
  {
    "text": "ललितायां नरः स्नात्वा द्वादश्यां शुक्लपक्षके।\nभगवन्तं समारुह्य यो यजेत् परमेश्वरम्।। ७९.१८४ ।।"
  },
  {
    "text": "स याति विष्णुसदनं शरीरेण विराजता।\nएताः पूर्वोदिता नद्यः सर्वाश्चैवोत्तरस्रवाः।। ७९.१८५ ।।"
  },
  {
    "text": "क्रमात् तु दक्षिणं यान्ति सागरं जाह्नवीसमाः।\nकामाख्यां प्रथमं दृष्ट्वा स्नात्वा चैवोर्वशीजले।\nय एतासु चरेत् स्नानं स तु मुक्तिमवाप्नुयात्।। ७९.१८६ ।।"
  },
  {
    "text": "।। इति श्रीकालिकापुराणे एकोनाशीतितमोऽध्यायः।। ७९ ।।"
  }
]