[
  {
    "text": "।।और्व्य उवाच।।\nहरो यावद् जगत्यर्थे देववर्गैः प्रसादितः।\nतावन्महामैथुनेन हीनोऽभूदुमया सह।। ४७..१ ।।"
  },
  {
    "text": "वर्तते रतिमात्रेण स्वेच्छां सम्पूरयन् सदा।\nयथामनोरथं देव्याः सततं पूरयन्मृडः।। ४७..२ ।।"
  },
  {
    "text": "अथैकदोमया सार्धं निगूढे रतिमन्दिरे।\nनर्माकरोन्महादेवो मोदयुक्तो रतिप्रियः।। ४७..३ ।।"
  },
  {
    "text": "यदा सा नर्मणे याता गौरी स्मरहरन्तिकम्।\nतदा भृङ्गिमहाकालौ द्वाःस्थौ द्वारि प्रतिष्ठितौ।। ४७..४ ।।"
  },
  {
    "text": "नर्मावसाने सा देवी मुक्तधम्मिल्लबन्धना।\nबन्धहीनं गलद्‌गात्राद्वस्त्रमालम्ब्य पाणिना।। ४७..५ ।।"
  },
  {
    "text": "व्यस्तहारा गन्धपुष्पैराकुलैर्नातिशोभना ।\nविलुप्तकुङ्कुमा दष्टदशनच्छदविभ्रमा।। ४७..६ ।।"
  },
  {
    "text": "निःसृतारतिसङ्केलिनिलयाज्जलजानना ।\nईषदाघूर्णनयना निचितास्वेदबिन्दुभिः।। ४७..७ ।।"
  },
  {
    "text": "तां निःसरन्तीं सदनात् तथाभूतामनिन्दिताम्।\nअयोग्यां वीक्षितुञ्चन्यैर्वृषध्वजमृते पतिम् ।। ४७..८ ।।"
  },
  {
    "text": "ददशृतुर्महात्मानौ नातिहृष्टात्ममानसौ।\nभृङ्गी चापि महाकालः प्राप्तकालं चुकोपतुः।। ४७..९ ।।"
  },
  {
    "text": "दृष्ट् वा तां मातरं दीनौ तथाभूतावधोमुखौ।\nचिन्तां च जग्मतुस्तीव्रां निशश्वसतुरुत्तमौ।। ४७..१० ।।"
  },
  {
    "text": "तौ पश्यन्तौ तदा देवी ददर्श हिमवत्सुता।\nचुकोप च तदापर्णा वाक्यं चैतदुवाच ह।। ४७..११ ।।"
  },
  {
    "text": "एवंभूतं च मां कस्मादसम्बद्धावपश्यताम्।\nभवन्ती तनयौ शुद्धौ ह्नीमर्यादाविवर्जितौ।। ४७..१२ ।।"
  },
  {
    "text": "यष्मादिमाममर्यादां भवन्तौ निरपत्रपौ।\nअकुर्वतां ततो भूयाद् सवतोर्जन्म मानुषे।। ४७..१३ ।।"
  },
  {
    "text": "मानुषीं योनिमासाद्य मदवेक्षवणदोषतः।\nभविष्यन्तौ भवन्तौ तु शाखामृगमुखौ भुवि।। ४७..१४ ।।"
  },
  {
    "text": "इति तावुमया शप्तौ हरपुत्रौ महामती।\nभृङ्गी चैव महाकालः स्वमातुरन्तिकं तदा।। ४७..१५ ।।"
  },
  {
    "text": "तौ प्रप्तदुःकौ तु तदा दुर्मस्कौ हरात्मजौ।\nशापं तस्या न सेहाते प्रोचतुश्चेदमद्रिजाम्।। ४७..१६ ।।"
  },
  {
    "text": "अनागसौ सदैवावां भवत्या हिमवत्सुते।\nकथं शप्तौ त्वया मातर्हठादेवं प्रकोपया।। ४७..१७ ।।"
  },
  {
    "text": "नियोजितौ यथा द्वारि महेशे न त्वया सह।\nतथा नियोगं कुर्वन्तो तिष्ठावो द्वारि संयतौ।। ४७..१८ ।।"
  },
  {
    "text": "हठान्निः सरणं गेहात् तवैव न हि युज्यते।\nआगच्छन्त्या भवत्या तु दृष्टावावां सुसंयतौ।। ४७..१९ ।।"
  },
  {
    "text": "तस्मान्निरर्थकः कोपः को दोषस्तत्र चावयोः।\nतस्मात् तत्र प्रतीकां शृणु मातरनिन्दिते।। ४७..२० ।।"
  },
  {
    "text": "त्वं मानुषी क्षितौ भूया हरो भवतु मानुषः।\nमानुषस्य हरस्याथ जायायां हरतेजसा।। ४७..२१ ।।"
  },
  {
    "text": "भवत्याश्चापि मानुष्यां भविष्यावस्तथोदरे।\nयदि सत्यं हरसुतावावां यदि निरागसौ।। ४७..२२ ।।"
  },
  {
    "text": "तदावयोरिदं वाक्यं सत्यमस्तु गिरेः सुते।\nइत्यन्योन्यमथो शापं दत्त्ता दत्त्वा सुदारुणम्।। ४७..२३ ।।"
  },
  {
    "text": "विनेशु विविशुर्नृ पशार्दूल गौरी हरसुतौ च तौ।\nअथ काले व्यतीते तु सर्वज्ञो वृषभध्वजः।। ४७..२४ ।।"
  },
  {
    "text": "तद्‌भावि कर्म ज्ञात्वैव मानुषो ह्यभवत् स्वयम्।\nब्रह्मणो दक्षिणाङ्गु ष्ठाद् दक्षो ब्रह्मसुतोऽभवत्।। ४७..२५ ।।"
  },
  {
    "text": "अदितिस्तत्सुता जाता ततः पूषाह्वयोऽभवत्।\nपूष्णः पुत्रोऽभवत् पौष्यः सर्वशास्त्रार्थपारगः।। ४७..२६ ।।"
  },
  {
    "text": "यस्य तुल्यो नृपो न भूमौ न भूतो न भविष्यति।\nस पुत्रहीनो राजाभूत् पौष्यो नृपतिसत्तमः।। ४७..२७ ।।"
  },
  {
    "text": "शेषे वयसि संप्राप्ते भार्याभिस्तिसभिः सह।\nपौष्यः परमया भक्त्या ब्रह्माणं पर्यतोषयत्।। ४७..२८ ।।"
  },
  {
    "text": "।।ब्रह्मोवाच।।\nतस्य प्रसन्नो भगवान् ब्रह्मा लोकपितामहः।\nतमुवाच च राजानं किमिच्छसि वदस्व मे।। ४७..२९ ।।"
  },
  {
    "text": "प्रसन्नोऽस्मि नृपश्रेष्ठ प्रदास्यामि यथेप्सितम्।\nयदिष्टं तव जायानां तद्‌वदिष्यसि साम्प्रतम्।। ४७..३० ।।"
  },
  {
    "text": "।।पौष्य उवाच।।\nहिरण्यगर्भपुत्रोऽहं हिरण्यगर्भपुत्रोऽहं पुत्रार्थी त्वामुपास्महे।\nत्वयि प्रसन्ने पुत्रो मे मूयाल्लक्षणसंयुतः।। ४७..३१ ।।"
  },
  {
    "text": "एतदर्थे सभार्योऽहं भक्त्या त्वां समुपस्थितः।\nयथा मे जायते पुत्रस्तथा कुरु जगत्पते।। ४७..३२ ।।"
  },
  {
    "text": "पुन्नाम्नो नरकात् पुत्रस्त्रायते पितरं प्रसूम्।\nअतस्तस्माद् भयं ब्रह्मं स्त्वं नाशयितेमर्हसि।। ४७..३३ ।।"
  },
  {
    "text": "।। ब्रह्मोवाच।।\nशृणु पौष्य यथा भावी पुत्रस्तव कुलोद्वहः।\nतदहं ते वदाम्यद्य भार्याभिस्तत् समाचार।। ४७..३४ ।।"
  },
  {
    "text": "इदं फलं गृहाण त्वं मया दत्तं नृपोत्तम्।\nअजीर्णं बहुले काले प्राप्तेऽपि सुरसं सदासुरसंसदि ।। ४७..३५ ।।"
  },
  {
    "text": "फलमेतत् समादाय  तावत् संवत्सरत्रयम् द्वयम्\nआराधय महादेवं स प्रसन्नो भविष्यति।। ४७..३६ ।।"
  },
  {
    "text": "यथा सम्भाषते भर्गः फलमेतत् तथा भवान्।\nकरिष्यति फलं राजन् भार्याभिस्तिसृभिः सह।। ४७..३७ ।।"
  },
  {
    "text": "ततस्ते लक्षणोपेतस्तनयः कुलवर्धनः।\nभविष्यति स्वयं शास्ता चक्रवर्ती वसुन्धराम्।। ४७..३८ ।।"
  },
  {
    "text": "।।और्व्य उवाच।।\nइत्युक्त्वा प्रययौ ब्रह्मा राजापि सह भीरुभिः।\nहरं यष्टुं समारेभे भक्त्या परमया युतः।। ४७..३९ ।।"
  },
  {
    "text": "निराशीः संयताहारः कदाचित् फलभोजनः।\nदृषद्वतीनदीतीरे फलं संस्थाप्य चाग्रतः।। ४७..४० ।।"
  },
  {
    "text": "पुष्पार्घदीपधूपैश्च वृषभध्वजमतर्पयत्।\nस तु वर्षत्रयेऽतीते द्वयातीते महादेवो जगत्पतिः।। ४७..४१ ।।"
  },
  {
    "text": "पौष्यस्य नृपतेः सम्यक् प्रससादार्थसिद्धये।\nप्रसन्नः प्राह नृपतिं सहादेवो हसन्निव।\nउपाससे किमर्थं मां तन्मे वद ददामि ते।। ४७..४२ ।।"
  },
  {
    "text": "।।पौष्य उवाच।।\nअपुत्रोऽहं पुत्रकामस्तच्छुणुष्वपूजयामि मुद्रितपुस्तके अधिकः।\nयथाहं पुत्रवान् वै स्यां वृषध्वज तथा कुरु।। ४७..४३ ।।"
  },
  {
    "text": "।।और्व्य उवाच।।\nइति स न्यगदद्राजा भार्याभिः सह हर्षितः। मुद्रितपुस्तके अधिकः।\nप्रणम्य स्तुतिपूर्वेण भक्तिनम्रात्ममानसः।। ४७..४४ ।।"
  },
  {
    "text": "ततः पूत्रार्थिनं भूपं प्रसन्नो वृषभध्वजः। मुद्रितपुस्तके अधिकः।\nब्रह्मदत्तं फलं हस्ते कृत्वेदं तमुवाच ह।। ४७.. ४५ ।।"
  },
  {
    "text": "।।ईश्वर उवाच।।\nइदं फलं ब्रह्मदत्तं विभज्य नृपते त्रिधा।\nभोजयेथाः स्वजायास्त्वं प्रहृष्टः सुस्थमानसः।। ४७..४६ ।।"
  },
  {
    "text": "ततः प्रवृत्ते भवत एतासु ऋतुसङ्गमे।\nआधास्यन्ति तु गर्भास्तु भार्यास्ते युगपन्नृप।। ४७..४७ ।।"
  },
  {
    "text": "कालं प्राप्ते च युगपत् प्रसवो योषितां तव।\nभविष्यति नृपश्रेष्ठ तत्रेत्थं त्वं करिष्यसि।। ४७..४८ ।।"
  },
  {
    "text": "एकस्या जठरे शीर्षभागस्ते सम्भविष्यति।\nअपरस्यास्तदा कुक्षेर्मध्यभागो भविष्यति।। ४७..४९ ।।"
  },
  {
    "text": "अधो नाभ्यास्तु यो भागः सोऽपरस्यां भविष्यति।\nतच्च खण्डत्रयं भूप यथास्थानं पृथक् पृथक्।। ४७..५० ।।"
  },
  {
    "text": "योजयिष्यसि पश्चात् ते पुत्र एको भविष्यति।\nतस्य शीर्षे चन्द्ररेखा सहजा सम्भविष्यति।। ४७..५१ ।।"
  },
  {
    "text": "तेनैव नाम्ना स ख्यातिं गमिष्यति च भूतले।\n।।और्व्य उवाच।।\nइत्युक्त्वा स महादेवस्तासां गर्भान् स्वयं तदा।। ४७..५२ ।।"
  },
  {
    "text": "संस्कर्तुं जाह्नवीतोयमात्मवासाय वै न्यधात्।\nततः फले स्वयं देवः प्रविवेश वृषध्वजः।। ४७..५३ ।।"
  },
  {
    "text": "तत्क्षणात् तत्फलं भूतं त्रिभागं स्वयमेव हि।\nपौष्यस्तत्फलमादाय मुदितः सह भार्यया।। ४७..५४ ।।"
  },
  {
    "text": "प्रययौ मन्दिरं हृष्टो अनुज्ञाप्य वृषध्वजम्।\nततः समुचिते काले प्राप्ते ताभिस्तु भक्षितम्।। ४७..५५ ।।"
  },
  {
    "text": "तत्फलं नृपशार्दूल गर्भाश्चाप्यायिताः शुभाः।\nसम्पूर्णे गर्भकाले तु गर्भेभ्यः समजायत।। ४७..५६ ।।"
  },
  {
    "text": "खण्डत्रयं पृथग्राजंस्तथा यथा भर्गेण भाषितम्।\nतच्च खण्त्रयं पौष्यौ यथास्थानं नियोज्य च।। ४७..५७ ।।"
  },
  {
    "text": "एकपिण्डं चकाराशु तत्र पुत्रो व्यजायत।\nतस्य शीर्षे तदा राजन् सहजेन्दुकला शुभा।। ४७..५८ ।।"
  },
  {
    "text": "विरराज यथा स्वस्था शरत्काले कला विधोः।\nतं सर्वलक्षणोपेतं पीनोरस्कं सुनासिकम्।। ४७..५९ ।।"
  },
  {
    "text": "सिंहग्रीवं विशालाक्षं दीर्घायतभुजं तदा।\nदृष्ट्वा पौष्योऽथ भार्याभिस्तिसृभिः सह सम्मुदम्।। ४७..६० ।।"
  },
  {
    "text": "लेभे दरिद्रः सत्कोषं प्राप्येव विपुलं ततः।\nतस्य नामाकरोद्राजा ब्राह्मणैः स्वैः पुरोहितैः।। ४७..६१ ।।"
  },
  {
    "text": "चन्द्रशेखर इत्येव कान्त्या चन्द्रमसः समः।\nववृधे स महाभागः प्रत्यहं चन्द्रवत् सुतः।। ४७..६२ ।।"
  },
  {
    "text": "कलाभिरिव तेजस्वी शरदीव निशाकरः।\nएवं तिसृणामम्बानां गर्भे जातो यतो हरः।। ४७..६३ ।।"
  },
  {
    "text": "अतस्त्र्यम्बक नामाभूत्सुतोऽभुत् प्रथितो लोकवेदयोः।\nस राजपुत्रः कौमारीमवस्थां प्रापयत् तदा।। ४७..६४ ।।"
  },
  {
    "text": "सर्वशास्त्रार्थतत्त्वज्ञो विष्णोस्तुल्यो बभूव ह।\nबले वीर्ये प्रहरणे शास्त्रे शीले च तत्समः।। ४७..६५ ।।"
  },
  {
    "text": "नान्योऽभूद् नृपशार्दूल नो वा भूमौ भविष्यति।\nअभिषिच्याथ तं राख्ये कुमारं बलवत्तरम्।। ४७..६६ ।।"
  },
  {
    "text": "दशपञ्चैकवर्षीयं सर्वराजगुणैर्युतम्।\nतिसृभिः सहभार्याभिर्वनं पौष्यो विवेश ह।\nवृद्धोचितक्रियां कर्तुं राजा परमधार्मिकः।। ४७..६७ ।।"
  },
  {
    "text": "गते पितरि राजा स वनवासं महाबलः।। ४७..६८ ।।"
  },
  {
    "text": "सर्वां क्षितिं वशे चक्रे सामातयैः सामात्यश्चन्द्रशेखरः।\nसार्वभौमो नृपो भूत्वा राजभिः परिसेवितः।। ४७..६९ ।।"
  },
  {
    "text": "अमरैरिव देवेन्द्रो विजहार श्रिया युतः।\nएवं पौष्यसुतो भूत्वा त्र्यम्बकः पुण्यनिर्वृतः।। ४७..७० ।।"
  },
  {
    "text": "ब्रह्मावर्ताह्वये रम्ये करवीराह्वये पुरे।\nदृषद्वतीनदीतीरे राजा भूत्वा मुमोद ह।। ४७..७१ ।।"
  },
  {
    "text": "अथैकदा स पितर वनवासगतं स्वयम्।\nमातृश्चापि नृपश्रेष्ठ द्रष्टुकामोऽभवन्नृपः।। ४७..७२ ।।"
  },
  {
    "text": "स एकस्यन्दनेनैव एकाकी चन्द्रशेखरः।\nविपुलं धनुरादाय समार्गणगणं तदा।। ४७..७३ ।।"
  },
  {
    "text": "तपोवनं पुण्यमयं विषयान्ते व्यवस्थितम्।\nआससाद दिदृक्षुः स तातं वृद्धं समातृकम।। ४७..७४ ।।"
  },
  {
    "text": "स गच्छन् पितुरभ्याशं नृपतिं चन्द्रशेखरः।\nददर्श नमुचं नाम तपस्यन्तं महामुनिम्।। ४७..७५ ।।"
  },
  {
    "text": "कृषणाजिनोत्तरीयेण संवीतं सूर्यसन्निभम्।\nऊर्ध्वगाभिर्जटाभिश्च संयुतं ध्यानिनं कृशम्।। ४७..७६ ।।"
  },
  {
    "text": "तपसा द्योतिततनुं निश्चलं कुशजासनम्।\nतं दृष्ट्वा दूरतो वीरो रथोपस्थादवातरत्।। ४७..७७ ।।"
  },
  {
    "text": "उपतस्थे च विप्रेन्द्रं विनयानतकन्धरः।\nप्रणनाम मुनिं तं च वाक्यमेतदुदीरयनुदाहरन् ।। ४७..७८ ।।"
  },
  {
    "text": "पौष्यस्य तनयो ब्रह्मन् नाम्नाहं चन्द्रशेखरः।\nप्रणमामि महाभक्त्या भवन्तं मुनिसत्तमम्।। ४७..७९ ।।"
  },
  {
    "text": "इत्युक्त्वा प्राञ्जलिस्तस्थौ मुनेस्तस्याग्रतो नृपः।\nनमुचस्य मुखं वीक्ष्य भक्तिनम्रात्ममानसः कन्धरः ।। ४७..८० ।।"
  },
  {
    "text": "पूर्वमेव यदा राजा प्राविशत् तपसे वनम्।\nतदैव सह भार्याभिस्तं मुनिं प्रत्यपूजयत्।। ४७..८१ ।।"
  },
  {
    "text": "चिरमाराध्य नमुचं पौष्यः परमपण्डितः।\nप्रसादयामास मुनिं पुत्रार्थे सूनृताक्षरैः।। ४७..८२ ।।"
  },
  {
    "text": "विषयान्ते तपः कुर्वन् मुनिश्रेष्ठेह तिष्ठसि।\nएकन्तु प्रार्थये त्वत्तो यदि मां दयसे मुने।। ४७..८३ ।।"
  },
  {
    "text": "शिशुर्मे तनयो राजा चन्द्रशेखरसंज्ञकः।"
  },
  {
    "text": "सहजेन्दुकलायुक्तो बालभावाच्च चञ्चलः।। ४७..८४ ।।"
  },
  {
    "text": "स चेदं भवन्तमासाद्य कराचिदपराध्यति।\nतदा क्षमिष्यसि मुने मयैतत् प्रार्थितं त्वयि।। ४७..८५ ।।"
  },
  {
    "text": "पौष्यस्य वचनं श्रुत्वा मुनिश्चाङ्गीचकार ह।\nदृष्ट्वा तत्तनयं विप्रः पौष्यवाक्यमथास्मरत्।। ४७..८६ ।।"
  },
  {
    "text": "स्मृत्वाग्रतः स्थितं नम्रं सुचिरं चन्द्रशेखरम्।\nइदं प्रोवाच स मुनिर्दयावान्नमुचाह्वयः।। ४७..८७ ।।"
  },
  {
    "text": "विनयेनाद्य तुष्टोऽस्मि भवतः चन्द्रशेखर।\nवरं वरय दास्यामि वाञ्छितं मे महत्तरम्।। ४७..८८ ।।"
  },
  {
    "text": "तस्य श्रुत्वा ततो वाक्यं नृपतिश्चन्द्रशेखरः।\nपुनः प्रणम्य नमुचमिदमाहातिसूनृतम्।। ४७..८९ ।।"
  },
  {
    "text": "कायेन मनसा वाचा यदर्थद्विजसत्तम ।\nतत्सर्वं विषये मेऽस्ति त्वादृशा यस्य दक्षिणाः।। ४७..९० ।।"
  },
  {
    "text": "मनोगतं मे दुष्प्रापं वाञ्छनीयं न विद्यते।\nतदेव वरणीयं मे यद् ददाति स्वयं भवान्।। ४७..९१ ।।"
  },
  {
    "text": "।।नमुच उवाच।।\nत्वं सप्तदशवर्षाणां प्राप्ते संवत्सरे परे।\nभविष्यसि नृपश्रेष्ठ वररामापतिःस्वयम्।। ४७..९२ ।।"
  },
  {
    "text": "यथा गिरिसुता शम्भोर्यथा लक्ष्मीर्गदाभृतः।\nयथा सुरेशस्य शची तथा तेऽपि भविष्यति।। ४७..९३ ।।"
  },
  {
    "text": "इत्युक्त्वा स मुनिर्भूपं नमुचस्तपसां निधिः।\nविसर्जयामास तदा स चापि मुदितो ययौ।। ४७..९४ ।।"
  },
  {
    "text": "स गत्वा पितरं प्राप्य मातृश्च चन्द्रशेखरः।\nअपूजयद् यथार्हन्तु तैरप्याश्वासितः सुतः।। ४७..९५ ।।"
  },
  {
    "text": "अथागतो नृपः स्वीयां करवीरपुरीं प्रति।\nमुदितः सचिवै, सार्द्धं रेमे देवेन्द्रसन्निभः।। ४७..९६ ।।"
  },
  {
    "text": "।। इति श्रीकालिकापुराणे नवचत्वारिंश सप्तचत्वारिंशोऽध्यायः।। ४७ ।।"
  }
]