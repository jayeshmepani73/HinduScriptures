[
  {
    "text": "।।श्रीभगवानुवाच।।\nअस्य मन्त्रस्य कवचं शृणु वेतालभैरव।\nवैष्णवीतन्त्रसंज्ञस्य वैष्णव्याश्च विशेषतः।। ५६.० ।।"
  },
  {
    "text": "तत्र मन्त्राद्यक्षरं तु वासुदेवस्वरूपधृक्।\nवर्णो द्वितीयो ब्रह्मैव तृतीयश्चन्द्रशेखरः।। ५६.२ ।।"
  },
  {
    "text": "चतुर्थो गजवक्त्रश्च पञ्चमस्तु दिवाकरः।\nशक्तिः स्वयं पकारश्च महामाया जगन्मयी।। ५६.३ ।।"
  },
  {
    "text": "यकारस्तु महालक्ष्मीः शेषवर्णः सरस्वतो।\nयोगिनीपूर्ववर्णस्य शैलपुत्री प्रकीर्तिता।। ५६.४ ।।"
  },
  {
    "text": "द्वितीयस्य तु वर्णस्य चण्डिका योगिनी मता।\nचन्द्रघण्टा तृतीयस्य कुष्माण्डी तत् परस्य च।। ५६.५ ।।"
  },
  {
    "text": "स्कन्दमाता तकारस्य पस्य कात्यायनी स्वयम्।\nकालरात्रिः सप्तमस्य महादेवीति संस्थिता।। ५६.६ ।।"
  },
  {
    "text": "प्रथमं वर्णकवचं योगिनीकवचं तथा ततः ।\nदेवौघकवचं पश्चाद् देवीदिक्‌कवचं तथा।। ५६.७ ।।"
  },
  {
    "text": "ततस्तु पार्श्वकवचं द्वितीयान्ताव्यस्य च।\nकवचं तु ततः पश्चात् षड्वर्णं कवचं तथा।। ५६.८ ।।"
  },
  {
    "text": "अभेद्यकवचं चेति सर्वत्राणपरायणम्।\nइमानि कवचान्यष्टौ यो जानाति नरोत्तमः।। ५६.९ ।।"
  },
  {
    "text": "सोऽहमेव महादेवी देवीरूपश्च शक्तिमान्।\nअस्य वैष्णवीतन्त्रकवचस्य नारदऋषि रनुष्टुप्छन्दः।। ५६.०० ।।"
  },
  {
    "text": "कात्यायनी देवता सर्वकामार्थसाधने विनियोगः।\nअः पातु पूर्वकाष्ठायामाग्नेय्यां पातु कः सदा।। ५६.०० ।।"
  },
  {
    "text": "पातु चो यमकाष्ठायां दो नैऋत्यां च सर्वदा।\nमां पातु तोऽसौ पाश्चात्ये शक्तिर्वायव्यदिग्गता।। ५६.०२ ।।"
  },
  {
    "text": "यः पातु मां चोत्तरस्यामैशान्यां यस्तथावतु।\nमूर्ध्नि रक्षतु मां सोऽसौ बाहौ मां दक्षिणे तु कः।। ५६.०३ ।।"
  },
  {
    "text": "मां वामबाहौ चः पातु हृदि टो मां सदावतु।\nतः पातु कण्ठदेशे मां कट्योः शक्तिस्तथावतु।। ५६.०४ ।।"
  },
  {
    "text": "यः पातु दक्षिणे पादे षो मां वामपादे तथा।\nशैलपुत्री तु पूर्वस्यामाग्नेय्यां पातु चण्डिका।। ५६.०५ ।।"
  },
  {
    "text": "चन्द्रघण्टा पातु याम्यां  यमभीतिविवर्धिनी।\nनैर्ऋत्ये त्वथ कूष्माण्डी पातु मां जगतां प्रसूः।। ५६.०६ ।।"
  },
  {
    "text": "स्कन्दमाता पश्चिमायां मां रक्षतु सदैव हि।\nकात्यायनी मां वायव्ये पातु लोकेश्वरी सदा।। ५६.०७ ।।"
  },
  {
    "text": "कालरात्री तु कौबेर्यां सदा रक्षतु मां स्वयम्।\nमहागौरी तथैशान्यां सततं पातु पावनी।। ५६.०८ ।।"
  },
  {
    "text": "नेत्रयोर्वासुदेवो मां पातु नित्यं सनातनः।\nब्रह्मा मां पातु वदने पद्मयोनिरयोनिजः।। ५६.०९ ।।"
  },
  {
    "text": "नासाभागे रक्षतु मां सर्वदा चन्द्रशेखरः।\nगजवक्त्रः स्तनयुग्मे पातु नित्यं हरात्मजः।। ५६.२० ।।"
  },
  {
    "text": "वामदक्षिणपाण्योर्मां नित्यं पातु दिवाकरः।\nमहामाया स्वयं नाभौ मां पातु परमेश्वरी।। ५६.२० ।।"
  },
  {
    "text": "महालक्ष्मीः पातु गुह्ये जानुनोश्च सरस्वती।\nमहामाया पूर्वभागे नित्यं रक्षतु मां शुभा।। ५६.२२ ।।"
  },
  {
    "text": "अग्निज्वाला तथाग्नेय्यां पायान्नित्यं वरासिनी।\nरुद्राणी पातु मां याम्यां नैर्ऋत्यां चण्डनायिका।। ५६.२३ ।।"
  },
  {
    "text": "उग्रचण्डा पश्चिमायां पातु नित्यं महेश्वरी।\nप्रचण्डा पातु वायव्ये कौबेर्यां घोररूपिणी ।। ५६.२४ ।।"
  },
  {
    "text": "ईश्वरी च तथैशान्यां पातु नित्यं सनातनी।\nऊर्ध्वं पातु महामाया पात्वधः परमेश्वरी।। ५६.२५ ।।"
  },
  {
    "text": "अग्रतः पातु मामुग्रा पृष्ठतो वैष्णवी तथा।\nब्रह्माणी दक्षिणे पार्श्वे नित्यं रक्षतु शोभना।। ५६.२६ ।।"
  },
  {
    "text": "माहेश्वरी वामपार्श्वे नित्यं पायाद् वृषध्वजा।\nकौमारी पर्वते पातु वाराही सलिले च माम् ।। ५६.२७ ।।"
  },
  {
    "text": "नारसिंही दंष्टिभये पातु मां विपिनेषु च।\nऐन्द्री मां पातु चाकाशे तथा सर्वजले स्थले।। ५६.२८ ।।"
  },
  {
    "text": "सेतुः सर्वाङ्गुलीः पातु देवादिः पातु कर्णयोः।\nदेवान्तश्चिबुके पातु पार्श्वयोः शक्तिप़ञ्चमः।। ५६.२९ ।।"
  },
  {
    "text": "हा पातु मां तथैवोर्वोर्माया रक्षतु जङ्घयोः।\nसर्वैन्द्रियाणि यः पातु रोमकूपेषु सर्वदा।। ५६.३० ।।"
  },
  {
    "text": "त्वचि मां वै सदा पातु मां शम्भुः पातु सर्वदा।\nनखदन्तकरोष्ठादौ राँ मां पातु सदैव हि।। ५६.३० ।।"
  },
  {
    "text": "देवादिः पातु मां वस्तौ देवान्तः स्तनकक्षयोः।\nएतदादौ तु यः सेतुर्बाह्ये मां पातु देहतः।। ५६.३२ ।।"
  },
  {
    "text": "आज्ञाचक्रे सुषम्नायां षट्चक्रे हृदि सन्धिषु।\nआदिषोडशचक्रे च ललाटाकाश एव च।। ५६.३३ ।।"
  },
  {
    "text": "वैष्णवी तन्त्रमन्त्रो मां नित्यं रक्षंश्च तिष्ठतु।\nकर्णनाडीषु सर्वासु पार्श्वकक्षशिखासु च।। ५६.३४ ।।"
  },
  {
    "text": "रुधिरस्नायुमज्जासु मस्तिष्केषु च पर्वसु।\nद्वितीयाष्टाक्षरो मन्त्रः कवचं पातु सर्वतः।। ५६.३५ ।।"
  },
  {
    "text": "रेतो वायौ नाभिरन्ध्रे पृष्ठसन्धिषु सर्वतः।\nषडक्षरस्तृतीयोऽयं मन्त्रो मां पातु सर्वदा।। ५६.३६ ।।"
  },
  {
    "text": "नासारन्ध्रे महामाया कण्ठरन्ध्रे तु वैष्णवी।\nसर्वसन्धिषु मां पातु दुर्गा दुर्गातिहारिणी।। ५६.३७ ।।"
  },
  {
    "text": "श्रोत्रयोर्हूं फडित्येवं नित्यं रक्षतु कालिका।\nनेत्रबीजत्रयं नेत्रे सदा तिष्ठतु  रक्षितुम्।। ५६.३८ ।।"
  },
  {
    "text": "ॐ ऐं ह्रीं ह्रैं नासिकायां रक्षन्ती चास्तु चण्डिका।\nॐ ह्रीं हूं मां सदा तारा जिह्वामूले तु तिष्ठतु ।। ५६.३९ ।।"
  },
  {
    "text": "हृदि तिष्ठतु मे सेतुर्ज्ञानं रक्षितुमुत्तमम्।\nॐ क्षौं फट् च महामाया पातु मां सर्वतः सदा ।। ५६.४० ।।"
  },
  {
    "text": "ॐ युँ सः प्राणान् कौशिकी मां प्राणान् रक्षतु रक्षिका।\nॐ ह्रीं हूं सौं भर्गदयिता देहशून्येषु पातु माम्।। ५६.४० ।।"
  },
  {
    "text": "ॐ  नमः सदा शैलपुत्री सर्वान् रोगान् प्रमृज्यताम् प्रमार्जनाम् ।\nॐ ह्रीं सः स्फें क्षः फडस्त्राय सिंहव्याघ्रभयाद्रणात्।। ५६.४२ ।।"
  },
  {
    "text": "शिवदूती पातु नित्यं ह्रीं सर्वास्त्रेषु तिष्ठत्।\nॐ हां  हीं सश्चण्डघण्टा कर्णच्छिद्रेषु पातु माम्।। ५६.४३ ।।"
  },
  {
    "text": "ॐ क्रीं सः कामेश्वरी कामानभितिष्ठतु रक्षतु।\nॐ आं हं फडुग्रचण्डा रिपून् विघ्नान् विमर्दताम्।। ५६.४४ ।।"
  },
  {
    "text": "ओ पं पातु नारसिंही मां क्रव्यादेभ्यस्रयास्त्रतः।\nओं श्रीं ह्रीं ह्रां ह्रँ कालरात्रिः खड्गाद्‌रक्षतु मां सदा।।"
  },
  {
    "text": "ॐ अं शूलात् पातु नित्यं वैष्णवी जगदीश्वरी।\nॐ कं ब्रह्माणी पातु चक्रात् चं रुद्राणी तु शक्तितः।। ५६.४५ ।।"
  },
  {
    "text": "ओं टं कौमारी पातु वज्रात् ओं तं वाराही तु काण्डतः।\nॐ पं पातु नारसिंही मां क्रव्यादेभ्यस्तथास्त्रतः।। ५६.४६ ।।"
  },
  {
    "text": "शस्त्रास्त्रेभ्यः समस्तेभ्यो यन्त्रेभ्योऽनिष्टमन्त्रतः।\nचण्डिका मां साद पातु यं सं देव्यै नमो नमः।\nविश्वासघातकेभ्यो मामैन्द्री रक्षतु मन्मनः ।। ५६.४७ ।।"
  },
  {
    "text": "ओं नमो महामायायै ओं वैष्णव्यै नमे नमः।\nरक्ष मां सर्वभूतेभ्यः सर्वत्र परमेश्वरि।। ५६.४८ ।।"
  },
  {
    "text": "आधारे वायुमार्गे हृदि कमलदले चान्द्रवत् स्मेरसूर्ये ।\nवस्तौ वह्नौ समिद्धे विशतुवरदया मन्त्रमष्टाक्षरन्तत्।\nयद्ब्रह्मा मूर्ध्नि धत्ते हरिरवति गले चन्द्रचूडो हृदिस्थं\nतं मां पातु प्रधानं निखिलमतिशयं पद्मगर्भाभबीजम्।। ५६.४९ ।।"
  },
  {
    "text": "आद्याः शेषाः स्वरौघैर्म मयवलवरैरस्वरेणापि\nयुक्तैः सानुस्वाराविसर्गैर्हरिहरविदितं यत्सहस्रं च साष्टम्।\nमन्त्राणां सेतुबन्धं निवसति सततं वैष्णवीतन्त्रमन्त्रे\nतन्मां पायात्पवित्रं परमपरमजं  भूजल भूतलव्योमभागे।। ५६.५० ।।"
  },
  {
    "text": "अङ्गान्यष्टौ तताष्टौ वसव इह तथैवाष्टमूर्तिर्दलानि\nप्रोक्तान्यष्टौ तथाष्टौ मधुमतिरचिताः सिद्धयोऽष्टौ तथैव।\nअष्टावष्टाष्टसंख्या जगति रतिकलाः क्षिप्रकाष्ठाङ्गयोगा\nमय्यष्टावक्षराणि क्षरतु न हि गणो यद्‌धृदो यस्त्वमूषाम् ।। ५६.५० ।।"
  },
  {
    "text": "इयि तत्कवचं प्रोक्तं धर्मकामार्थसाधनम् ।\nइदं रहस्यं परममिदं सर्वार्थसाधकम्।। ५६.५२ ।।"
  },
  {
    "text": "यः सकृच्छृणुयादेतत् कवचं मयकोदितम्।\nस सर्वांल्लभते कामान् परत्र शिवरूपताम्।। ५६.५३ ।।"
  },
  {
    "text": "सकृद् यस्तु पठेदेतत् कवचं मयकोदितम्।\nस सर्वयज्ञस्य फलं लभते नात्र संशयः।। ५६.५४ ।।"
  },
  {
    "text": "सङ्ग्रामेषु जयेच्छत्रुं मातङ्गानिव केशरी।\nदहेत् तृणं यतावह्निस्तथा शत्रुं दहेत् सदा।। ५६.५५ ।।"
  },
  {
    "text": "नास्त्राणि तस्य शस्त्राणि शरीरे प्रविशन्ति वै।\nन तस्य जायते व्याधिर्न च दुःखं कदाचन।। ५६.५६ ।।"
  },
  {
    "text": "गुटिकाञ्जनपातालपादलेपरसाञ्जनम्।\nउच्चाटनाद्यास्ताः सर्वाः प्रसीदन्ति च सिद्धयः।। ५६.५७ ।।"
  },
  {
    "text": "वायोरिव गतिस्तस्य भवेदन्यैरवारिता।\nदीर्घायुः कामभोगी च धनवानभिजायते।। ५६.५८ ।।"
  },
  {
    "text": "अष्टम्यां संयतो भूत्वा नवम्यां विधिवच्छिवाम्।\nपूजयित्वा विधानेन विचिन्त्य मनमा शिवाम्।। ५६.५९ ।।"
  },
  {
    "text": "यो न्यसेत् कवचं देह तस्य पुण्यफल शृणु।\nजितव्याधिः शतायुश्च रूपवान् गुणवान् सदा।। ५६.६० ।।"
  },
  {
    "text": "धनरत्नौघसम्पूर्णो विद्यावान् स च जायते।\nनाग्निर्दहति तत्कायं नापः सङ्क्लेदयन्ति च।। ५६.६० ।।"
  },
  {
    "text": "न शोषयति तं वायुः क्रव्यात् तं न हिनस्ति च।\nशस्त्राणि नैनं छिन्दन्ति न तापयति भास्करः।। ५६.६२ ।।"
  },
  {
    "text": "न तस्य जायते विघ्नो नास्ति तस्य च सञ्ज्वरः।\nवेतालाश्च पिशाचाश्च राक्षसा गणनायकाः।। ५६.६३ ।।"
  },
  {
    "text": "सर्वे तस्य वशं यान्ति भूतग्रामाश्चतुर्विधाः।\nनित्यं पठति यो भक्तया कवचं हरिनिर्मितम्।। ५६.६४ ।।"
  },
  {
    "text": "सोऽहमेव महादेवो महामाया च मातृका।\nधर्मार्थकाममोक्षाश्च तस्य नित्यं करे स्थिताः।। ५६.६५ ।।"
  },
  {
    "text": "अन्यस्य वरदः सोऽर्थैर्नित्यं भवति पण्डितः।\nकवित्वं सत्यवादित्वं सततं तस्य जायते।। ५६.६६ ।।\nवदेच्छ्लोकसहस्राणि भवेच्छ्रुतिधरस्तथा।\nलिखितं यस्य गेहे तु कवचं भैरव स्थितम्।। ५६.६७ ।।"
  },
  {
    "text": "न तस्य दुर्गतिः क्वापि जायते तस्य दूषणम्।\nग्रहाश्च सर्वे तुष्यन्ति वशं गच्छन्ति भूमिपाः।। ५६.६८ ।।"
  },
  {
    "text": "यद्राज्ये कवचज्ञोऽस्ति जायन्ते तत्र नेतयः।\nसेतुर्देवः शक्तिबीजं पञ्चमोहाय ते नमः।। ५६.६९ ।।"
  },
  {
    "text": "वायुर्बलेन चैतायै द्वितीयाष्टाक्षरं त्विदम्।\nसेतुर्देवोऽथ वैष्णव्यै षडक्षरमिदं स्मृतम्।। ५६.७० ।।"
  },
  {
    "text": "एतद् द्वयं तु जिह्वाग्रे सततं यस्य वर्तते।\nतस्य देवी महामाया काये तिष्ठति वै सदा।। ५६.७० ।।"
  },
  {
    "text": "मन्त्राणां प्रणवः सेतुस्तत्सेतुः प्रणवः स्मृतः।\nक्षरत्यनोङ्कृतः पूर्वं परस्ताच्च विशीर्यते।। ५६.७२ ।।"
  },
  {
    "text": "नमस्कारो महामन्त्रो देव इत्युच्यते सुरैः।\nद्विजातीनामयं मन्त्रः शूद्राणां सर्वकर्मणि।। ५६.७३ ।।"
  },
  {
    "text": "अकार चात्युकारं च मकारं च प्रजापतिः।\nवेदत्रयात्समुद्‌धृत्य प्रणवं निर्ममे पुरा।। ५६.७४ ।।"
  },
  {
    "text": "स उदात्तो द्विजातीनां राज्ञां स्यादनुदात्तकः।\nप्रचितश्चोरुजातानां मनसापि तथा स्मरेत्।। ५६.७५ ।।"
  },
  {
    "text": "चतुर्दशस्वरो योऽसौ शेष औकारसंज्ञकः।\nस चानुस्वारचन्द्राभ्यां शूद्राणां सेतुरुच्यते।। ५६.७६ ।।"
  },
  {
    "text": "निःसेतु च यथा तोयं क्षणान्निम्नं प्रसर्पति।\nमन्त्रस्तथैव निःसेतुः क्षणात् क्षरति यज्वनाम्।। ५६.७७ ।।"
  },
  {
    "text": "तस्मात् सर्वत्र मन्त्रेषु चतुर्वर्णा द्विजातयः।\nपार्श्वयोः सेतुमादाय जतकर्मसमारभेत्।। ५६.७८ ।।"
  },
  {
    "text": "शूद्राणामादिसेतुर्वा द्विःसेतुर्वा यथेच्छतः।\nद्विःसेतवः समाख्याताः सर्वदैव द्विजातयः।। ५६.७९ ।।"
  },
  {
    "text": "।।और्व्व उवाच।।\nएतत् ते सर्वमाख्यातं कवचं त्र्यम्बकोदितम्।\nअभेद्यं कवचं तत् तु कवचाष्टकमुत्तमम्।। ५६.८० ।।"
  },
  {
    "text": "महामायामन्त्रकल्पं कवचं मन्त्रसंयुतम्।\nषडक्षरसमायुक्तं त्रिषु लोकेषु दुर्लभम्।। ५६.८० ।।"
  },
  {
    "text": "एतत् त्वं नृपषार्दूल नित्यभक्तियुतः पठन्।\nजपन् मन्त्रं च वैष्णव्याः सर्वसिद्धिमवाप्स्यसि।। ५६.८२ ।।"
  }
]