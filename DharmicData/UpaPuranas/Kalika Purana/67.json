[
  {
    "text": "।।श्रीभगवानुवाच।।\nक्रमस्तु बलिदानस्य स्वरूप रुधिरादितः ।\nयता स्यात् प्रीतये सम्यक् तद् वां वक्ष्यामि पुत्रकौ।। ६७.१ ।।"
  },
  {
    "text": "वैष्णवीतन्त्रकल्पोक्तः क्रमः सर्वत्रः सर्वदा।\nसाधकैर्बलिदानस्य ग्राह्यः सर्वसुरस्य च।। ६७.२ ।।"
  },
  {
    "text": "पक्षिणः कञ्छपा ग्राहा मत्स्या नवविधा मृगाः।\nमहिषो गोधिका कावश्छागो रुरुश्च शूकरः ।। ६७.३ ।।"
  },
  {
    "text": "खड्गश्च कृष्णसारश्च गोधिका शरभो हरिः।\nशार्दूलश्च नरश्चैव स्वगात्ररुधिरं तथा।। ६७.४ ।।"
  },
  {
    "text": "चण्डिकाभैरवादोनां बलयः परिकीर्तिताः।\nबलिभिः साध्यते मुक्तिर्बलिभिः साध्यते दिवम्।। ६७.५ ।।"
  },
  {
    "text": "बलिदानेन सततं जयेच्छत्रून्नृपान् नृपः।\nमत्स्यानां कच्छपानां तु रुधिरैः सततं शिवा।। ६७.६ ।।"
  },
  {
    "text": "मासैकं तृप्तिमाप्नोति ग्राहैर्मासांस्तु त्रीनथ।\nमृगाणां शोणितैर्देवी नराणामपि शोणितैः ।। ६७.७ ।।"
  },
  {
    "text": "अष्टौ मासानवाप्नोति तृप्तिं कल्याणदा च सा।\nगोधिकानां गौरुधिरैर्वाषिकां तृप्तिमाप्नुयात्।। ६७.८ ।।"
  },
  {
    "text": "कृष्णसारस्य रुधिरैः शूकरस्य च शोणितैः।\nप्राप्नोति सततं देवी तृप्तिं द्वादशवार्षिकोम्।। ६७.९ ।।"
  },
  {
    "text": "अजाविकानां रुधिरैः पञ्चविंशतिवार्षिकीम्।\nमहिषाणां च खड्गानां रुधिरैः शतवार्षिकीम्।। ६७.१० ।।"
  },
  {
    "text": "तृप्तिमाप्नोति परमां शार्दूलरुधिरैस्तथा।\nसिंहस्य शरभस्याथ स्वगात्रस्य च शोणितैः।। ६७.११ ।।"
  },
  {
    "text": "देवी तृप्तिमवाप्नोति सहस्रं परिवत्सरान्।\nमांसैरपि तथा प्रीति रुधिरैर्यस्य यावती।। ६७.१२ ।।"
  },
  {
    "text": "कृष्णसारं मृगं खड्गं तता मत्स्यं च रोहितम्।\nवार्ध्रींणसयुगं चापि फलं तेषां पृथक् पृथक्।। ६७.१३ ।।"
  },
  {
    "text": "कृष्णसारस्य मांसेन तथा खड्गेन चण्डिका।\nवर्षाणां च शतान्येव तप्तिमाप्नोति केवलम्।। ६७.१४ ।।"
  },
  {
    "text": "रोहितस्य तु मत्स्यस्य मांसैर्वार्ध्रीणसस्य च।\nतृप्तिं प्राप्नोति वर्षाणां शतानि त्रीणि मत्प्रिया।। ६७.१५ ।।"
  },
  {
    "text": "तृप्नुवन्त्विन्द्रियक्षीणं स्वेतं वृद्धमजापतिम्।\nवार्ध्रीणसः प्रोच्यतेऽसौ हव्ये कव्ये च सत्कृतः।। ६७.१६ ।।"
  },
  {
    "text": "नीलग्रीवो रक्तशीर्षः कृष्णपादः सितच्छदः।\nवार्ध्रीणसः स्यात्पक्षी च मम विष्णोरपि प्रियः।। ६७.१७ ।।"
  },
  {
    "text": "नरेण बलिना देवी सहस्रं परिवत्सरान्।\nविधिदत्तेन चाप्नोति तृप्तिं लक्षं त्रिभिर्नरैः।। ६७.१८ ।।"
  },
  {
    "text": "नरेणेवाथ मांसेन त्रिसहस्रं च वत्सरान्।\nतृप्तिमाप्नोति कामाख्या भैरवी मम रूपधृक्।। ६७.१९ ।।"
  },
  {
    "text": "मन्त्रपूतं शोणितं तु पीयूषं जायते सदा।\nमस्तकं चापि तस्याति मांसं चापि तथा शिवा ।। ६७.२० ।।"
  },
  {
    "text": "तस्मात् तु पूजने दद्याद् वलेः शीर्ष च लोहितम्।\nभोज्ये होमे च मांसानि नियुञ्जीयाद् विचक्षणः।। ६७.२१ ।।"
  },
  {
    "text": "पूजासु नाममांसानि दद्याद् वै साधकः क्वचित्।\nऋते तु लोहितं शीर्षममृतं तत्तु जायते।। ६७.२२ ।।"
  },
  {
    "text": "कूष्माण्डभिक्षुदण्डं च मद्यमासवमेव च।\nएते बलिसमाः प्राक्तास्तृप्तौ छागसमाः सदा।। ६७.२३ ।।"
  },
  {
    "text": "चन्द्रहासेन कर्त्र्या वा छदनं मुख्यमिष्यते।\nदात्रासिधेनुक्रकचशंकुलाभिस्तु मध्यमम् ।। ६७.२४ ।।"
  },
  {
    "text": "क्षुरक्षुरप्रभल्लैश्च वाधम परिकीर्तितम्।"
  },
  {
    "text": "एभ्योऽन्यः शक्तिबाणाद्यै र्बलिश्छेद्यः कदापि न।। ६७.२५ ।।\nनात्ति देवी बलिं तत्तु दाता मृत्युमवाप्नुयात्।"
  },
  {
    "text": "हस्तेन चेदयेद् यस्तु प्रोक्षित साधकः पशुम् ।। ६७.२६ ।।"
  },
  {
    "text": "पक्षिणं वा ब्रह्मवध्यामवाप्नोति सुदुःसहाम् ।\nनामन्त्र्य खण्डं तु बलि नियुञ्जीत विचक्षणः।। ६७.२७ ।।"
  },
  {
    "text": "खड्गस्यामन्त्रणे मन्त्रा यावन्तः कथिताः पुरा।\nमहामायाबलौ ते वै योज्यास्तत्रोदिता बुधैः।। ६७.२८ ।।"
  },
  {
    "text": "तैः सार्धमेते मन्त्रास्तु योज्याः खड्गादिमन्त्रणे।\nपूजने शारदादीनां कामाक्याया विशेषतः।। ६७.२९ ।।"
  },
  {
    "text": "द्विः कालीति ततो देव्या वज्रेश्वरिपदं ततः।\nततोऽनु लौहदण्डायै नमः शेषे तु योजयेत्।। ६७.३० ।।"
  },
  {
    "text": "सम्पूज्यानेन मन्त्रेण खड्गमादाय पाणिना।\nकालरात्र्यास्तु मन्त्रेण तं खड्गमभिमन्त्रयेत्।। ६७.३१ ।।"
  },
  {
    "text": "नेत्रबीजस्य मध्यं तु द्विरावर्त्य प्रयोजयेत्।\nततोऽतु कालिकालीति करालोष्ठी ततः परम् ।। ६७.३२ ।।"
  },
  {
    "text": "हान्तादींश्च तृतीयेन स्वरेणैकादशेन वै ।\nयोजिता नाबिन्दुभ्यां द्वौ तत पश्चान्नियोजयेत्।। ६७.३३ ।।"
  },
  {
    "text": "फेत्कारिणिपदं तस्मात् खादयच्छेदयेत्यतः।\nसर्वान् दुष्टानिति ततो द्विमरिय लुलायकम्।। ६७.३४ ।।"
  },
  {
    "text": "खड्गेन छिन्धि छिन्धीति ततः किलकिलेति वै।\nततः चिकिचिकीत्येवं ततः पिबपिबेति च।। ६७.३५ ।।"
  },
  {
    "text": "ततोऽनु रुधिरं चेति स्फैंकिरि किरीति च।\nकालिकायै नम इति कालरात्र्यास्तु मन्त्रकम्।। ६७.३६ ।।"
  },
  {
    "text": "इत्यनेन तु मन्त्रेण करवालेऽभिमन्त्रिते।\nकालरात्री स्वयं तत्र प्रसीदत्यरिहानये।। ६७.३७ ।।"
  },
  {
    "text": "बलेः पूर्वोदिता मन्त्रा नित्यं गुह्यास्तु साधकैः।\nअयं मन्त्रस्तु वक्तव्यस्तस्य हत्याविहानये ।। ६७.३८ ।।"
  },
  {
    "text": "यज्ञार्थे पशवः सृष्टाः स्वयमेव स्वयम्भुवा।\nअतस्त्वां घातयिष्यामि तस्माद् यज्ञे वधोऽवधः।। ६७.३९ ।।"
  },
  {
    "text": "ततो दैवतमुद्दिश्य काममुद्दिश्य चात्मनः।\nछेदयेत् तेन खड्गेन बलिं पूर्वाननं तु तम्।। ६७.४० ।।"
  },
  {
    "text": "अथवोत्तरवक्त्त्रं तं स्वयं पूर्वमुखस्तथा।\nपूर्वोक्तान् सैन्धवादींस्तु वक्त्त्रेऽवश्यं नियोजयेत्।। ६७.४१ ।।"
  },
  {
    "text": "सौवर्णं राजत ताम्रं रैत्यं पत्रपुट च वा।\nमाहेयं कांस्यमथवा यज्ञकाष्ठमयं च वा।। ६७.४२ ।।"
  },
  {
    "text": "पात्रं रुधिरदानाय कर्त्तव्यं विभवावधि।\nन लौहे वल्कले वापि वैत्रे राङ्गेऽथ सैसके ।। ६७.४३ ।।"
  },
  {
    "text": "दद्याद्रक्तं बलीनां तु भूमौ स्रुचि स्रुवे तथा ।\nन घटे भूतले वापि देयं क्षुद्रे न भाजने ।। ६७.४४ ।।"
  },
  {
    "text": "रुधिराणि प्रदद्यात्तु भूतिकामो नरोत्तमः।\nनरस्य तु सदा रक्तं माहैये तैजसेऽथ वा।। ६७.४५ ।।"
  },
  {
    "text": "दद्यान्नरपतिस्तत्तु न पत्रादौ कदाचन।\nहयमेधमृते दद्यान्न कदाचिद्धयं बलिम्।। ६७.४६ ।।"
  },
  {
    "text": "तथा दिक्‌पालमेदे तु गजं दद्यान्नराधिपः।\nन कदाचित् तदा देव्यै प्रदद्याद्धयहस्तिनौ।। ६७.४७ ।।"
  },
  {
    "text": "हयाकर्षे चामरं तु बलिं दद्यान्नराधिपः।\nसिंहं व्याघ्रं नरं चापि स्वगात्ररुधिरं तथा।। ६७.४८ ।।"
  },
  {
    "text": "न दद्यात् ब्राह्मणो मद्यं महादेव्यै कदाचन।\nसिंहं व्यघ्रन्नरं  दत्वा ब्राह्मणो नरक व्रजेत्।। ६७.४९ ।।"
  },
  {
    "text": "इहापि स्यात् स हीनायुः सुखसौभाग्यवर्जितः।\nस्वगात्ररुधिरं दद्याच्चात्मवध्यामवाप्नुयात्।। ६७.५० ।।"
  },
  {
    "text": "मद्यं दत्त्वा ब्राह्मणस्तु ब्राह्मण्यादेव हीयते।\nन कृष्णासारं वितरेद् बलिं तु क्षत्रियादिकः।। ६७.५१ ।।"
  },
  {
    "text": "ददतः कृष्णसारं तु ब्रह्महत्या भवेद् यतः।\nयत्र सिंहस्य व्याघ्रस्य नरस्य विहितो वधः।। ६७.५२ ।।"
  },
  {
    "text": "ब्रह्मणोक्ता तु बल्यादौ तत्रायं विहितः क्रमः।\nकृत्वा घृतमयं व्याघ्रं नरं सिंहं च भैरव।। ६७.५३ ।।"
  },
  {
    "text": "अथवा पूपविकृतं यवक्षोदमयं च वा।\nघातयेच्चन्द्रहासेन तेन मन्त्रेण संस्कृतम्।। ६७.५४ ।।"
  },
  {
    "text": "प्रभूतबलिदाने तु द्वौ वा त्रीन् वाग्रतः कृतान्।\nपूजयेत् प्रमुखान् कृत्वा सर्वान् मन्त्रेण साधकः।। ६७.५५ ।।"
  },
  {
    "text": "सामान्यपूजा कथिता बलीनां पूर्वतो मया।\nविशेषो यत्रः यत्रास्ति तन्मत्तः शृणु भैरव।। ६७.५६ ।।"
  },
  {
    "text": "महिषं प्रददेद् देव्यै भैरव्यै भैरवाय वा ।\nअनेनैव तु मन्त्रेण तदा तं पूययेद् बलिम्।। ६७.५७ ।।"
  },
  {
    "text": "यथा वाहं भवान् द्वेष्टि यथा वहसि चण्डिकाम्।\nतथा मम रिपून् हिंस शुभं वह लूलायक।। ६७.५८ ।।"
  },
  {
    "text": "यमस्य वाहनस्त्वं तु वररूपधराव्यय।\nआयुर्वित्तं यशो देहि कासराय नमोऽस्तु ते।। ६७.५९ ।।"
  },
  {
    "text": "खड्गस्य तु यदा दानं क्रियते तन्त्रमन्त्रकम्।\nजलेनाभ्युक्ष्य कुर्वीत गुहाजातेति भाषयन्।. ६७.६० ।।"
  },
  {
    "text": "दैवे पैत्रे च शुभगः खड्गस्त्वं खड्गसन्निभः।\nछिन्धि विघ्नान् महाभाग गुहाजात नमोऽस्तु ते।। ६७.६१ ।।"
  },
  {
    "text": "प्रदाने कृष्णसारस्य मन्त्रोऽयं परिकीर्तितः।\nकृष्णसार ब्रह्ममूर्ते ब्रह्मतेजोविवर्धन।। ६७.६२ ।।"
  },
  {
    "text": "चतुर्वेदमयं प्राज्ञ प्रज्ञां देहि यशी महत् ।\nतथा शरभपूजायां मन्त्रमेतत् प्रकीर्तितम्।। ६७.६३ ।।"
  },
  {
    "text": "त्वमष्टपादो विभ्रष्टचन्द्रभागसमुद्भव।\nअष्टमूर्ते महाबाहो भैरवाख्य नमोऽस्तु ते।। ६७.६४ ।।"
  },
  {
    "text": "यथा भैरवरूपेम वराहो निहतस्त्वया।\nतथा शरभरूपेण रिपून् पिघ्नान् निषूदय।। ६७.६५ ।।"
  },
  {
    "text": "हरिस्त्वं हररूपेण यथा वहसि चण्डिकाम्।\nतथा शुभानि मे नित्यं बहुविघ्नांश्च सूदये।। ६७.६६ ।।"
  },
  {
    "text": "त्वं हरिः सिंहरूपेण जगत्प्रत्यूहरूपिणम्।\nजघान येन सत्येन हिरण्यकशिपुं हरन्।। ६७.६७ ।।"
  },
  {
    "text": "इत्येवं सिंहपूजायां क्रम उक्तो मयानघ।\nनरे स्वगात्ररुधिरे पर्यायं शृणु भैरव।। ६७.६८ ।।"
  },
  {
    "text": "पीठे चेद् दीयते मर्त्यो बलिं दद्यात् श्मशानके।\nश्मशानं हेरुकाख्यं तु तत्पूर्वं प्रतिपादितम्।। ६७.६९ ।।"
  },
  {
    "text": "कामाख्यानिलये शैले ओडादौ विद्धि तत् क्रमम्।\nमम रूपं श्मशानं तद् भैरवाख्यं च कथ्यते।। ६७.७० ।।"
  },
  {
    "text": "तत्राङ्गत्वं तपःसिद्धौ त्रिभागां तु भविष्यति।\nपूर्वाङ्गे भैरवाख्ये तु समुत्सृष्टिर्नरस्य तु।। ६७.७१ ।।"
  },
  {
    "text": "दक्षिणाङ्गे शिरो दद्याद् भैरव्या मुण्डमालया।\nरुधिरं पश्चिमाङ्गे तु हेरुकाख्ये नियोजयेत्।। ६७.७२ ।।"
  },
  {
    "text": "दत्त्वा सम्पूज्य तु नरं विसृज्यागमनक्रमे।\nपीठश्मशानेषु बलिं नेक्षेत्तु बलिदीपकम् ।। ६७.७३ ।।"
  },
  {
    "text": "अन्यत्रापि यतो यत्र दीयते यन्महाबलिः।\nतत्राप्यन्यत्र चोत्सृज्यच्छित्वान्यत्र शिरोऽमृतम् ।। ६७.७४ ।।"
  },
  {
    "text": "नियोजयेत् साधकस्तु विसृज्य न विलोकयेत्।\nसस्नातं मनुजं दीप्तं पूर्वाह्णनियताशनम्।। ६७.७५ ।।"
  },
  {
    "text": "मांसमैथुनभोग्येन हीनं स्रक्‌चन्दनोक्षितम्।\nकृत्वोत्तरामुखं तं तु तदङ्गेष्वङ्गदेवताः।। ६७.७६ ।।"
  },
  {
    "text": "पूजयेत् तं तु नाम्ना तु दैवतेन च मानुषम्।\nतद्ब्रह्मरन्ध्रे ब्रह्माणं तन्नासायां च मेदिनीम्।। ६७.७७ ।।"
  },
  {
    "text": "कर्णयोस्तु तथाकाशं जिह्वायां सर्वतोमुखम्।\nज्योतींषि नेत्रयोर्विष्णुं वदने परिपूजयेत्।। ६७.७८ ।।"
  },
  {
    "text": "ललाटे पूजयेच्चन्द्र शक्तं दक्षिणगण्डतः।\nवामाण्डे तथा वह्निं ग्रीवायं समवर्तिनम्।। ६७.७९ ।।"
  },
  {
    "text": "केशाग्रे निर्ऋतिं मध्ये भ्रवोश्चापि प्रचेतसम्।\nनासामले तु श्वसनं स्कन्धं चापि धनेश्वरम्।। ६७.८० ।।"
  },
  {
    "text": "हृदये सर्पराजं तु पूजयित्वा पठेदिदम्।\nनरवर्य्य महाभाग सर्वदेवमयोत्तम।। ६७.८१ ।।"
  },
  {
    "text": "रक्ष मां शरणापन्नं सपुत्रपशुबान्धवम्।\nसराज्यं मां महामात्यं चतुरङ्ग समन्वितम्।। ६७.८२ ।।"
  },
  {
    "text": "रक्ष परित्यज्य प्राणान्मरणे नियते सति।\nमहातपोभिर्ज्ञानैश्च यज्ञैर्यत् साध्यतेऽमृतम् ।। ६७.८३ ।।"
  },
  {
    "text": "तन्मे देहि महाभाग त्वं चापि प्राप्नुहि श्रियम्।\nराक्षसाश्च पशाचाश्च वेतालाद्याः सरीसृपाः।। ६७.८४ ।।"
  },
  {
    "text": "नृपाश्च रिपवश्चान्ये न मां ते ध्नन्तु त्वत्कृते।\nत्वत्कण्ठनालगलितैः शोणितैरङ्गसंयुतैः।। ६७.८५ ।।"
  },
  {
    "text": "आप्यायस्वात्मवन्मृत्वा मरणे नियते सति।\nएवं सम्पूज्य विधिवत् पूर्वतन्त्रैश्च पूजयेत्।। ६७.८६ ।।"
  },
  {
    "text": "पूजितो मत्स्वरूपोऽयं दिक्‌पालाधिष्ठितो भवेत्।\nअधिष्ठितस्तथान्यैश्च ब्रह्माद्यैः सकलैः सुरैः।। ६७.८७ ।।"
  },
  {
    "text": "कृतपापोऽपि मनुजो निष्पाप्मा स तु जायते।\nतस्य निष्कलुषस्याशु पीयूषं शोणितं भवेत्।। ६७.८८ ।।"
  },
  {
    "text": "प्रीणाति च महादेवी जगन्माता जगन्मयी।\nसोऽपि कायं परित्यज्य मानुषं नचिरान्मृतः।। ६७.८९ ।।"
  },
  {
    "text": "भवेद् गणानामधिपो मयापि बहुसत्कृतः।\nइतोऽन्यथा पापयुक्तं मलमूत्रवसायुतम्।। ६७.९० ।।"
  },
  {
    "text": "तं बलिं न हि गृह्णाति कामाख्यान्यापि नामतः।\nअन्येषां महिषदीनां बलीनामथ पूजनात्।। ६७.९१ ।।"
  },
  {
    "text": "कायो मेध्यत्वमायाति रक्तं गृह्णाति वै शिवा।\nअन्येभ्योऽपि च देवेभ्यो यदा यत्तु प्रदीयते।। ६७.९२ ।।"
  },
  {
    "text": "तदर्चितं प्रदद्यात् तु पूजिताय सुराय वै।\nकाणं पङ्गुं चातिवृद्धं रोगिणं च गलद्‌व्रणम्।। ६७.९३ ।।"
  },
  {
    "text": "क्लीबं हीनाङ्गमथवा वृद्धलिङ्गं कुलक्षणम्।\nश्वित्रिणं चातिह्रस्वं च महापातकिनं तथा।। ६७.९४ ।।"
  },
  {
    "text": "अद्वादशकवर्षीयं शिशु सूतकसंयुतम्।\nऊर्ध्वं संवत्‌सराच्चापि महागुरुनिपातिनम्।। ६७.९५ ।।"
  },
  {
    "text": "बलिकर्मणि चेतांस्तु वर्जयेत् पूजितानपि।\nपशूनां पक्षिणां वापि नराणां च विशेषतः।। ६७.९६ ।।"
  },
  {
    "text": "स्त्रियं न दद्यात् तु बलीन् दत्त्वा नरकमाप्नयात्।\nसङ्घातवलिदानेषु योषितं पशुपक्षिणः।। ६७.९७ ।।"
  },
  {
    "text": "बलिं दद्यान्मानुषीं तु त्यक्त्वा सङ्घातपूजितम्।\nन त्रिमासीयकान्यूनं पशुं दद्याच्छिवाबलिम्।। ६७.९८ ।।"
  },
  {
    "text": "न च त्रैपक्षिकान् न्यून प्रदद्याद् वै पतत्त्रिणम्।\nकाणव्यङ्गादिदुष्टं तु न पशुं पक्षिणं तथा।। ६७.९९ ।।"
  },
  {
    "text": "देव्यै दद्यात् तथा मर्त्यं तथैव पशुपक्षिणौ।\nछिन्नलाङ्गूलकर्णादीन् भग्नदन्तांस्तथैव च।। ६७.१०० ।।"
  },
  {
    "text": "भग्नशृङ्गादिकं वापि न दद्यात् तु कदाचन।\nन ब्राह्मणं बलिं दद्याच्चाण्डालमपि पार्थिव।। ६७.१०१ ।।"
  },
  {
    "text": "नोत्सृष्टं द्विजदेवेभ्यो भूपतेस्तनयं तथा।\nरणेन विजितं दद्यात्तनयं रिपुभूभृतः।। ६७.१०२ ।।"
  },
  {
    "text": "स्वपुत्रं भ्रातरं वापि पितरं चाविरोधिनम्।\nविट्‌पतिं च न दद्यात्तु भागिनेयं च मातुलम्।। ६७.१०३ ।।"
  },
  {
    "text": "अनुक्तान्नापि दद्यात् तु तथाज्ञातान् मृगद्विजान्।\nउक्तालाभे प्रदद्यात्तु गर्दभं चोष्ट्रमेव च।। ६७.१०४ ।।"
  },
  {
    "text": "लाभेऽन्येषां न वितरेद् व्याघ्रमुष्ट्रं खरं तया।\nसम्पूज्य विधिवन्मर्त्यं पशुं पक्षिणमेव वा।। ६७.१०५ ।।"
  },
  {
    "text": "सच्छिन्नं चापि मन्त्रेण मन्त्रेणैव निवेदयेत्।\nनारं मर्त्यशिरोरक्तं देव्याः सम्यग् निवेदयेत्।। ६७.१०६ ।।"
  },
  {
    "text": "छागं तु वामतो दद्यान्माहिषं वितरेत् पुरः।\nपक्षिणं बामतो दद्यादग्रतो देहशोणितम्।। ६७.१०७ ।।"
  },
  {
    "text": "क्रव्यादानां पशूनां तु पक्षिणां तु सिरोऽसृजम्।\nवामे निवेदयेत् पार्श्वे जलजानां च सर्वशः।। ६७.१०८ ।।"
  },
  {
    "text": "कृष्णसारस्य कूर्मस्य खड्गस्य शशकस्य च।\nग्राहाणामथ मत्स्यानामग्रे एव निवेदयेत्।। ६७.१०९ ।।"
  },
  {
    "text": "सिंहस्य दक्षिमे दद्यात् खड्गिनोऽपि च दक्षिणे।\nपृष्ठदेशे न दद्यात् तु शिरो वा रुधिरं वलेः।। ६७.११० ।।"
  },
  {
    "text": "नैवेद्यं दक्षिणे वामे पुरतो ने तु पृष्टतः।\nदीपं दक्षिणतो दद्यात् पुरतो वा न वामतः।। ६७.१११ ।।"
  },
  {
    "text": "वामतस्तु तथा धूपमग्रे वा न तु दक्षिणे।\nनिवेदयेत पुरोभागे गन्धं पुष्पं च भूषणम् ।। ६७.११२ ।।"
  },
  {
    "text": "मण्डले चेन्मध्याभागे वामदक्षादिपूर्ववत्।\nमदिरां पृष्ठतो दद्यादन्यत् पानं तु वामतः।। ६७.११३ ।।"
  },
  {
    "text": "अवश्यं विहित यत्र मद्यं तत्र द्विजः पुनः।\nनारिकेलजलं कांस्ये ताम्रे वा विसृजेन्मधु।। ६७.११४ ।।"
  },
  {
    "text": "नापद्यपि द्विजो मद्यं कदाचिद् विसृजेदपि।\nऋते पुष्पासवादुक्ताद गृञ्जनाद् वा विशेषतः।। ६७.११५ ।।"
  },
  {
    "text": "राजपुत्रस्तथामात्यः सचिवः सौप्तिकादयः ।\nदद्युर्नरबलिं भूप सम्पत्त्यै विभवाय च।। ६७.११६ ।।"
  },
  {
    "text": "नृपाननुमते मर्त्यं दत्त्वा पापमवाप्नुयात्।\nउपप्लवे रणे वापि यथेच्छं वितरेन्नरम्।। ६७.११७ ।।"
  },
  {
    "text": "यः कश्चिद्राजपुरुषो नान्यस्त्वपि कदाचन।\nबलिदानदिनात् पूर्वं दिवसे तु बलिं नरम्।। ६७.११८ ।।"
  },
  {
    "text": "मानस्तोकेति मन्त्रेण देवीसूक्तेन येन च।\nगन्धद्वारेत्यनेनापि खड्गं शीर्षे निधाय च।। ६७.११९ ।।"
  },
  {
    "text": "तस्मिन् खड्गे सुगन्धादि दत्त्वा तेनाधिवासयेत्।\nगन्धादिकं त खड्गस्थं ।। ६७.१२० ।।"
  },
  {
    "text": "अम्बेऽम्बिकेति मन्त्रेण रौद्रेण भैरवस्य च।\nएवं तु संस्कृते मर्त्ये देवी रक्षति तं बलिम्।। ६७.१२१ ।।"
  },
  {
    "text": "न तस्य व्याधयश्चापि क्षुण्णतारजसी न व।\nन सूतकं दूषयेत्तज्‌ज्ञात्युत्पत्तिमृतादिकम्।। ६७.१२२ ।।"
  },
  {
    "text": "छिन्नं नरस्य शीर्षं तु पतितं यत्र यत्र च।\nयच्छुभं चाशुभं वापि पश्वादीनां च तच्छृणु।। ६७.१२३ ।।"
  },
  {
    "text": "छिन्नं सिरस्ततैशान्यां नारं दिश्यथ राक्षसे।\nपतितं राज्यहानिं च विनाशं च विनिर्दिशेत्।। ६७.१२४ ।।"
  },
  {
    "text": "पूर्वाग्नियाम्यवारुण्य-वायव्यादिगतं क्रमात्।\nश्रियं पुष्टिं भयं लाभं पुत्रलाभं धनं तथा।। ६७.१२५ ।।"
  },
  {
    "text": "क्रमाद् विनिर्दिशेन्नारं छिन्नशीर्षं तु भैरव।\nउत्तरादिक्रमादेव महिषस्यापि मस्तकः।। ६७.१२६ ।।"
  },
  {
    "text": "पतितो वायुकाष्ठान्ते सूचयेद् यच्छृणुष्व तत्।\nभाग्यं हानिन्तथैश्वर्य वित्तं रिपुजयं भयम्।। ६७.१२७ ।।"
  },
  {
    "text": "राज्यलाभं श्रियं चापि क्रमाद् विद्धि तु भैरव।\nपशूनां चैव सर्वेषां छागादीनामशेषत-।। ६७.१२८ ।।"
  },
  {
    "text": "एवं फलं क्रमाद् विद्यादृते जलजवाण्डजौ।\nजलजानां पक्षिणां तु याम्यनैर्ऋत्ययोर्भयम्।। ६७.१२९ ।।"
  },
  {
    "text": "अन्यत्र तु श्रियं दद्यात् पतितं शातितं शिरः।\nयः स्यात् कटकटाशब्दो दन्तानां छिन्नमस्तके।। ६७.१३० ।।"
  },
  {
    "text": "नराणां पशुपक्ष्यादिग्राहादीनां च रोगदः।\nलोतकं चक्षुषोर्जातं यदि स्रवति मस्तके।। ६७.१३१ ।।"
  },
  {
    "text": "छिन्ने नरस्य राज्यस्य ता हानिं विनिर्दिशेत्।\nमाहिषे मस्तके नेत्राद् यदि स्रवति लोतकम्।। ६७.१३२ ।।"
  },
  {
    "text": "छिन्ने निवेदितं वैरिभूपमृत्युं तदादिशेत्।\nअन्येषामथ पश्वादिवलीनां शिरसोऽर्दितात्।। ६७.१३३ ।।"
  },
  {
    "text": "निगंतं लोतकं धत्ते परां भीतिं गदं तथा।\nहसति च्छिन्नशीर्षं चेन्नारं स्यात् तु रिपुक्षयः।। ६७.१३४ ।।"
  },
  {
    "text": "श्रीवृद्धिरयुषो वृद्धिः सदा दातुरसंशयः।\nयद् यद्‌वाक्यं निगदति तथा भवति चाचिरात्।। ६७.१३५ ।।"
  },
  {
    "text": "हूङ्काराद्राज्यहानिः स्याच्छलेष्मस्रावाच्च पञ्चता।\nदेवानां यदि नामानि भाषते छिन्नमस्तकः।। ६७.१३६ ।।"
  },
  {
    "text": "विभूतिमतुलां विद्यात् षण्मासाभ्यन्तरे तदा।\nरुधिरादानकाले तु शकृन्मूत्रे यदि स्रवेत्।। ६७.१३७ ।।"
  },
  {
    "text": "कायं तदाधश्चोर्ध्वं वा दातुः स्यान्मरणं तदा।\nआक्षेपाद् वामपादस्य महारोगः प्रजायते।। ६७.१३८ ।।"
  },
  {
    "text": "अन्यदाक्षेपचलनैः कल्याणमुपजायते।\nमहिषस्य तु रक्तस्य मानुषस्य तु साधकः।। ६७.१३९ ।।"
  },
  {
    "text": "अङ्गुष्ठानामिकाभ्यां तु किंचिदुद्‌धृत्य भूतले।\nमहाकौशिकमन्त्रेण निक्षिपेद् बलिमुत्तमम्।। ६७.१४० ।।"
  },
  {
    "text": "देवेभ्यः पूतनादिभ्यो नैर्ऋत्यां दिशी पूर्वतः।\nमहिषःपञ्चवर्षीयः पञ्चविंशतिवार्षिकः ।। ६७.१४१ ।।"
  },
  {
    "text": "बलिर्देयो नरो देव्यै तस्य रक्तं तु भूतये।\nनेत्रबीजत्रयं कामवीजं हन्ता प्रजापतिः।। ६७.१४२ ।।"
  },
  {
    "text": "वह्निबीजं षट्‌स्वराभ्यां संपृक्तश्च तथा परः।\nस एवैतास्तथैतावदादिवर्गान्तसंयुतः।। ६७.१४३ ।।"
  },
  {
    "text": "षष्ठस्वरशिखाबिन्दुश्चन्द्रयुक्तस्थापरः।\nद्विर्मासिकाबोजकान्तः कौशिकीत्यभिमन्त्रणम्।। ६७.१४४ ।।"
  },
  {
    "text": "एष बलिः स्वाहेति मन्त्रोऽयं कौशिकी स्मृतः।\nनृपो वैरिबलिं दद्यात् खड्गमामन्त्र्य पूर्वतः।। ६७.१४५ ।।"
  },
  {
    "text": "महिषं चाथ छागं वा वैरिनाम्नाभिमन्त्र्य च।\nसूत्रेण वदने बद्धं त्रिधा तस्य तु मन्त्रकैः।। ६७.१४६ ।।"
  },
  {
    "text": "छित्त्वा तस्योत्तमाङ्गं तु देव्यै दद्यात् प्रयत्नतः।\nयदा यदा रिपोर्वृद्धिर्वलिदानं तदा परम्।। ६७.१४७ ।।"
  },
  {
    "text": "दद्यात् तदा शिरश्छित्त्वा रिपोस्तस्य क्षयाय च।\nप्राणप्रतिष्ठां च रिपोः कुर्यात् तस्मिन् पशावथ।। ६७.१४८ ।।"
  },
  {
    "text": "तस्मिन् क्षीणे रिपोः प्राणाः क्षीयन्ते विपदा युताः।\nआदौ विरुद्धरूपिणि चण्डिके च ततः परम्।। ६७.१४९ ।।"
  },
  {
    "text": "वैरिणन्त्वमुकं चेति याहीत्याम्रेडितं पुनः।\nवह्निभार्या ततः पश्चात् खड्गमन्त्रं प्रकीर्तितम्।। ६७.१५० ।।"
  },
  {
    "text": "स्वयं स वैरी यो द्वेष्टि तमिमं पशुरूपिणम्।\nविनाशय महामारी स्फें खादय खादय।। ६७.१५१ ।।"
  },
  {
    "text": "इत्यनेन तु मन्त्रेण वद्व्यः शिरसि पुष्पकम्।\nदद्यात् ततस्तद्रुधिरं द्व्यक्षराभ्वां निवेदयेत्।। ६७.१५२।।"
  },
  {
    "text": "महानवम्यां शरदि यद्येवं दीयते बलिः।\nतदा तदष्टाङ्गभवैर्मांसैर्होमं समाचरेत्।। ६७.१५३ ।।"
  },
  {
    "text": "दुर्गातन्त्रेण मन्त्रेण प्रणीते दहने शुचौ।\nएवं दत्त्वा वलिं मर्त्यो रिपुक्षयमवाप्नुयात्।। ६७.१५४ ।।"
  },
  {
    "text": "नाभेरधस्ताद्रधिरं पृष्ठभागस्य च श्रिये।\nस्वगात्ररुधिरं दद्यान्न कदाचन साधकः।। ६७.१५५ ।।"
  },
  {
    "text": "नोष्ठस्य चिबुकस्यापि नेन्द्रियाणां च मानवः।"
  },
  {
    "text": "कण्ठाधो नाभितश्चोर्ध्वं बाह्वोः पाणिमृते तथा।। ६७.१५६ ।।"
  },
  {
    "text": "प्रदद्याद्रुधिरं घातं नातिकुर्याच्च साधकः।\nगण्डयोश्च ललाटस्य भ्रुवोर्मध्यस्य शोणितम्।। ६७.१५७ ।।"
  },
  {
    "text": "कर्णाग्रस्य च बाह्वोस्च गलयो रुदरस्य च।\nकण्ठाधो नाभितश्चोर्ध्वं हृद्‌भागस्य यतस्ततः।। ६७.१५८ ।।"
  },
  {
    "text": "पार्श्वयोश्चापि रुधिरं दुर्गायै विनिवेदयेत्।\nन गुल्फतोऽसृक्‌प्रदद्यान्न जत्रोर्नापि वक्त्रतः।। ६७.१५९ ।।"
  },
  {
    "text": "न च रोगबिलादङ्गान्नान्यघाताच्च भैरव।\nतदर्थे च कृताघातः सश्रद्धोऽभुब्धमानसः।। ६७.१६० ।।"
  },
  {
    "text": "श्रुते रक्तं प्रदद्यात्तु पद्मपुष्पस्य पत्रके।\nसौवर्णे  राजते कांस्ये लौहे फलि न वा नरः।। ६७.१६१ ।।"
  },
  {
    "text": "निधाय देव्यै दद्यात् तु तद्रक्तं मन्त्रपूर्वकम्।\nखननं क्षुरिकाखड्गशङ्कुलादि यदस्त्रकम्।। ६७.१६२ ।।"
  },
  {
    "text": "घातेन बृहदस्त्रस्य महाफलमवाप्नुयात्।\nपद्मपुष्पस्य पत्रं तु यावद् गृह्णाति शोणितम्।। ६७.१६३ ।।"
  },
  {
    "text": "तत्‌प्रमाणे चतुर्भागाधिकं रक्तं तु साधकः।\nन कदाचित् प्रदद्यात्तु नाङ्गच्छेदमथाचरेत्।। ६७.१६४ ।।"
  },
  {
    "text": "यः स्वहृदयसञ्जातमांसं माषप्रमाणतः।\nतिलमुद्‌गप्रमाणाद् वा देव्यै दद्यात् तु भक्तितः।। ६७.१६५ ।।"
  },
  {
    "text": "षण्मासाभ्यन्तरे तस्मात् काममिष्टमवाप्नुयात्।\nबाह्वोस्तु स्कन्धयोर्वापि यो दद्याद् दीपवर्तिकाम्।। ६७.१६६ ।।"
  },
  {
    "text": "हृदये वा स्नेहपात्रं विना भवत्या तु साधकः।\nक्षणमात्रेण तद्दीषप्रदानस्य फलं शृणु।। ६७.१६७ ।।"
  },
  {
    "text": "भुक्त्वा च विपुलान् भोगान् देवीगेहे यदृच्छया।\nकल्पत्रयं तु संस्थाय सार्वभौमो नृपो भवेत्।। ६७.१६८ ।।"
  },
  {
    "text": "महिषस्य शिरश्छिन्नं सप्रदीपं शिवापुरः।\nहस्ताभ्यां यः समादाय अहोरात्रं तु तिष्ठति।। ६७.१६९ ।।"
  },
  {
    "text": "स चिरायुः पूतमूर्तिरिह भुक्त्वा मनोरमान्।\nभोगान्ते मद्‌गृहगो गणानामधिपो भवेत्।। ६७.१७० ।।"
  },
  {
    "text": "नरस्य शीर्षमादाय साधको दक्षिणे करे।\nवामेन रौधिरं पात्रं गृहीत्वा निशि जाग्रतः।। ६७.१७१ ।।"
  },
  {
    "text": "यावद्रात्रं स्थितो मर्त्यो राजा भवति चेह वै।\nमृते मम गृहं प्राप्य गणानामधिपो भवेत्।। ६७.१७२ ।।"
  },
  {
    "text": "क्षणमात्रं वलीनां यः शिरोरक्तं करद्वये।\nगृहीत्वा चिन्तयेद् देवीं पुरस्तिष्ठति मानवः।। ६७.१७३ ।।"
  },
  {
    "text": "स कामानिह सम्प्राप्य देवीलोके महीयते।\nमहामाये जगन्नाथे सर्वकामप्रदायिनि।। ६७.१७४ ।।"
  },
  {
    "text": "ददामि देहरुधिरं प्रसीद वरदा भव।\nइत्युक्त्वा मूलमन्त्रेम नतिपूर्व विचक्षणः।। ६७.१७५ ।।"
  },
  {
    "text": "स्वगात्ररुधिरं दद्याद् मानवः सिद्धसन्निभः ।\nयेनात्ममांसं सत्येन ददामीश्वरि भूतये ।। ६७.१७६ ।।"
  },
  {
    "text": "निर्वाणं तेन सत्यन देहि हं हं नमो नमः।\nइत्यनेन तु मन्त्रेण स्वमांसं वितरेद् बुधः।। ६७.१७७ ।।"
  },
  {
    "text": "सौभाग्यंसुखसम्पन्नं प्रदीपं परमं रुचिः।\nदीपयोन्मांसमिह तं दीपं ह्नौं ह्नौं नमो नमः।। ६७.१७८ ।।"
  },
  {
    "text": "इत्यनेन तु मन्त्रेण दीपं दद्याद् विचक्षणः।\nमहानवम्यां शिरदि रात्रौ स्कन्दविशाखयोः।। ६७.१७९ ।।"
  },
  {
    "text": "यवचूर्णंमयं कृत्वा रिपुं मृन्मयमेव वा।\nशिरश्छित्त्वा वलिं दद्यात् कृत्वा तस्य तु मन्त्रतः।। ६७.१८० ।।"
  },
  {
    "text": "अनेनैव तु मन्त्रेम खड्गमामन्त्र्य यत्नतः।\nरक्तं किलिकिली घोर घोराधारविहिंसकः।। ६७.१८१ ।।"
  },
  {
    "text": "ब्रह्मशिष्याम्बिकाशिष्यममुकं चारिसत्तमम्।\nमान्तो विसर्गसहितः स च बिन्दुयुतोऽपरः।। ६७.१८२ ।।"
  },
  {
    "text": "शिरश्छित्त्वा वलिं दद्यात् कृत्वा तस्य तु मन्त्रतः।\nअनेनैव तु मन्त्रेण बिन्दुना च समन्वितः।। ६७.१८३ ।।"
  },
  {
    "text": "ब्रह्मग्निर्योगचन्द्रेण बिन्दुना च समन्वितः।\nफडन्तो वलिषु प्रोक्तः खड्गः स्कन्दविशाखयोः।। ६७.१८४ ।।"
  },
  {
    "text": "रक्तद्रव्यैः शोचयित्वा कृत्रिमं तं वलिं रिपुम्।\nकुचन्दनस्य तिलकं ललाटे विनिवेश्य च।। ६७.१८५ ।।"
  },
  {
    "text": "रक्तमाल्याम्बरं कृत्वा रक्तवस्त्रधरं तथा।\nकण्ठे बद्‌ध्वा रक्तसूत्रैर्नाभौ शल्यं च कृत्रिमम्।। ६७.१८६ ।।"
  },
  {
    "text": "दत्त्वोत्तरशिरः स्कन्धं कृत्वा खड्गेन छेदयेत्।\nशिरस्तस्य ततो दद्यात् स्कन्दमन्त्रेण मन्त्रितम्।। ६७.१८७ ।।"
  },
  {
    "text": "चतुर्दशस्वराग्निभ्यां सम्पृक्तः स्तात् पुरःसकम् ।\nपरतः परतः पूर्वं चन्द्रबिन्दुसमन्वितम्।। ६७.१८८ ।।"
  },
  {
    "text": "स्कन्दस्य मूलमन्त्रोऽयं तेन तस्मै बलिं सृजेत्।\nचतुर्दशस्वराग्निभ्यां तृतीयं तु च पूर्ववत्।। ६७.१८९ ।।"
  },
  {
    "text": "प्रोक्तो विशाखमन्त्रोऽयं तेन तस्मै बलिं सृजेत्।\nकुटिलाक्षौ कृष्णपिङ्गवर्णौ रक्ताङ्गधारिणौ।। ६७.१९० ।।\nत्रिशूलं करवालं च पाणिभ्यां दक्षिणे तथा।\nबिभ्रतौ नृकपालं च कत्रिंकां चाति वामतः।। ६७.१९१ ।।"
  },
  {
    "text": "त्रिनेत्रौ नरमुण्डानां मालामुरसि बिभ्रतौ।\nविकटौ दशनैर्भीमैर्गणेशौ द्वारपालकौ।। ६७.१९२ ।।"
  },
  {
    "text": "ध्यानेन चिन्तयेद् देव्याः पुरतः संस्थितौ सदा।\nचैत्रे मास्यसिते पक्षे चतुर्दश्यां विशेषतः।। ६७.१९३ ।।"
  },
  {
    "text": "वलिभिर्महिषैश्छागैः मां च बैरवरूपिणम्।\nतोषयेन्मधुमिर्मांसैस्तेन तुष्याम्यहं सुतौ ।। ६७.१९४ ।।"
  },
  {
    "text": "चण्डिका वलिदाने तु वलिशीर्षं जलेन च।\nअभिषिच्य तु मन्त्रेण मूलेनैव निवेदयेत् ।। ६७.१९५ ।।"
  },
  {
    "text": "ईषत्‌प्राणं तु बहुधा चलितं पूर्वमर्चितम्।\nवीक्षेत् कायसमृद्धिं तु सिद्धभावं च साधकः।। ६७.१९६ ।।"
  },
  {
    "text": "सितप्रेतो रथस्तेषां योगपीठस्य सन्निभः।\nध्यायाम्यस्मिन् महामाये सिद्धिं बोधयते नमः।। ६७.१९७ ।।"
  },
  {
    "text": "अनेनामन्त्रितं शीर्षं न चिराद् यदि वेपते।\nतत्‌कार्यस्य तदा सिद्धिरसिद्धिस्तु विपर्ययात्।। ६७.१९८ ।।"
  },
  {
    "text": "एवं ददद् वलिं वीरो यथोक्त विधिनाऽमुना।\nवलिदानादेव चतुर्वर्गमाप्नोत्यसंशयम् ।। ६७.१९९ ।।"
  },
  {
    "text": "एवं वलिप्रदानस्य क्रमो रूपं तथैव च।\nकथितो रुधिराध्याय उपचाराञ् शृणुष्व मे।। ६७.२०० ।।"
  }
]