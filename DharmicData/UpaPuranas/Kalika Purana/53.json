[
  {
    "text": "।।श्रीभगवानुवाच।।\nततो लमिति मन्त्रेण अर्घपात्रस्य मण्डलम्।\nचतुष्कोणं विधायाशु द्वारपद्मविवर्जितम्।। ५३.१ ।।"
  },
  {
    "text": "ओं ह्रीं श्रीमितिमन्त्रेण अर्घपात्रं तु मण्डले।\nविन्यसेत् प्रथमं तत्र पूजयित्वा समिध्यति ।। ५३.२ ।।"
  },
  {
    "text": "ओं ह्री ह्रौमितिमन्त्रेण गन्धपुष्पे तथा जलम्।\nअर्घपात्रे क्षिपेत् तत्र मण्डलं विन्यसेत् ततः।। ५३.३ ।।"
  },
  {
    "text": "पूर्ववन्मण्डलं कृत्वा अर्घपात्रे ततो जलैः।\nत्रिभागैः पूरयेत् पात्रं पुष्पं तत्र विनिःक्षिपेत्  ५३.४ ।।"
  },
  {
    "text": "ततो ह्रीमिति मन्त्रेण आसनं पूजयेत् स्वकम्।\nततः क्षौमितिमन्त्रेण आत्मानं पूजयेद् बुधः।। ५३.५ ।।"
  },
  {
    "text": "गन्धैः पुष्पैः शिरोदेशे ततः पूजां समाचरेत् ।\nओं ह्रीं स इति मन्त्रेण पुष्पं हस्ततलस्थितम्।। ५३.६ ।।"
  },
  {
    "text": "संमृज्य सव्यहस्तेन घ्रात्वा वामकरेण तु।\nऐशान्यां निक्षिपेदेतत् पूर्वमन्त्रेण कोविदः।। ५३.७ ।।"
  },
  {
    "text": "रक्तं पुष्पं गृहीत्वा तु कराभ्यां पाणिकच्छपम्।\nबद्‌ध्वा कुर्यात् ततः पश्चाद् दहनप्लवनादिकम्।। ५३.८ ।।"
  },
  {
    "text": "वामहस्तस्य तर्जन्यां दक्षिणस्य कनिष्ठिकाम् ।\nतता दक्षिणतर्जन्यां वामाङ्गष्ठं नियोजयेत्।। ५३.९ ।।"
  },
  {
    "text": "उन्नतं दक्षिणाङ्गुष्ठं वामस्य मध्यमादिकाः।\nअङ्गुलीर्योजयेत् पृष्ठे दक्षिणस्य करस्य च।। ५३.१० ।।"
  },
  {
    "text": "वामस्य पितृतीर्थेन मध्यमानामिके तथा।\nअधोमुखे तु ते कुर्याद् दक्षिणस्य करस्य च।। ५३.११ ।।"
  },
  {
    "text": "कूर्मपृष्ठसमं पृष्ठं कुर्याद् दक्षिणहस्ततः ।\nएवं बद्धः सर्वसिद्धिं ददाति पाणिकच्छपः।। ५३.१२ ।।"
  },
  {
    "text": "कुर्यात् तद्‌धृदयासन्नं निमील्य नयनद्वयम्।\nसमं कायशिरोग्रीवं कृत्वा स्थिरमना बुधः।। ५३.१३ ।।"
  },
  {
    "text": "ध्यानं समारभेद् देव्या दाहप्लवनपूर्वकम्।\nअग्निं वायौ विनिक्षिप्य वायुं तोये जलं हृदि।। ५३.१४ ।।"
  },
  {
    "text": "हृदयं निश्चले दत्त्वा आकाशे निक्षिपेत्स्वनम् स्वकम् ।\nॐ हूं फडिति मन्त्रेण भित्त्वा रन्ध्रं तु मस्तके।। ५३.१५ ।।"
  },
  {
    "text": "शब्देन सहितं जीवमाकाशे स्थापयेत् ततः।\nवाय्वग्नियमशक्राणां बीजेन वरुणस्य च।। ५३.१६ ।।"
  },
  {
    "text": "परास्थानपराश्चैतैः सार्धचन्द्रैः सविन्दुकैः।\nशोषं दाहं तथोच्छादं पीयूषासेवनं परम्।। ५३.१७ ।।"
  },
  {
    "text": "यथाक्रमेण कर्तव्यं चिन्तामात्रं विशुद्धये।\nततस्तु देवीबीजेन अणुं जाम्बूनदाकृतिम्।। ५३.१८ ।।"
  },
  {
    "text": "तत्रासाद्य द्विधा कुर्यात् उम् ह्रीं श्रीमिति मन्त्रकाः।\nतदूर्ध्वभागेषु हृद्लोकं स्वर्गं च खं तथा।। ५३.१९ ।।"
  },
  {
    "text": "निष्पाद्य शेषभागेन भुवं पातालवारिणि धारिणीम् ।\nचिन्तयेत्तत्र सर्वाणि सप्तद्वीपां च मेदिनीम्।। ५३.२० ।।"
  },
  {
    "text": "तत्तेषु सागरांस्तांस्तु स्वर्णद्वीपं विचिन्तयेत्।\nतन्मध्ये रत्नपयङ्क रत्नमण्डपसंस्थितम्।। ५३.२१ ।।"
  },
  {
    "text": "आकाशगङ्गातोयोधैः सदैव सेवितं शुभम्।\nतत्पर्यङ्के रक्तपद्मं प्रसन्नं सर्वदाशिवम्।। ५३.२२ ।।"
  },
  {
    "text": "चिन्तयेत् स्वर्णमानाङ्कं सप्तपातालनालकम्।\nआब्रह्मभुवनस्पर्शि सुवर्णाचलकर्णिकम्।। ५३.२३ ।।"
  },
  {
    "text": "तत्रस्थितां महामायां ध्यायेदेकाग्रमानसः।\nशोणपद्मप्रतीकाशां मुक्तमूर्धजलम्बिनीं।। ५३.२४ ।।"
  },
  {
    "text": "चलत्काञ्चनामारुह्य कुण्डलोज्ज्वलशालिनीम्।\nसुवर्णरत्नसम्पन्न द्वयधारिणीम्।। ५३.२५ ।।"
  },
  {
    "text": "शुक्लकृष्णारुणैर्नेत्रै स्त्रिभिश्चारुविभूषिताम्।\nसन्ध्याचन्द्रसमप्रख्य-कपोलां लोललोचनाम्।। ५३.२६ ।।"
  },
  {
    "text": "विपक्व दाडिमीबीजदन्तान् सुभ्रू योगोज्ज्वलाम्।\nबन्धूकदन्तवसनां शिरीषप्रभनासिकाम्।। ५३.२७ ।।"
  },
  {
    "text": "कम्बुग्रीवां विशालाक्षीं सूर्यकोटिसमप्रभाम्।\nचतुर्भुजां विवसनां पीनोन्नतपयोधराम्।। ५३.२८ ।।"
  },
  {
    "text": "दक्षिणोर्ध्वेन निस्त्रिंशत्परेण सिद्धसूत्रकम्।\nबिभ्रतीं वामहस्ताभ्यामभीति वरदायिनीम्।। ५३.२९ ।।"
  },
  {
    "text": "निम्ननाभि क्रमायातां क्षीणमध्यां मनोहराम्।\nआनमन्नागपाशोरूं गुप्तगुल्फां सुपार्ष्णिकाम्।। ५३.३० ।।"
  },
  {
    "text": "बद्धपर्यङ्कसङ्कल्पां निवीरासनराजिताम्।\nगात्रेण रत्नसंस्तम्भं सम्यगालम्ब्य संस्थिताम्।। ५३.३१ ।।"
  },
  {
    "text": "किमिच्छसीति वचनं व्याहरन्तीं मुहुर्मुहुः।\nपञ्चाननं पुरःसंस्थं निरीक्षन्तीं सुवाहनम् ।। ५३.३२ ।।"
  },
  {
    "text": "मुक्तावली स्वर्णरत्नहा रकङ्कणादिभिः।\nसर्वैरलङ्कारगणैरुज्ज्वलां सस्मिताननाम्।। ५३.३३ ।।"
  },
  {
    "text": "सूर्यकोटिप्रतीकाशां सर्वलक्षणसंयुताम्।\nनवयौवनसम्पन्नां तथा सर्वाङ्गसुन्दरीम्।। ५३.३४ ।।"
  },
  {
    "text": "ईदृशीमम्बिकां ध्यात्वा नमः फडिति मस्तके।\nस्वकीये प्रथमं साऽहमेव विचिन्त्य  च।। ५३.३५ ।।"
  },
  {
    "text": "अङ्गन्यासकरन्यासौ ततः कुर्यात् क्रमेण च ।\nएभिर्मन्त्रैः स्वरैः सह सृमीसूमैः क्रमान्वितैः।। ५३.३६ ।।"
  },
  {
    "text": "ओम् क्षौम् चैते सप्रणवां रक्तवर्णां मनोहराम्।\nअङ्गुष्ठादिकनिष्ठान्तमन्त्रसंबेष्टनं फट्।। ५३.३७ ।।"
  },
  {
    "text": "प्रान्तेन कुर्याद् विन्यासं पूर्वं करतलद्वये ।\nहृच्छिरः शिखाकवचनेत्रेषु  क्रमतो न्यसेत्।। ५३.३८ ।।"
  },
  {
    "text": "ततस्तु मूलमन्त्रस्य वक्त्रे पृष्ठे तथोदरे।\nबाह्वोर्गुह्ये पादयोश्च जङ्घयोर्जघने क्रमात्।। ५३.३९ ।।"
  },
  {
    "text": "विन्यसेदक्षराण्यष्टौ ओंकारं च तथा स्मरन्।\nएभिः प्रकारैरति शुद्धदेहः पूजां सदैवार्हति नान्यथा हि।\nशरीरशुद्धिं मनसो निवेशं भूतप्रसारं कुरुते नृणां तत्।। ५३.४० ।।"
  }
]