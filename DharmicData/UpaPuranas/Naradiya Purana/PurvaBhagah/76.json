[
  {
    "text": "नारद उवाच ॥\nकार्तवीर्यप्रभृतयो नृपा बहुविधा भुवि ॥ जायंतेऽथे प्रलीयंते स्वस्वकर्मनुसारतः ॥१॥\nतत्कथं राजवर्योऽसौ लोके सेव्यत्वमागतः समुल्लंघ्य नृपानन्यानेतन्मे नुद संशयम्‍ ॥२॥\nसनत्कुमार उवाच ॥\nश्रृणु नारद वक्ष्यामि संदेहविनिवृत्तये ॥ यथा सेव्यत्वमापन्नः कार्तवीर्याजुनो भुवि ॥३॥\nयः सुदर्शनचक्रस्यावतारः पृथिवीतलेः दत्तत्रेयं समाराध्य लब्धवांस्तेज उत्तमम्‍ ॥४॥\nतस्य क्षितीश्व रद्रेस्य स्मरणादेव नारद ॥ शत्रूञ्जयति संग्रामे नष्टं प्राप्नोति सत्वरम्‍ ॥५॥\nतेनास्य मंत्रपूजादि सर्वतत्रेषु गोपितम्‍ ॥ तुभ्यं प्रकाशयिष्येऽहं सर्व सिद्धिप्रदायकम्‍ ॥६॥\nवह्रितारयुता रौद्री लक्ष्मीग्रींदुशांतियुक्‍ ॥ वेधाधरेन्दुशांत्याढ्यो निद्रयाशाग्रि बिंदुयुक्‍ ॥७॥\nपाशो मायांकुशं पद्मावर्मास्त्रे कार्तवीपदम्‍ ॥ रेफोवा द्यासनोऽनन्तो वह्रिजौ कर्णसंस्थितौ ॥८॥\nमेषः सदीर्घः पवनो मनुरुक्तो त्दृदंतिमः ॥ ऊनर्विशतिवर्णोऽयं तारादिर्नखवर्णकः ॥९॥\nदत्तात्रेयो मुनिश्वास्यच्छन्दोऽनुष्टुबुदाह्रतम्‍ ॥ कार्तवीर्याजुनी देवो बीजशक्तिर्ध्रुवश्व त्दृत्‍ ॥१०॥\nशेषाढयबीजयुग्मेन हदयं विन्यसेदधः ॥ शांतियुक्तचतुर्थेन कामाद्येन शिरोंऽगकम्‍ ॥११॥\nइन्द्वाढ्यं वामकर्णाद्यमाययोर्विशयुक्तया ॥ शिखामंकुशपद्माभ्यां सवाग्भ्यां वर्म विन्यसेत्‍ ॥१२॥\nवर्मास्त्राभ्यामस्त्रमुक्तं शेषार्णैर्व्यापकं पुनः ॥ त्दृदये जठरे गुह्यदेशतः ॥१३॥\nदक्षपादे वामपादे सक्त्थ जानुनि जंघयोः ॥ विन्यसेद्वीजदशकं प्रणवद्वयमध्यगम्‍ ॥१४॥\nताराद्यानथ शेषार्णान्मस्तके च ललाटके ॥ भ्रुवोः श्रुयोस्तथैवाक्ष्णोर्नसि वक्रेगलेंऽसके ॥१५॥\nसर्वमन्त्रेण सर्वांगे कृत्वा व्यापकमादृतः ॥ सर्वेष्टसिद्धये ध्यायेत्कार्तवीर्यं जनेश्वरम्‍ ॥१६॥\nउद्यदर्कसहस्त्राभं सर्वभूपतिवन्दितम्‍ ॥ दोर्भिः पञ्चाशता दक्षैर्बाणान्वामैर्धनूंषि च ॥१७॥\nदधतं स्वर्णमालाढ्यं रक्तवस्त्रसमावृतम्‍ ॥ चक्रावतारं श्रीविष्णोर्ध्यायेदर्जुनभूपतिम्‍ ॥१८॥\nलक्षमेकं जपेन्मंन्त्रं दशांशं जुहुयात्तिलैः ॥ सतण्डुलैः पायसेन विष्णुपीठे यजेत्तु तम्‍ ॥१९॥\nषटोणेषु षडंगानि ततो दिक्षु विदिक्षु च ॥ चौरमदवि भञ्जनं मारीमदविभंजनम्‍ ॥२०॥\nअरिमदविभंजनं दैत्यमदविभंजनम्‍ ॥ दृष्टनाशं दुःखनाशं दुरितापद्विनाशकम्‍ ॥२१॥\nदिक्ष्वष्टशक्तयः पूज्याः प्राच्यादिष्वसितप्रभाः ॥ क्षेमंकरी वश्यकरी श्रीकरी च यशस्करी ॥२२॥\nआयुःकरी तथा प्रज्ञाकरी विद्याकरी पुनः । धनकर्यष्टमी पश्वाल्लोकेशा अस्त्रंसंयुताः ॥२३॥\nएवं संसाधितो मंत्रः प्रयोगार्हः प्रजायते ॥ कार्तवीर्यार्जुनस्याथ पूजायंत्रमिहोच्यते ॥२४॥\nस्वबीजानंगध्रुवावाक्कर्णिकं दिग्दलं लिखेत्‍ ॥ तारादिवर्मांतदलं शेषदलांतरम्‍ ॥२५॥\nऊष्मान्त्यस्वरकिंजल्कं शेषार्णैः परिवेष्टितम्‍ ॥ कोणालंकृतभूतार्णभूगृहं यन्त्रमीशितुः ॥२६॥\nशुद्धभूमावष्टगन्धैर्लिखित्वा यन्त्रमादरात्‍ ॥ तत्र कुंभं प्रतिष्ठाप्य तत्रावाह्यार्चयेन्नृपम्‍ ॥२७॥\nस्पृष्ट्रा कुंभं जपेन्मंन्त्र सहस्त्रं विजितेंद्रियः ॥ आभिषि चेत्तदंभोभिः प्रियं सर्वेष्टासिद्धये ॥२८॥\nपुत्रान्युशो रोगनाशमायुः स्वजनरंजनम्‍ ॥ वाक्सिद्धिं सुदृशः कुम्भाभिषिक्तो लभते नरः ॥२९॥\nशत्रूप द्रव आपन्ने ग्रामे वा पुटभेदने ॥ संस्थापंयेदिदं यन्त्रं शत्रुभीतिनिवृत्तये ॥३०॥\nसर्षपारिष्टलशुनकार्पासैर्मायेते रिपुः ॥ धत्तूरैः स्तभ्यते निम्बैर्द्वैष्यते वश्यतेंऽबुजैः ॥३१॥\nउच्चाटने विभीतस्य समिद्धिः खदिरस्य च ॥ कटुतैलुमहिष्याज्यैर्होमद्रव्यांजनं स्मृतम्‍ ॥३२॥\nयवैर्हुते श्रियः प्राप्ति स्तिलैराज्यैघक्षयः ॥ तिलतंडुलसिद्धार्थजालैर्वश्यो नृपो भवेत्‍ ॥३३॥\nअपामार्गर्कदूर्वाणां होमो लक्ष्मीप्रदोऽघनुत्‍ ॥ स्त्रीवश्यकृत्प्रियंगूणां सुराणां भूतशांतिदः ॥३४॥\nअश्वत्थोदुंबरप्लक्षवटबिल्वसमुद्धवाः ॥ समिधो लभते हुत्वा पुत्रानायुर्द्धनं सुखम्‍ ॥३५॥\nनिर्मोकहेमसिद्धार्थलवणैश्वौरनाशनम्‍ ॥ रोचनागोमयैस्तंभो भूप्राप्तिः शालिभिर्हुतैः ॥३६॥\nहोमसंख्या तु सर्वत्र सहस्त्रादयुतावधि ॥ प्रकल्पनीया मन्त्रज्ञैः कार्य्यगौ ख्लाघवात्‍ ॥३७॥\nकार्तवीर्य्यस्य मन्त्राणामुच्यते लक्षणं बुधाः ॥ कार्तवीर्यार्जुनं ङेंते सर्वमंत्रेषु योजयेत्‍ ॥३८॥\nस्वबीजाद्यो दक्षार्णोऽसौ अन्ये नवशिवाक्षराः ॥ आद्यबीजद्वयेनासौ द्वितीयो मन्त्र ईरितः ॥३९॥\nस्वकामाभ्यां तृतीयोऽसौ स्वभ्रूभ्यां तु चतुर्थकः ॥ स्वपाशाभ्यां पञ्चमोऽसौ षष्ठः स्वेन च मायया ॥४०॥\nस्वांकुशाभ्यां सप्तमः स्यात्स्वमाभ्यामथाष्टमः ॥ स्ववाग्भभ्यां नवमो वर्मास्त्राभ्यामथांतिम्‍ ॥४१॥\nद्वितीयादिनवांतेषु बीजयोः स्याद्वयतिक्रमः ॥ मंत्रे तु दशमे वर्णा नववर्नास्त्रमध्यगाः ॥४२॥\nएतेषु मंत्रवर्येषु स्वानुकूलं मनुं भजेत्‍ ॥ एषामाद्ये विराट्‌छंदोऽन्येषु त्रिष्टुबुद्दाद्दतम्‍ ॥४३॥\nदश मंत्रा इमे प्रोक्ता यदा स्युः प्रणवादिकाः ॥ तदादिमः शिर्वाणः स्यादन्ये तु द्वादशाक्षराः ॥४४॥\nत्रिष्टुप्‍ छन्दस्तथाद्ये स्यादन्येषु जगती मता ॥ एवं विंशतिमंत्राणां यजनं पूर्ववन्मतम्‍ ॥४५॥\nदीर्घामूलबीजन कुर्यादेषां षडंगकम्‍ ॥ तारो ह्रत्कार्तवीर्यार्जुनाय वर्मास्त्रठद्वयम्‍ ॥४६॥\nचतुर्दशार्णो मंत्रोऽयमस्येज्या पूर्ववन्मता ॥ भूमेत्रसमनेत्राक्षिवर्णैरस्यांगपंचकम्‍ ॥४७॥\nतारो हद्धगवान्‌ ङेंत कार्तवीयुर्जुनस्तथा ॥ धर्मास्त्राग्रिप्रियामंत्रः प्रोक्तो ह्र्ष्टादशार्णकः ॥४८॥\nत्रिवेदेसप्तयुग्माक्षिवर्णेः पंचांगकं मनोः ॥ नमो भगवते श्रीति कार्तवीर्यार्जुनाय च ॥४९॥\nसर्वदुष्टांतकायेति तपोबलपराक्रमः ॥ परिपालितसप्तांते द्वीपाय सर्वरापदम्‍ ॥५०॥\nजन्यचूडा मर्णाते ये महाशक्तिमते ततः ॥ सहस्त्रदहनप्रांते वर्मास्त्रांतो महामनुः ॥५१॥\nत्रिषष्टिवर्णवान्प्रोक्तः स्मरणात्सर्वविघ्नत्दृत्‍ ॥ राजन्यचक्रवतीं च वीरः शूरस्तृतीयकः ॥५२॥\nमाहिष्मतीपतिः पश्वाच्चतुर्थः समुदीरितः ॥ रेवांबुपरितृप्तश्व काणो हस्तप्रबाधितः ॥५३॥\nदशास्येति च षडिः स्यात्पदैर्ङेतैः षडंगकम्‍ ॥ सिंच्यमानं युवतिभिः क्रीडंतं नर्मदाजले ॥५४॥\nहस्तैर्जलौद्यं रुंधतं ध्यायेन्मत्तं नृपोत्तमम्‍ ॥ एवं ध्यात्वा युतं मंत्रं जपेदन्यत्तु पूर्ववत्‍ ॥५५॥\nपूर्वं तु प्रजपेल्लक्षं पूजायोगश्व पूर्ववत्‍ ॥ कार्तवीर्यार्जुनी नाम राजा बाहुसहस्त्रवान्‍ ॥५६॥\nतस्य संस्मरणादेव त्दृतं नष्टं च संवदेत्‍ ॥ लभ्यते मंत्रवर्योऽयं द्वात्रिंशद्वर्णसंयुतः ॥५७॥\nपादैः सर्वेण पंचांगं ध्यानपूजादि पूर्ववत्‍ ॥ कार्तवीर्याय शब्दांते विद्महे पद्ममुच्चरेत्‍ ॥५८॥\nमहावीर्याय वर्णंते धीमहीति पदं वदेत्‍ ॥ तन्नोऽर्जुनः प्रवर्णांते चोदत्यात्पदमीरयेत्‍ ॥५९॥\nगायत्र्येषार्जुन स्योक्ता प्रयोगादौ जपेत्तु ताम्‍ ॥ अनुष्टुभं मनुं रात्रौ जपतां चौरसंचयाः ॥६०॥\nपलायंते गृहाद्दुरं तर्पणाद्धवनादपि ॥ अथो दीपविधिं वक्ष्ये कार्तवीर्याप्रियंकरम्‌ ॥६१॥\nवैशाखं श्रावणे मार्गे कार्तिकाश्विनपौषतः ॥ माघफाल्गुनयोमार्सर्दीपारंभं समाचरेत्‍ ॥६२॥\nतिथौ रिक्ताविहीनायां वारे शनिकुजौ विना ॥ हस्तोत्तराश्विरौद्रेयपुष्यवैष्णववायुभे ॥६३॥\nद्विदैवते च रोहिण्यां दीपारंभो हितावहः ॥ चरमे च व्यतीपाते धृतौ वृद्धौ सुकर्मणि ॥६४॥\nप्रीतौ हर्षं च सौभाग्य शोभानायुषतोरपि ॥ करणे विष्टिरहिते ग्रहणेऽर्द्धोदयादिषु ॥६५॥\nयोगेषु रात्रौ पूर्वाह्रे दीपारंभः कृतः शुभः ॥ कार्तिके शुल्कसप्तम्यां निशीथेऽतीव शोभनः ॥६६॥\nयदि तत्र खेवार्वारः श्रवणं भं च दुर्लभम्‍ ॥ अत्या वश्यककार्येषु मासादीनां न शोधनम्‍ ॥६७॥\nआद्ये ह्युपोष्य नियतो ब्रह्मचारी सपीतकैः ॥ प्रातः स्तात्वा सुद्धभूमौ लिप्तायां गोमयोदकैः ॥६८॥\nप्राणानायम्य संकल्प न्यासान्पूर्वोदितांश्वरेत्‍ ॥ षट्‌कोणं रचयेद्धूमौ रक्तचंदनतंडुलैः ॥६९॥\nअतः स्मर स्मालिख्य षट्रकोणेषु समा लिखेत्‍ ॥ नवार्णैर्वेष्टयेत्तच्च त्रिकोणं तद्वहिः पुन्ह ॥७०॥\nएवं विलिखिते यन्त्रे निदध्याद्दीपभाजनम्‍ ॥ स्वर्णजं रजतोत्थं वा ताम्रजं तदभावतः ॥७१॥\nकांस्यपात्रं मृण्मयं कनिष्ठं लोहजं मृतौ ॥ शांतये मुद्रचूर्णोत्थ संधौ गोधूमचूर्णजम्‍ ॥७२॥\nआज्ये पलसहस्त्रे तु पात्र शतपलं स्मृतम्‍ ॥आज्येऽयुतपले पात्रं पलपंचशता स्मृतम्‍ ॥७३॥\nपंचसप्ततिसंख्ये तु पात्रं षष्टिपलं स्मृतम्‍ ॥ त्रिसाहस्त्री घृतपले शर्करापलभाजनम्‍ ॥७४॥\nद्विसाहख्यां द्विशतमितं च भाजनमिष्यते ॥ शतेऽक्षिचरसंख्यातमेवमन्यत्र कल्पयेत्‍ ॥७५॥\nनित्यदीपे वह्रिपलं पात्रमाज्यं पलं स्मृतम्‍ ॥ एवं पात्रं प्रतिष्ठाप्यः वर्तीः सुत्रोत्थिताः क्षिपेत्‍ ॥७६॥\nएका तिस्त्रोऽथवा पंचसप्ताद्या विषमा अपि ॥ तिथिमानादासहस्त्रं तंतुंसख्या विनिर्मिता ॥७७॥\nगोघृतं प्रक्षिपेत्तत्र शुद्धवस्त्रविशोधितम्‍ ॥ सहस्त्रपलसंख्यादिदशांशं कार्यगौरवात्‍ ॥७८॥\nसुवर्णादिकृतां रम्यां शलाकां षोडशांगुलाम्‍ ॥ तदर्द्धां वा सूक्ष्माग्रां स्थूलमूलिकाम्‍ ॥७९॥\nविसुंचेद्दक्षिणे पात्रमध्ये चाग्रे कृताग्रिकाम्‍ ॥ पात्रदक्षिणादिग्देशे मुक्तां गुलचतुष्टयम्‍ ॥८०॥\nअधोग्रां दक्षिणाधारां निखनेच्छुरिकां शुभाम्‍ ॥ दीपं प्रज्वालयेत्तत्र गणेशस्मृतिपूर्वकम्‍ ॥८१॥\nदीपात्पूर्वत्र दिग्भागे सर्वतोभद्रमंडले ॥ तंडुलाष्टादले वापि विधिवत्स्थापयेद्द्धटम्‍ ॥८२॥\nतत्रावाह्य नृपाधीषं पूजयेत्पूर्ववत्सुधीः ॥ जलाक्षतान्समादाय दीपं संकल्पयेत्ततः ॥८३॥\nदीपसंकल्पमंत्रोऽयं कथ्यते द्वीषभूमितः ॥ प्रणवः पाशमाये च शिखा कार्ताक्षराणि च ॥८४॥\nवीर्या र्जुनाय माहिष्मतीनाथाय सहस्त्र च ॥ बाहवे इति वर्णांते सहस्त्रपदमुच्चरेत्‍ ॥८५॥\nक्रतुदीक्षितहस्ताय दत्तात्रेयप्रियाय च ॥ आत्रेयायानुसूयांते गर्भरत्नाय तत्परम्‍ ॥८६॥\nनमो ग्रीवामकर्णैदुस्थितौ पाश इमं ततः ॥ दीपं गृहाणं अमुकं रक्ष रक्ष पदं पुनः ॥८७॥\nदुष्टान्नाशययुग्मं स्यात्तथाअ पातय घातय ॥ शत्रून जहिद्वंय माया तार्ह स्वं बीजमात्मभूः ॥८८॥\nवह्रिप्रिया अनेनाथ दीपवर्येण पश्विमा ॥ भिमुखेनामुकं रक्ष अमुकांते वरप्रद ॥८९॥\nमायाकाशद्वयं वामनेत्रचंद्रयुतं शिवा ॥ वेदादिकामचामुंडाः स्वाहा तु पूसबिंदुकौ ॥९०॥\nप्रणवोऽग्निप्रिया मंत्रो नेत्रबाणाधराक्षरः ॥ दत्तात्रेयो मुनिर्मालामंत्रस्य परिकीर्तितः ॥९१॥\nछन्दोऽमितं कार्तवीर्यार्जुनी देवोऽखिलाप्ति कृत ॥ चामुंड्या षडंगानि चरेत्षड्‌दीर्घयुक्तया ॥९२॥\nध्यात्वा देव्म ततो मंत्रं पठित्वांते क्षिपेज्जलम्‍ ॥ गोविंदाढ्यो हली सेंदुश्वामुंडाबीजमीरितम्‍ ॥९३॥\nततो नवाक्षरं मंत्रं सहस्त्रं तत्पुरो जपेत्‍ ॥ तारोऽनंतो बिंदुयुक्तो मायास्वं वामनेत्रयुकू ॥९४॥\nकूर्माग्नी शांतिबिंद्वाढ्यौ वह्रि जायांकुशं ध्रुवम्‍ ॥ ऋषिः पूर्वोदितोनुष्टुप्छंदोऽन्यत्पूर्वत्पुनः ॥९५॥\nसहस्त्रं मंत्रराज्म च जपित्वा कवच्म पठेत्‍ ॥ एवं दीपप्र्दाननस्य कतीप्नोखिलेऽप्सितम्‍ ॥९६॥\nदीपप्रबोधनकाले तु वर्जयेदशुभां गिरम्‍ ॥ विप्रस्य दर्शनं तत्र शुभदं परिकीर्तितम्‍ ॥९७॥\nशूद्राणां मध्यमं प्रोक्तं ग्लेच्छस्य वधबन्धनम्‍ ॥ अख्वोत्वोर्दर्शत्म दुष्टं रावाश्वस्य सुखावहम्‍ ॥९८॥\nदीपज्वाला समा सिध्दयै वक्रा नाशविधायिनी ॥ शब्दा भयदा कर्तुरुज्ज्वला सुखदा मता ॥९९॥\nकृष्णा  शङभयोत्पत्त्यैं वमंती पशुनाशिनी ॥ कृते दीपे यदा पात्रं भग्रं दृश्येत दैवतः ॥१००॥\nपक्षदर्वाक्तदा गच्छेद्यजमानो यमालयम्‍ ॥ वर्त्यंतरं यदा कुर्यात्कार्यं सिद्धयेद्विलंबतः ॥१०१॥\nनेत्रहीनो भवेत्कर्ता तस्मिन्दी पांतरे कृते ॥अशुचिस्पर्शने व्याधिर्दिपनाशे तु चौरभीः ॥१०२॥\nश्वमार्जारासुखसंस्पर्शे भवेद्धपतितो भयम्‍ ॥ पात्रारंभे वसुपलैः कृतो दीपोऽखिलेष्टदः ॥१०३॥\nतस्माद्दीपः प्रयत्नेन रक्षणीयोंऽतरायतः ॥  आसमाप्तेः प्रकुर्वित ब्रह्मचर्यं च भूशयः ॥१०४॥\nस्त्रीशूद्रपतितादीनां संभाषमपि वर्जयेत्‍ ॥ जपेत्सहस्त्रं प्रत्येकं मंत्रराजं नवाक्षरम्‍ ॥१०५॥\nस्तोत्रपाठं प्रतिदिनं निशीथिन्यां विशेषतः ॥ एकपादेन दीपाग्रे स्थित्वा यो मंत्रना यकम्‍ ॥१०६॥\nसहंस्त्र प्रजपेद्रात्रौ सोऽभीष्टं क्षिप्रमाप्नुयात्‍ ॥ समाप्य शोभनदिने संभोज्य द्विजसत्तमान्‍ ॥१०७॥\nकुंभोदकेन कर्तारमभि षिंचन्मनुं जपेत्‍ ॥ कर्ता तु दक्षिणां दद्यात्पुष्कलां तो षहेतवे ॥१०८॥\nगुरौ तुष्टे ददातीष्टं कृतवीर्यसुतो नृपः ॥ गुर्वाज्ञयां स्वयं कुर्याद्यदि वा कारये द्रुरुः ॥१०९॥\nदत्त्वा धनादिकं तस्मै दीपदानाय नारद । गुर्वाज्ञामन्त्ररा कुर्याद्यो दीपं स्वेष्टसिद्धये ॥११०॥\nसिद्धिर्न जायते तस्य हान्रेव पदे पदे ॥ उत्तमं गोघृतं पोक्तं मध्यमं महषीभवम्‍ ॥१११॥\nतिलतैलं तु तादृक‍ स्यात्कनीयोऽजादिजं घृतम्‍ ॥ आस्यरोगे सुगंधेन दद्यात्तेलेन दीपकम्‍ ॥११२॥\nसिद्धार्थसंभवेनाथ द्विषतां नाशनाय च ॥ सहस्त्रेण पलैर्दीप विहिते न दृश्यते ॥११३॥\nकार्यसिद्धिस्तदा कुर्यातिवारं दीपजं विधिम्‍ ॥ तदा सुदुर्लभमपि कार्य्यं सिद्धयेन्न संशयः ॥११४॥\nदीपप्रियः कार्तवीर्यो मार्तंडो नतिवल्लभे ॥ स्तुतिप्रियो महविष्णुर्गणेश स्तर्पणाप्रियः ॥११५॥\nदुर्गार्चनप्रिया नूनमभिषेकप्रियः शिवः ॥ तस्मात्तेषां प्रतोषाय विदध्यात्तत्तदादरात्‍ ॥११६॥\nइति श्रीबृहन्नारदीयपुराणे पूर्वभागे बृहदुपाख्याने तृतीयपादे कार्तवीर्यमाहात्म्यमन्त्रदीपकथनं नाम षटसप्ततितमोऽध्यायः ॥७६॥"
  }
]