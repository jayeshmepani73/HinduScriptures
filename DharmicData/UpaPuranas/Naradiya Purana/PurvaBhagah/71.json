[
  {
    "text": "सनत्कुमार उवाच ॥\nश्रृणु नारद त्रक्ष्यामि दिव्यान्नरहरेर्मनून् ॥ यान्समाराध्य ब्रह्माद्याश्वकुः सृष्टयादि कर्म वे ॥१॥\nसंवर्तश्वंद्रमौलिर्मनुर्वह्रिविभूषितः ॥ एकाक्षरः स्मृतो मंत्रो भजतां सुर पादपः ॥२॥\nमुनिरात्रिश्व जगती छंदो बुद्धिमतां वर ॥ देवता नृहरिः प्रोक्तो विनियोगोऽखिलाप्तये ॥३॥\nक्षं बीजं शक्तिरी प्रोक्ता षड्‌दीर्घेण षंडग कम् ॥ अर्केन्दुवह्रिनयनं शरदिंदुरुचं करैः ॥४॥\nधनुश्वक्राभयवरान्दधतं नृहरिं स्मरेत् ॥ लक्षं जपस्तदृशांशहोमश्व घृतपायसैः ॥५॥\nयजेत्पीठे वैष्णवे तु केसरेष्वंगपूजनम् । खगेशं शकंर शेषं शतानन्दं दिगालिषु ॥६॥\nश्रियं ह्रियं धृतिं पुष्टिं कोणपत्रेंषु पूजयेत् ॥ दंतच्छदेषु नृहरींस्तावतः पूजयेत्क्रमात् ॥७॥\nकृष्णो रुद्रो महाघोरो भीमो भीषण उज्ज्वलः ॥करालो विकरालश्व दैत्यांतो मधुसूदनः ॥८॥\nरक्ताक्षः पिंगलाक्षश्वांजनो दीप्तरुचिस्तथा ॥ सुघोरकश्व सुहनुर्विश्वको राक्षसांतकः ॥९॥\nविशालको धूम्रकेशो हयग्रीवो घनस्वनः ॥ मेघवर्णः कुंभकर्णः कृतांततीव्रतेज ॥१०॥\nअग्निवर्णो महोग्रश्व ततो विश्वविभूषणः ॥ विघ्रक्षमो महासेनः सिंहा द्वात्रिंशदीरिताः ॥११॥\nतद्वहिः प्रार्चयेद्विद्वाँल्लोकपालान्सहेति कान् ॥ एवं सिद्धे मनौ मन्त्री साधयेदखिलेप्सितान् ॥१२॥\nविष्णुः प्रद्युम्रयुक् शार्ङी साग्निर्वीरं महांस्ततः ॥ विष्णुं ज्वलंतं भृग्वीशो जलं पद्मासनं ततः ॥१३॥\nहरिस्तु वासुदेवाय वैकुंठो विष्णुसंयुतः ॥ गदी सेंदुनृसिंहं च भीषणं भद्रमेव च ॥१४॥\nमृत्युमृत्युं ततः शौरिर्भानोर्नारायणान्वितः ॥ नृहहरेर्द्वाविंशदर्णोऽयं मन्त्रः साम्राज्यदायकः ॥१५॥\nब्रह्मा मुनिस्तु गायत्री छंदोऽनुष्टुबुदाह्रतम् ॥ देवतां नृहरिश्वास्य सर्वेष्टफलदायकः ॥१६॥\nहं बीजं इं तथा शक्तिर्विनियोगोऽखिलात्पये ॥ वेदैश्वतुर्भ्रिर्वसुभिः षडिः षडिर्युगाक्षरैः ॥१७॥\nषडंगानि विधायाथ मूर्ध्नि भाले च नेत्रयोः ॥ मुखबाह्यंघ्रिसंध्यग्रेष्वथ कुक्षौ तथा ह्रदि ॥१८॥\nगले पार्श्वद्वये पृष्ठे ककुद्यर्णान्मनूद्धवान् ॥ प्रणवांतरितान् कृत्वा न्यसेत्साधकसत्तमः ॥१९॥\nनृसिंहसांनिध्यकरो न्यासो दशविधो यथा ॥ करांघ्र्यष्टाद्यंगुलीषु पृथगाद्यंतपर्वणोः ॥२०॥\nसर्वांगुलीषु विन्यस्यावशिष्टं तलयोर्न्यसेत् ॥ शिरोललाटे भ्रमध्ये नेत्रयोः कर्णयोस्तथा ॥२१॥\nकपोलकर्णमूले च चिबूकोर्द्धाधरोष्ठके ॥ कण्ठे  घोणे च भूजयोर्हत्तनौ नाभिमण्डले ॥२२॥\nदक्षान्पदोस्तले कट्यां मेढ्रोर्वोजानुजघयोः ॥ गुल्फे पादकरांगुल्योः सर्वसन्धिषु रोमसु ॥२३॥\nरक्तास्थिमज्जासु तनौ न्यसेद्वर्णान्विचक्षणः ॥ वर्णान्पदे गुल्फजानुकटिनाभिह्रदि स्थले ॥२४॥\nबाह्योः कंठे च चिबुके चौष्ठे गण्डे प्रविन्य सेत् ॥ कर्णयोर्वदने नासापुटे नेत्रे च मूर्द्धनि ॥२५॥\nपदानि तु मुखे मूर्ध्नि नसि चक्षुक्षि कर्णयोः ॥ आस्ये च ह्रदय नाभौ पादान्सर्वांगके न्यसेत् ॥२६॥\nअर्द्धद्वयं न्यसेन्मूध्रि आह्रत्पादात्तदंगकम् ॥ उग्रादीनि पदानी ह मृत्युमृत्युं नमाम्यहम् ॥२७॥\nइत्यंतान्यास्यकघ्राणाचक्षुः श्रोत्रेषु पक्ष्मसु ॥ ह्रदि नाभौ च कट्यादिपादांतं नवसु न्यसेत् ॥२८॥\nवीराद्यनपि तान्येव यथार्पूंव प्रविन्यसेत् ॥ नृसिंहाद्यानि तान्येव पूर्ववाद्विन्यसे त्सुधीः ॥२९॥\nचंद्राग्निवेदषड्रामनेत्रदिग्बाहुभूमितान् ॥ विभक्तान्मंत्रवर्णांश्व क्रमात्स्थानेषु विन्यसेत् ॥३०॥\nमूले मूलाच्च नाभ्यंतं नाभ्यादि त्दृदयावधि ॥ ह्रदयाद्धूयुगांतं तु नेत्रत्रेय च मस्तके ॥३१॥\nबाह्योरंगुलिषु प्राणेस्थानेषु चरणावधि ॥ विन्यसेन्नामतो धीमान्हरिन्यासोऽय मीरितः ॥३२॥\nन्यासस्यास्य तु माहात्म्यं जानात्येको हरिः स्वयम् ॥ एवं न्यासविधिं कृत्वा ध्यायेच्च नृहरिं त्दृदि ॥३३॥\nगलसक्तसद्वाहु स्पृष्टकेशोऽब्जचक्रधृक् ॥ नखाग्रभिन्नदैत्येशी ज्वालामालासमन्वितः ॥३४॥\nदीप्तजिह्रस्त्रिनयनो दंष्ट्रोग्रं वदनं वहन् ॥ नृसिंहोऽस्मान्सदा पातु स्थलांबुगगनोपगः ॥३५॥\nध्यात्वैवं दर्शयेन्मुद्रां नृसिंहस्यं महात्मनः ॥ जानुमध्यगतौ कृत्वा चिबुककोष्ठौ समावुभौ ॥३६॥\nहस्तौ च भूमिसंलग्नौ कंपमानः पुनः पुनः ॥ मुखं विजृंभितं कृत्वा लेलिहानां च जिह्रिकाम् ॥३७॥\nएषा मुद्रा नारसिंही प्रधानेति प्रकीर्तिता । वामस्यांगुष्ठतो बद्धा कनिष्ठामंगलीत्रयम् ॥३८॥\nत्रिशूलवत संमुखोर्द्धे कुर्यान्मुद्रां नृसिंहगाम् ॥ अंगुष्ठाभ्यां च करयोस्तथाऽऽक्रम्य कनिष्ठके ॥३९॥\nअधोमुखाभिः शिष्टाभिः शेषाभिर्नहरौ ततः ॥ हस्तावधोमुखौ कृत्वा नाभिदेशे प्रसार्य च ॥४०॥\nतर्जंनीभ्यां नयेत्स्कंधौ प्रोक्ता चांत्रणमुद्रिका ॥ हस्तावूर्द्धमुखौ कृत्वा तले संयोज्य मध्यमे ॥४१॥\nअनामायां तु वामायां दक्षिणां तु विनिक्षिपेत् ॥ तर्जन्यौ पृष्ठतो लग्नौ अंगुष्ठौ तर्जनीश्रितौ ॥४२॥\nचक्रमुद्रा भवेदेष नृहरेः संनिधौ मता ॥ चक्रमुद्रा तथा कृत्वा तर्जनीभ्यां तु मध्यमे ॥४३॥\nपीडयेद्दंष्ट्रमुद्रैषा सर्वपाप्रणाशिनी ॥ एता मुद्रा नृसिंहास्य सर्वमंत्रेषु संमताः ॥४४॥\nवर्णलक्षं जपेन्मंत्रं तद्दशांशं च पायसैः ॥ घृताक्तर्जुहुयाद्वह्रौ पीठे पूर्वोदितेऽर्चयेत् ॥४५॥\nअंगान्यादौ समाराध्य दिक्पत्रेषु यजेत्पुनः ॥ गरुडदीन् श्रीमुर्खाश्व विदिक्षु लोकपान्वहिः ॥४६॥\nएवं संसाधितो मंत्रः सर्वान्कामान्प्रपूरयेत् ॥ सौम्ये कार्ये स्मरेत्सौम्यं क्रूरं क्रूर स्मरेद्‌बुधः ॥४७॥\nपूर्वमृत्युपदे शत्रोर्नाम कृत्वा स्वयं हरिः ॥ निशितैर्नखदंष्ट्राग्रैः खाद्यमानं च संस्मरेत् ॥४८॥\nअष्टोत्तरशतं नित्यं जपेन्मन्त्रमतंद्रितः ॥ जायत मण्डलादर्वाक् शत्रुर्वे शमनातिथिः ॥४९॥\nध्यानभेदा वक्ष्ये सर्वसिद्धिप्रदायकान् ॥ श्रीकामः सततं ध्यायेत्पूर्वोक्तं नृहरिं सितम् ॥५०॥\nवामांकस्थितया लक्ष्म्यालिंगितं पद्महस्तया ॥ विषमृत्यूपरोगादिसर्वोपद्रवनाशनम् ॥५१॥\nनरसिंहं महाभीमं कालनल समप्रभम् ॥ आत्रंमालाधरं रौद्रं कण्ठहारेण भूषितम् ॥५२॥\nनागयज्ञोपवीतं च पञ्चाननसुशोभितम् ॥ चन्द्रमौलिं नीलकण्ठं प्रतिवक्रं त्रिनेत्रकम् ॥५३॥\nभुजैः परिघसकाशैर्द्दशभिश्वोपशोभितम् ॥ अक्षसूत्रं गदापद्मं शखं गोक्षीरसन्निभम् ॥५४॥\nधनुश्व मुशलं चैव बिभ्राणं चक्रमुत्तमम् ॥ खङुं शूलं च बाणं च नृहरिं रुद्ररुपिणम् ॥५५॥\nइन्द्रगोपाभनीलाभं चन्द्राभं स्वर्णसन्निभम् ॥ पूर्वादि चोत्तरं यावूद्धास्यं सर्ववर्णकम् ॥५६॥\nएवं ध्यात्वा जपेन्मंत्री सर्वव्याधिविमुक्तये ॥ सर्वमृत्युहरं दिव्य स्मरणात्सर्वसिद्धिदम् ॥५७॥\nध्यायेद्यदा महत्कर्म तदा षोडशहस्तवान् ॥ नृसिंहः सर्वलोकेशः ॥ सर्वाभरणभूषितः ॥५८॥\nद्वौ विदारणकर्माप्तौ द्वौ चांत्रोद्धरणान्वितौ ॥ शङ्खचक्रधरौ द्वौ तु द्वौ च बाणधनुर्द्धरौ ॥५९॥\nखङुखेटधरौ द्वौ च द्वौ गदापद्मधारिणौ ॥ पाशांकुशधरौ द्वौ च द्वौ रिपोर्मुकुटार्पितौ ॥६०॥\nइति षोडशदोर्दंडमण्डितं नृहरिं विभुम‍ ॥ घ्यायेन्नारद नीलाभमुग्र कर्मण्यनन्यधीः ॥६१॥\nध्येयो महत्तमे कार्ये द्वात्रिंशद्धस्तवान्बुधैः ॥ नृसिंहः सर्वभूतेशः सर्वसिद्धिकरः परः ॥६२॥\nदक्षिणे चक्रपद्मे च परशुं पाशमेव च ॥ हलं च मुशलं चैव अभयं चांकुशं तथा ॥६३॥\nपट्टिशं भिंदिपालं च खडुमुद्धरतोमरान् ॥ वामभागे करैः शंङ्खं खेटं पाशं च शूलकम् ॥६४॥\nअग्निं च वरदं शक्तिं कुंडिकां च ततः परम् ॥ कार्मुकं तर्जनीमुद्रां गदां डमरुशूर्पकौ ॥६५॥\nद्वाभ्यां कराभ्यां च रिपोर्जानु मस्तकपीडनम् ॥ उर्द्धीकृताभ्यां बाहुभ्यां आंत्रमालाधरं विभुम् ॥६६॥\nअधःस्थिताभ्यां बाहुभ्यां हिरण्यकविदारणम् ॥ प्रियंकर च भक्तानां दैत्यानां च भयंकरम् ॥६७॥\nनृसिंह तं स्मरेदित्थं महामृत्युभयापहम् ॥ एवं ध्यात्वा जपेन्मन्त्री सर्वकार्यार्थसिद्धये ॥६८॥\nअथोच्यते ध्यानमन्यन्मुखरोगहरं शुभम् ॥ स्वर्णवर्णसुपर्णस्थं विद्युन्मालासटान्वितम् ॥६९॥\nकोटिपूर्णेन्दुवर्ण च सुमुखं त्र्यक्षिवीक्षणम् ॥ पीतवस्त्रोरुभूषाढ्यं नृसिंह शान्तविग्रहम् ॥ चक्रशंखाभयवरान्दधतं करपल्लवैः ॥७०॥\nक्ष्वेडरोगादिशमनं स्वैर्ध्यानैः सुखंदितम् ॥ शत्रोः सेनानिरोधेन यत्नं कुर्याच्च साधकम् ॥७१॥\nअक्षकाष्ठैरे धितेऽग्रौ विचिंत्य रिपुर्दनम् ॥ देवं नृसिंह संपूज्य कुसुमाद्युपचारकैः ॥७२॥\nसमूलमूलैर्जुंहुयाच्छरैर्दशशतं पृथक् ॥ रिपुं खादन्निव जपेन्निर्दहन्निव तं क्षिपेत् ॥७३॥\nहुत्वा सप्तदिन मन्त्री सेनामिष्टां महीपतेः ॥ प्रस्थापयेच्छुभे लग्ने परराष्ट्रजयेच्छया ॥७४॥\nतस्याः पुरस्तान्नृहरिं निघ्रन्तं रिपुमण्डलम् ॥ स्मृत्वा जपं प्रकुर्वीत यावदायाति सा पुनः ॥७५॥\nनिर्जित्य निखिलाञ्छत्रन्सह वीरश्रियासुखात् ॥ प्रीणयेन्मन्त्रिणं राजा विभवैः प्रीतमानसः ॥७६॥\nगजाश्वरथरत्नैश्व ग्रामक्षेत्रधनादिभिः ॥ यदि मन्त्री न तुष्यते तदानर्थो महीपतेः ॥७७॥\nजायते तस्य राष्ट्रेषु प्राणेभ्योऽपि महाभयम् ॥ अष्टोत्तरशत मूलमन्त्रंमंत्रिभस्मना‍ ॥७८॥\nनाशयेमूषिकालूतावृश्विकाद्युत्थितं विषम् ॥ लिप्तांगः सर्वरोगैश्व मुच्यते नात्र संशयः ॥७९॥\nसेवंतीकुसुमैर्हुत्वा महतीं श्रियमाप्नुयात् ॥ औदुम्बरसमिद्धिस्तु भवेद्धान्यसमृद्धिमान् ॥८०॥\nअपूपलक्षहोमे तु भवेद्वैश्रणोपमः ॥ क्रुद्धस्य सन्निधौ राज्ञो जपेदष्टोत्तरं शतम् ॥८१॥\nसद्यो नैर्मल्यमाप्नोति प्रसादं चाधिगच्छति ॥ कुंदप्रसूनै रुदयं मोचभिर्विघ्नाशनम् ॥८२॥\nतुलसीपत्रहोमेन महतीं कीर्तिमाप्नुयात् ॥ शाल्युत्थसक्तुहोमेन वशयेदखिलं जगत् ॥८३॥\nमधूकपुष्पैरिष्टं स्यात्स्तंभनं धात्रिखण्डकैः ॥ दधिमध्वाज्यमिश्रां तु गुडूचीं चतुरंगुलाम् ॥८४॥\nजुहुया दयुतं योऽसौ शतं जीवति रोगजित ॥ शनैश्वर दिनेऽश्वत्थं स्पृष्टा चाष्टोत्तरं शतम् ॥८५॥\nजपेज्जित्वासोऽपमृत्युं शतवर्षाणि जीवति ॥ अथ ते संप्रवक्ष्यामि यंत्रं त्रैलोक्यमोहनम् ॥८६॥\nयस्य संधारणादेव भवेयुःसर्वसंपदः ॥ श्वेतभूर्ज्जे लिखेत्पद्मं द्वात्रिंशत्सिंहसंयुतम् ॥८७॥\nमध्ये सिंहे स्वबीजं च लिखेत्पू र्ववदेव तु ॥ श्रीबीजेन तु तुरुवेद्य वलयत्रसंयुतम् ॥८८॥\nपाशांकुशैश्व संवेष्य पूजयेद्यंमुत्तमम् ॥त्रैलोक्यमोहनं नाम सर्वकामार्थसाधनम् ॥८९॥\nचक्रराजं महाराजं सर्वचक्रेश्वरेश्वरम् ॥ धारणाज्जयमाप्नोति सत्यं सत्यं न संशयः ॥९०॥\nअथ यन्त्रांतरं वक्ष्ये श्रृणु नारद सिद्धिदम ॥ अष्टारं विलिखेद्यंत्रं श्लक्ष्ण कर्णिकया युतम् ॥९१॥\nमूलमंत्रं लिखेत्तत्र प्रणवेन समन्वितम् ॥ एकाक्षरं नारसिंहं मध्ये चैव ससाध्यकम् ॥९२॥\nजपे दष्टसहस्त्रं तु सूत्रेणावेष्टय तद्वहिः ॥ स्वर्णरौप्यसुताम्रैश्व वेष्टयेत्क्रमतः सुधीः ॥९३॥\nलाक्षया वेष्टितं कृत्वा पुनर्मंत्रेण मंत्रयेत् ॥ कंठे भुजे शिखायां वा धारयेद्यंत्रमुत्तमम् ॥९४॥\nनरनारीनरेंद्राश्व सर्वे स्युर्वशगा भुवि ॥ दुष्टास्तं नैव बाधंते पिशाचोरगराक्षसाः ॥९५॥\nयंत्रराजप्रसादेन सर्वत्र जयमाप्नुयात् ॥ अथान्यत्संप्रवक्ष्यामि यंत्रं सर्ववशंकरम् ॥९६॥\nद्वादशारं महाचक्रं पूर्वद्विलिखेत्सुधीः ॥ मात्राद्वादशसंभिन्नलेन विलिखेद्दुधः ॥९७॥\nमध्ये मंत्र शक्तियुक्तं श्रीबीजेन तु वेष्टयेत् ॥ कालांतकं नाम चकं सुरासुरवंशकरम् ॥९८॥\nचक्रमुल्लेखयेद्धूर्जे सर्वशत्रुनिवारणम् ॥ यस्य धारणमात्रेण सर्वत्र विजयी भवेत् ॥९९॥\nअथ सर्वेष्ट्रदं ज्वालामालिसंज्ञं वदाम्यहम् ॥ बीजं ह्रद्धवान्ङेतो नरसिंहाय तत्परम् ॥१००॥\nज्वालिने मालिने दीप्तदंष्ट्राय अग्निने पदम् ॥ त्राय सर्वादिरक्षोघ्राय च नः सर्वभूपदम् ॥१०१॥\nहारिर्विनाशनायांते सर्वज्वरविनाशमः ॥ नामांते दहयुग्मे च पचद्वयमुदीरयेत् ॥१०२॥\nरक्षयुग्मं च वर्मास्त्रठद्वयांतो ध्रुवादिकः ॥ अष्टषष्टयक्षरैः प्रोक्तो ज्वालामाली मनूत्तमः ॥१०३॥\nपुण्यादिकं तु पूर्वोक्तं त्रयोदशभिरक्षरैः ॥ पंक्तिभी रुद्रसंख्याकैरष्टादशभिरक्षरैः ॥१०४॥\nभानुभिः करणैर्मंत्री वरैरंगानि कल्पयेत् ॥पूर्वोक्तरुपिणं ज्वालामलिन नृहरि स्मरेद्‍ ॥१०५॥\nलक्षं जप दशांश च जुहुयात्कापलघृतेः ॥ रौद्रापस्मारभूतादिनाशकोऽयं मनूत्तमः ॥१०६॥\nप्राणो माया नृसिंहश्व सृष्टिर्ब्रह्मास्त्रमीरितः ॥ षडक्षरो महामंत्रः सर्वाभीष्टप्रदायकः ॥१०७॥\nमुनिर्ब्रह्मा तथा छंदः पंक्तिर्देवो नृकेंसरी ॥ षड्‌देर्घभाजा बीजेन षडंगानि समाचरेत् ॥१०८॥\nपूर्वोक्तेनैव विधिना ध्यानं पूजां समाचरेत् ॥ सिद्धेन मनुनानेन सर्वसिद्धर्भवे न्नृणाम् ॥१०९॥\nरमाबीजादिकोऽनुष्टुप्त्रयस्त्रिंशार्णवान्मनुः ॥ प्रजापतिर्मुनिश्च्छदोऽनुष्टुप्‍ लक्ष्मीनृकेसरी ॥११०॥\nदेवता च पदैः सर्वेणांगकल्प नमीरितम् ॥ विन्यस्येव तु पंचागं स्वात्मरक्षां समाचरेत् ॥१११॥\nसंस्पृशन् दक्षिणं बाउं शरभस्य मनुं जपेत् ॥ प्रणवो ह्रच्छिवार्यति महते शरभाय च ॥११२॥\nवह्रिप्रियांतो मंत्रस्तु रक्षार्थे समुदाह्रतः ॥ अथवा राममंत्रांते परं क्षद्वितयं पठेत् ॥११३॥\nअथवा केशवाद्यैस्तु रक्षांकुर्यात्प्रयत्नतः ॥ केशवः पातु पादौ मे जंघे नारायणोऽवतु ॥११४॥\nमाधवो मे कटिं पातु गोविन्दो गुह्यमेव च ॥ नाभिं विष्णुश्व मे पातु जठरं मधुसूदन ॥११५॥\nऊरु त्रिविक्रमः पातु ह्रदयं पातु मे नरः ॥ श्रीधरः पातु कण्ठं च ह्रषीकेशी मुखं मम ॥११६॥\nपद्मनामः स्तनौ पातु शीर्ष दामोदरोऽवतु ॥ एवं विन्यस्य चांगेषु जपकाले तु साधकः ॥११७॥\nनिर्भयो जायते भूतवेतलग्रहराक्षसात् ॥ पुनर्न्यत्प्रयत्नेन ध्यानं कुर्वन्समाहितः ॥११८॥\nपुरस्तात्केशवः पातुः चक्री जांबूनदप्रभः ॥ पश्वान्नारायणः शंखी नीलजीमूतसन्निभः ॥११९॥\nउर्द्धमिंदीवरश्यामो माध वस्तू गदाधरः ॥ गोविन्दो दक्षिणे पार्श्वे धन्वी चन्द्रप्रभो महान् ॥१२०॥\nउत्तरे हलधृग्विष्णुः पद्मकिंजल्कसन्निभः ॥ आग्रेय्यामरविंदाक्षो मुसली मधुसूदनः ॥१२१॥\nत्रिविक्रमः खडुपाणिनैऋत्यां ज्वलनप्रभः ॥ वायव्यां माधवो वज्री तरुणादित्यसन्निभः ॥१२२॥\nऐशान्यां पुण्डरीकाक्षः श्रीधर पट्टिशायुधः ॥ विद्युत्प्रेभो ह्रषीकेश ऊर्द्धे पातु समुद्धरः ॥१२३॥\nअधश्व पद्मनाभो मे सहस्त्रांशुसमप्रभः ॥ सर्वायुधः सर्वशक्तिः सर्वाद्यः सर्वतोमुखः ॥१२४॥\nइन्द्रगोपप्रभः पायात्पाशहस्तोऽपराजितः ॥ स बाह्याभ्यंतरे देहमव्याद्दामोदरो हरिः ॥१२५॥\nएवं सर्वत्र निश्छ्द्रं नाम द्वादर्शपञ्जरम् ॥ प्रविष्टोऽहं न मे किंचिद्धयमस्ति कदाचन् ॥१२६॥\nएवं रक्षां विधायाथ दुर्द्धर्षो जायते नरः ॥ सर्वेषु नृहरेर्मंत्रवर्गेष्वेवं विधिर्मथ ॥१२७॥\nपूर्वोक्तविधिना सर्वं ध्यानपूजादिकं चरेत् ॥ जितं ते पुण्डरीकाक्ष नमस्ते विश्वभावन् ॥१२८॥\nनमस्तेऽस्तु ह्रषीकेश महापुरुष ते नमः ॥ इत्थं संप्रार्थ्य जप्त्वा च पटित्वा विसृजेद्विभुम् ॥१२९॥\nएवं सिद्धे मनौ मन्त्री जायते सम्पदां पदम् ॥ जयद्वयं श्रीनृसिंहेत्येष्टार्णोऽयं मनूत्तमः ॥१३०॥\nमुनिर्ब्रह्माथ गायत्री छ्न्दः प्रोक्तोऽस्य देवता ॥ श्रीमाञ्जनृसिंहस्तु सर्वाभीष्टप्रदायकः ॥१३१॥\nसेंदुगोविंदपूर्वेण वियता सेन्दुनापुनः ॥ षडीर्घाढ्ये न कुर्वीत षडंगानि विशालधीह ॥१३२॥\nततो ध्यायेद्ध्दि विभुं नृसिंहं चन्द्रशेखरम् ॥१३३॥\nश्रीमन्नृकेसरितनो जगदेकबन्धो श्रीनीलकण्ठ करुणार्णव सामराज ॥वह्रीन्दुतीव्रकरनेत्र पिनाकपाणे शीतांशुशेखर रमेश्वर पाहि विष्णो ॥१३४॥\nध्यात्वैवं प्रजपेल्लक्षाष्टकं मन्त्री दशांशतः ॥ साज्येन पायासान्नेन जुहुयात्प्राग्वदर्चनम् ॥१३५॥\nतारो माया स्वबीजांते कर्णोग्रं वीरमीरयेत ॥ महाविष्णुं ततो ब्रूयाज्ज्वंलंतं सर्व तोमुखम् ॥१३६॥\nस्फुरद्दयं प्रस्फुरेति द्वयं घोरपदं ततः ॥ वदेद्दोरतरं ते तु तनुरुपं च ठद्वयम् ॥१३७॥\nप्रचटद्वयमाभाष्य कहयुग्म च मद्वयम् ॥ बन्धद्वयं घातयेति द्वयं वर्मास्त्रमीरयेत् ॥१३८॥\nनृसिंह भीषणं भद्रं मृत्युमृत्युं नमाम्यहम् ॥ पञ्चाशीत्यक्षरो मन्त्रो भजतामिष्टयकः ॥१३९॥\nऋषी  ह्यघोरब्रह्माणौ तथा त्रिष्टुबनुष्टुभौ ॥ छन्दसी च तथा घोरनृसिंहो देवता मतः ॥१४०॥\nध्यानार्चनादिकं चास्य कुर्यादानुष्टुभं सुधीः ॥ विशेषान्मन्त्रवर्योऽयं सर्वरक्षाकरो मतः ॥१४१॥\nबीजं हं तथा जययुगं पश्वान्नृसिंहेत्यष्टवर्णवान् ॥ ऋषिः प्रजापतिश्वास्यानुष्टुप्छन्द उदाह्रतम् ॥१४२॥\nविदारणनृसिंहोऽस्य देवता परिकीर्तितः ॥ जं बीजं हं तथा शक्तिर्विनियोगोऽखिलाप्तये ॥१४३॥\nदीर्घाढ्येन नृसिंहेन षडंगन्यासमाचरेत् ॥ रौदं ध्यायेन्नृसिंह तु शत्रुवक्षोविदारणम् ॥१४४॥\nनखदंष्ट्रायुग्धं भक्ताभयद श्रीनिकेतनम् ॥ तप्तहाटककेशातंज्वलत्पावकलोचनम् ॥१४५॥\nवज्राधिकनखस्पर्श दिव्यसिंह नमोऽस्तु ते ॥ मुनिर्ब्रह्या समाख्यातोऽनुष्टुप्छंदः समीरितः ॥१४६॥\nदेवतास्य रदार्णस्य दिव्यपूर्वी नृकेसरी ॥ पादैश्वतुर्भिः सर्वेणं पंचांगानि समाचरेत् ॥१४७॥\nध्यानपूजादिकं सर्वं प्राग्वत्प्रोक्तं मुनीश्वर ॥ पूर्वोक्तानि च सर्वाणि कार्याण्यायांति सिद्धताम् ॥१४८॥\nतारो नमो भगवते नरसिंहाय हच्च ते ॥ जस्तेजसे आविराविर्भव वज्रनखांततः ॥१४९॥\nव्रजदंष्ट्रेति कर्मांते त्वासयाक्रंदयद्वयम् ॥ तमो ग्रसद्वयं पश्वात्स्वाहांते चाभयं ततः ॥१५०॥\nआत्मन्यंते च भूयिष्ठा ध्रुवो बीजांतिमो मनुः ॥ द्विषष्टयर्णोऽस्य मुन्यादि सर्वं पूर्ववदीरितम् ॥१५१॥\nतारो नृसिंबीजं च नमो भगवते ततः ॥ नरसिंहाय तारश्व बीजमस्य यद ततः ॥१५२॥\nरुपाय तारः स्वर्बीजं कूर्मरुपाय तार कम् ॥ बीजं वराहरुपाय तारो बीज नृसिंहतः ॥१५३॥\nरुपाय तार स्वं बीजं वामनांते च रुपतः ॥ पापध्रुवत्रयं बीजं रामाय निगमादितः ॥१५४॥\nबीजं कृष्णाय तारांते बीजं च कल्किने ततः ॥ जयद्वयं ततः शालग्रामांते च निवासिने ॥१५५॥\nदिव्यसिंहाय ङेन्तः स्यात्स्वयंभूःपुरुषाय ह्रतू‍ ॥ तारः स्वं बीजमित्येषं महासाम्राज्यदायकः ॥१५६॥\nनृसिंहमन्त्रः खांकार्णो मुनिरात्रिः प्रकीर्तितः ॥ छन्दोऽतिजगती प्रोक्तं देवता कथिता मनोः ॥१५७॥\nदशावतारो नृहरिं बीजं खं शक्तिख्यवः ॥ षड्‌दीर्घाढ्येनं बीजेन कृत्वांगानि च भावयेत् ॥१५८॥\nअनेकचन्द्रप्रतिमो लक्ष्मीमुखकृतेक्षणः ॥ दशावतारैः सद्दितस्तनोतु नृहरिः सुखम् ॥१५९॥\nजपोऽयुतं दशांशेन होमः स्यात्पायसेन तु ॥ प्रागुक्ते पूजयेत्पीठे मूर्तिम संकल्प्य मूलतः ॥१६०॥\nअंगान्यादौ च मत्स्याद्यान्दिग्दलेषु ततोऽर्चयेत् ॥ इन्द्राद्यानपि वज्राद्यान्सम्पूज्येष्टमवाप्नुयात् ॥१६१॥\nसहस्त्रार्णं महामंत्रं वक्ष्ये तंत्रेषु गोपितम् ॥ तारो माया रमा कामो बीजं क्रोधपदं ततः ॥१६२॥\nमृर्ते नृसिंहशब्दांते महापुरुष ईरयेत् ॥ प्रधानधर्माधर्मान्ते निगडेतिपदं वदेत् ॥१६३॥\nनिर्मोचनांते कालेति ततः पुरुष ईरेयेत् ॥ कालांतकसदृअक्तोयं स्वेश्वरांते सदृग्जलम् ॥१६४॥\nश्रांताते तु निविष्टेति चैतन्यचित्सदा ततः ॥ भासकांते तु कालद्यतीतनित्योदितेति च ॥१६५॥\nउदयास्तमयाक्रान्तमहाकारुणिकेति च ॥ ह्रदयाब्जचतुश्वोक्ता दलांते तु निविष्टितः ॥१६६॥\nचैतन्यात्मंश्वतुरामन्द्वादशात्मंस्ततः परम् ॥ चतुर्विशात्मन्नन्ते तु पञ्चविंशात्मन्नित्यपि ॥१६७॥\nबको हरिः सहस्त्रांते मूर्ते एह्येहि शब्दतः ॥ भगवन्नृसिंहपुरुष क्रोधेश्वर रसा सह ॥१६८॥\nस्त्रवंदितांते पादेति कल्पांताग्निसहस्त्र च ॥ कोट्याभांते महादेव निकायदशशब्दतः ॥ ॥१६९॥\nशतयज्ञातलं ज्ञेयं ततश्वामलयुगमकम् ॥ पिंगलेक्षणसटादष्ट्रां दंष्ट्रायुध नखायुध ॥१७०॥\nदानवेद्रांतकावह्रिणशोणितपदं ततः ॥ सं सक्तिविग्रहांते तु भूतापस्मारयातुधान् ॥१७१॥\nसुरासुखंवंद्यमानपादपंकजशब्दतः ॥ भगवन्व्योमचक्रेश्वरांते तु प्रभवाप्यय ॥१७२॥\nरुपेणोत्तिष्ठ चोत्तिष्ठ अविद्यानिचयं दह ॥ दह ज्ञानैश्वर्यमंते प्रकाशयुगं ततः ॥१७३॥\nॐ सर्वज्ञ अरोषांते जंभाजृभ्यवतारकम् ॥ सत्यपुरुष शब्दांते सदसन्मध्य ईरयेत् ॥१७४॥\nनिविष्टं मम दुःखस्वप्नभयं निगडशब्दतः ॥ भयं कांतारशब्दांते भयं विषपदात्ततः ॥१७५॥\nज्वरांते डाकिनी कृत्याध्वरेवतीभयं ततः ॥ अशन्यंते भयं दुर्भिक्षभयं मारीशब्दतः ॥१७६॥\nभयं मारीचशब्दांते भयं छायापदं ततः ॥ स्कंदापस्माशब्दांते भयं चौरभयं ततः ॥१७७॥\nजलस्वप्नाग्रिभयं गजसिंहभुजजङुगतः ॥ भयं जन्मजरांते मरणादिशब्दमीरयेत् ॥१७८॥\nभयं निर्मोचययुगं प्रशमययुगं ततः ॥ ज्ञेयरुपधारणांते नृसिंहबृहत्सामतः ॥१७९॥\nपुरुषांते सर्वभयानिवारणपदं ततः ॥ अष्टाष्टकं चतुःषष्टि चेटिकाभयमीरयेत् ॥१८०॥\nविद्यावृतस्त्रयस्त्रिंशद्देवताकोटिशब्दतः ॥ नमितांते पदपदात्पंकजान्वित ईरयेत् ॥१८१॥\nसह स्त्रवदनांते तु सहस्त्रोदरे संवदेत् ॥ सहस्त्रेक्षणशब्दांते सहस्त्रपादमीरयेत् ॥१८२॥\nसहस्त्रभुज संप्रोच्य सह्स्त्रजिह्य संवदेत् ॥ सहस्त्रांते ललाटेति सहस्त्रायुधतो धरात् ॥१८३॥\nतमःप्रकाशक पुरमथनान्ते तु सर्व च ॥ मन्त्रराजेश्वरपदाद्विहायसगतिप्रद ॥१८४॥\nपातालगतिप्रदांते यन्त्रमर्द्दन ईरयेत् ॥ घोराट्टहासहसिताविश्वावासपदं ततः ॥१८५॥\nवासुदेव ततोऽक्रूर ततो हयमुखेति च ॥ परमहंस विश्वेश विश्वांते तु विडंबन ॥१८६॥\nनिविष्टांते ततः दुर्भावकारक ईरयेत ॥ ह्र्षीकेश च स्वच्छंद निःशेषजीव विन्यसेत् ॥१८७॥\nग्रासकांते महा पश्वात्पिशितासृगितीरयेत‍॥ लंपटान्ते खेचरीति सिद्ध्यते तु प्रदायक ॥१८८॥\nअजेयाव्यय अव्यक्त ब्रह्माण्डोदर इत्यपि ॥ ततो ब्रह्मसहस्त्रांते कोटि स्त्रग्रुंडशब्दतः ॥१८९॥\nमाल पंडितमुण्डेति मत्स्य कूर्म ततः परम् ॥ वराहांते नृसिंहेति वामनांते समीरयेत् ॥१९०॥\nत्रैलोक्याक्रमणांते तु पादशा लिक ईरयेत ॥ रामत्रय ततो विष्णुरुपांते धर एव च ॥१९१॥\nतत्त्वत्रयांते प्रणवाधारतस्तच्छिखां पदम् ॥ निविष्टवह्रिजायांते स्वधा चैव ततो वषट् ॥१९२॥\nनेत्र वर्मास्त्रमुच्चार्य्य प्राणाधार इतरियेत ॥ आदिदेवपदात्प्राणापानपश्वान्निविष्टितः ॥१९३॥\nपांचरात्रिक दितिज विनिधनांते करेति च ॥ महामाया अमोघांते दर्यं दैत्येंद्रशब्दतः ॥१९४॥\nदर्यांते दलनेत्युक्ता तेजोत्युक्ता तेजोराशिन् ध्रुवं स्मरः ॥ तेजस्वरांते पुरुषपंङेते सत्यपुरुष ॥१९५॥\nअस्त्रतारोऽच्युतास्त्रं च तारो वाचा सुदेव फट ॥ तारमायामूर्तेः फट् वः काम स्वरादिमः ॥१९६॥\nमूर्तेस्त्रमव्ययोबीजं विश्वमूर्तेस्त्रिमव्ययः ॥ मायाविश्वात्मने षटू च तारः सौचं तुरात्मने ॥१९७॥\nफटू तारोहं विश्वरुपिन्नस्त्रं च तदनंतरम् ॥ तारौह्रैपरमांते तु ह्रंसफटूप्रणवस्ततः ॥१९८॥\nह्रः हिरण्यगर्भरुप धारणांते च फट् धुर्वः ॥ ह्रौं अनौपम्यरुपधारिणास्त्रं ध्रुवस्ततः ॥१९९॥\nक्षौं नृसिंहरुपधारिन ॐ क्लं श्लश्व स्वरादिकः ॥ ष्टांगविन्यासविन्य स्तमूर्तिधारिंस्ततश्व फटू ॥२००॥\nह्रौ निर्सगसिद्धयैकरुपधारिंस्तश्व फटू॥ तारो वर्मत्रयं संकरं वं चामुकमस्तकम् ॥२०१॥\nखंडाद्वयं खाद येतिद्वयं क्लीं साध्यमानय ॥ द्वंय ततो महात्मन्स्यान्सम्यग्दर्शययुग्मकम् ॥२०२॥\nषड्‌दीर्घाड्यां स्वबीजं च क्षपितांते तु कल्मष ॥ उत्तरायं द्वयं पंचबाणबीजानि वोच्चरेत् ॥२०३॥\nनृसिंहांते ततो ज्वालात्मने स्वाहा समीरयेत् ॥ नृसिंहान्ते ततः कालात्मने स्वाहा ध्रुवस्ततः ॥२०४॥\nखबीजं कामबीजं च लक्ष्मीबीजद्वयं ततः ॥ मायातारांतिमो मन्त्रः सहस्त्राक्षरसंमितः ॥२०५॥\nकपिलोऽस्य मुनिश्छन्दो जगती देवता पुनः ॥श्रीलक्ष्मीर्नृहरिर्बीजं क्षौं शक्तिर्वह्रिवल्लभा ॥२०६॥\nश्वेतो वर्ण उदात्तश्व स्वरः प्रोक्तो मनीषिभिः ॥ क्षेत्रं च परमात्मा तु विनियोगोऽखिलाप्तये ॥२०७॥\nक्षः सहस्त्रबाहवेंते सहस्त्रायुधधराय च ॥ नृसिंहातं वह्रिजायास्त्रायफटू मन्त्र ईरितः ॥२०८॥\nअनेन करशुद्धिं च कृत्वांगानि समाचरेत् ॥ तारः क्षां च सहस्त्रांते क्षरशब्दाद्विजृंभितम् ॥२०९॥\nनृसिंहायाग्निजायांतो त्दृदये मनुरीरितः ॥ मारःक्षीं च महातेनुं प्रभांते विकरेति च ॥२१०॥\nनृसिंहा याग्रिजायांते शिरोमंत्रः प्रकीर्तितः ॥ तारः क्षं तप्तयंहायश्वादृक्केशांत ईरयेत् ॥२११॥\nज्वलत्यावकलो कूर्मो दीर्घा वज्रधिकेति च ॥ नख स्पर्शद्दिव्यसिंह नमोऽस्तु भगवन् हरिः ॥२१२॥\nमहाध्वस्त जगद्रूप नृसिंहाय द्वयंद्वयम् ॥ अनेन च शिखा प्रोक्ता कवचं तदनंतरम् ॥२१३॥\nतारः क्षैं च सुवर्ण ते मदमतपदं ततः ॥ विह्रलितनृसिंहाय स्वाहतिं स्मृतम् ॥२१४॥\nतारः क्षौं च सहस्त्राक्ष विश्वरुपपदं वदेत् ॥ धारणेग्रिप्रियातोऽयं नेत्रमंत्रः प्रकीर्तितः ॥२१५॥\nतारो क्षश्व सहस्त्रांते वारावेपदमीरयेत् ॥ सहस्त्रांते युधायाथ नृसिंहायाग्रिसुंदरी ॥२१६॥\nअस्त्रमंत्रः समाख्यास्ततो ध्यायेन्नृकेसरी ॥ उद्यदर्कसहस्त्राभं त्रीक्ष्णं भीमभूषणम् ॥२१७॥\nसुतीक्ष्णाग्रभुजो दंडैर्दैत्यदारणकं स्मरेत् ॥ एवं ध्यात्वा जपेन्मंत्री सहस्त्रं पायसेन च ॥२१८॥\nआज्यप्लुतेन जुहुयात्सम्यक्सिद्धो भवेन्मनुः ॥ प्रागुक्ते वैष्णवे पीठे मूर्तिं संकल्प्य मूलतः ॥२१९॥\nसंपूज्य नृहरिं पश्वादादावंगानि पूजयेत् ॥ चक्र शंखं च पाशं वांकुशं कुलिशमेव च ॥२२०॥\nगदाकृपाणिक्ष्वेडानि दलेषु परिपूज येत् ॥ लोकेशानपि वज्राद्यान्पूजयेत्तदनंतरम् ॥२२१॥\nएवं सिद्धे मनौ मन्त्री प्रयोगान्कर्तृमर्हति ॥ भस्मभिमंत्रितं कृत्वा ग्रहग्रस्तं विलेपयेत् ॥२२२॥\nभस्मसंलेपनादेव सर्वग्रहविनाशम‍ ॥ अनेनैव विधानेन यक्षराक्षसकिन्नरः ॥२२३॥\nभूतप्रेतपिशाचाश्व नश्यंत्येव न संशयः ॥ पराभिचारकृत्यानि मनुनानेन मंत्रितम् ॥२२४॥\nभस्म संलेपयेत्सद्यो दुराधर्षो भवेन्नर्ह ॥ सुदिने स्थापयेत्कुम्भे सर्वतोभद्रमण्डले ॥२२५॥\nतीर्थ तोयेन संपूर्य जपेदष्टोत्तरं शतम् ॥ तेनाभिषिक्तो मनुजः सर्वापत्तिं तरेद् ॥२२६॥\nकिं बहूक्तेन सर्वेष्टदायकोऽयं मनूत्तमः ॥ वज्रनखाय विद्महे तीक्ष्णदंष्ट्राय धीमहि ॥ तन्नो नृसिः शब्दांते वचेच्चैव पचोदयात् ॥२२७॥\nएषा नृसिहगायत्री सर्वाभीष्टप्रदायिनी ॥ एतस्याः स्मरणादेव सर्वपापक्षयो भवेत् ॥२२८॥\nइति श्रीबृहन्नारदीयपुराणे पूर्वभागे बृहदुपाख्याने तृतीयपादे नृसिंहोपासनामन्त्रगायत्र्यदिनिरुपणं नामैकसप्ततितमोऽध्यायः ॥७१॥"
  }
]