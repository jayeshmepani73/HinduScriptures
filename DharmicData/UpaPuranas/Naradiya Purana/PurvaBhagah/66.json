[
  {
    "text": "सनत्कुमार उवाच ॥\nततः श्वासानुसारेण दत्वा पादं महीतले ॥ समुद्रमेखले देवि पर्वतस्तनमंडले ॥१॥\nविष्णुपत्नि नमस्तुभ्यं पादस्पर्श क्षमस्व मे ॥ इति भूमिं तु संप्रार्थ्य विहरेच्च यथाविधि ॥२॥\nरक्षःकोणे ततो ग्रामाद्धत्वा मंत्रमुदीरयेत् ॥ गच्छंतु ऋषयो देवाः पिशाचा ये च गुह्यकाः ॥३॥\nपितृभूतगणाः सर्वे करिष्ये मलमोचनम् ॥ इति तालत्रयं दत्वा शिरः प्रावृत्य वाससा ॥४॥\nदक्षिणाभिमुखं रात्रौ दिवा स्थित्वा ह्युदङ्‌मुखः ॥ मलं विसृज्य शौचं तु मृदाद्धिः समुपाचरेत् ॥५॥\nएका लिंगे गुदे तिस्त्रो दश वामकरे मृदः ॥ करयोः सप्त वै तद्यात्रित्रिवारं च पादयोः ॥६॥\nएवं शौचं विद्यायाथं गंडूषान्द्वाद शैव तु ॥ कृत्वा वनस्पपिं चाथ प्रार्थन्मनुनामुना ॥७॥\nआयुर्बलं यशो वर्चः प्रजाः पशुवसूनि च ॥ श्रियं प्रज्ञां च मेधां च त्वं नो देहि वनस्पते॥८॥\nसंप्रार्थ्यैव् दंतकाष्ठं द्वादशांगुलसंमितम् ॥ गृहीत्वा काममंत्रेण कुर्यान्मंत्री समाहितः ॥९॥\nकामदेवपदं डेन्तं तथा सर्वजनप्रियम् ॥ त्द्ददंतः कामबीजाढ्यं दन्तांश्वानेन शोधयेत् ॥१०॥\nजिह्रोल्लेखो वाग्भवेन मूलेन क्षालयेन्मुखम् ॥ देवागारं ततो गत्वा निर्माल्यमपसार्य च ॥११॥\nपरिधायांबरं शुद्धं मंगलारार्तिकं चरेत् ॥ अस्त्रेण पात्रं मूलेन ज्वालयेच्च तम् ॥१२॥\nसंपूज्य पात्रमादायोत्थाय घंटां च वादयेत् ॥ सुगोघृतप्रदीपेन भ्रामितेन समंततः ॥१३॥\nवाद्यैर्तीतैर्मनोज्ञैश्व देवस्यारार्तिकं  भवेत् ॥ इति नीराजनं कृत्वा प्रार्थयित्वा निजेश्वर्म् ॥१४॥\nस्त्रातुं यायान्निम्गगादौ कीर्तयन्देवतागुणान् ॥ गत्वा तीर्थं नमस्कृत्य स्त्रानीयं च निधाय वै ॥१५॥\nमूलाभिमंत्रितमृदमादाय कटिदेशतः ॥ विलिप्यवादपर्यंत क्षालयेत्तीर्थवारिणा ॥१६॥\nततश्व पञ्चभिः पादौ प्रक्षाल्यांर्तजले पुनः ॥ प्रविश्य नाभिमात्रे तु मृदं वामकरस्य च ॥१७॥\nमणिबन्धे हस्ततले तदग्रे च तथा पुनः ॥ कृत्वांगुल्या गांगमृदमादायास्त्रेण तत्पुनः ॥१८॥\nनिजोपरि च मंत्रज्ञो भ्रामयित्वा त्यजेत्सुधी ॥ तलस्थां च षडंगेषु तन्मंत्रै प्रविलेपयेत् ॥१९॥\nनिमज्य क्षालयेत्सभ्यग्‍ मलस्त्रानमितीरितम् ॥ विबहव्येष्टमयं सर्वमांतरं स्त्रानमाचरेत् ॥२०॥\nअनंता दित्यसंकाशं निजभूषायुधैर्युतम् ॥ मंत्रमूर्ति प्रभुं तत्पादोदकसंभवाम् ॥२१॥\nधारां च ब्रह्मरंध्रेण प्रविशतीं निजां तनुम् ॥ तया संक्षालयेत्सर्वमंतर्द्देहगतं मलम् ॥२२॥\nतत्क्षणाद्विरजा मंत्री जायते स्फटिकोपमः ॥ ततः श्रौतोक्तविधिना स्त्रात्वा मन्त्री समाहितः ॥२३॥\nमंत्रस्नानंततः कुर्यात्तद्विधानमथोच्यते ॥ देशकालौ च संकीर्त्य प्राणायामषडंगकैः ॥२४॥\nकृत्वार्कमंडलात्तीर्थान्याह्रयेन्मुष्तिमुद्रया ॥ ब्रह्माण्डोदरतीर्थानि करैः स्पृष्टानि ते खेः ॥२५॥\nतेन सत्येन मे देव तीर्थं दिवाकर ॥२६॥\nगंगे च यमुने चैव गोदावरि सरस्वति ॥ नर्मदे सिंधुकावेरि जलेऽस्मिन्संसनिधिं कुरु ॥२७॥\nइत्यावाह्य जले तानि सुधाबीजेन योजयेत् ॥ गोमुद्रयामृतीकृत्य कवचेनावगुंठय च ॥२८॥\nसंरक्ष्यास्त्रेण तत्पश्वाच्चक्रमुद्रां प्रदर्शयेत् ॥ वह्रयर्कैंदुमंडलानि तत्र संचितयेद्धुधः ॥२९॥\nमंत्रयेदर्कमन्त्रेण सुधाबीजेन तज्जलम् ॥ मूलेन चैकादशधा तत्र संमंत्र्य भावयेत् ॥३०॥\nपूजायंत्रं च तन्मध्ये खांतादावाह्य देवताम् ॥ स्त्रापयित्वार्चयेत्तां च मानसैरुपचारकैः ॥३१॥\nसिंहासनस्थां तां नत्वा तज्जलं प्रणमेत्सुधीः ॥ आधारः सर्वभूतानां विष्णारेतुलतेजसः ॥३२॥\nतद्रूपाश्व ततो जाता आपस्ताः प्रणमाम्यहम् ॥ इति नत्वा समारुन्ध्य सप्तच्छिद्राणि साधकः ॥३३॥\nनिमज्य सलिले तस्मिन्मूलं देवाकृतिं स्मरेत् ॥ निमज्ज्योन्मज्ज्य त्रिश्वैवं सिंचेत्कं कुभमुद्रया ॥३४॥\nत्रिर्मूलेन चतुर्मंत्रैरभिषिंन्निजांतनुम् ॥ चत्वारो मनवस्तेऽकथ्यन्ते तांत्रिका मुने ॥३५॥\nसिसृक्षोनिंखिलं विश्वं मुहुः शुक्रं प्रजापतेः ॥ मातरः सर्वभूतानामापो देव्यः पुनंतु माम् ॥३६॥\nअलक्ष्मीर्मलरुपा या सर्वभूतेषु संस्थिता ॥ क्षालंयति च तां स्पर्शादापो देव्यः पुनंतु माम् ॥३७॥\nयन्मे केशेषु दौर्भाग्यं सीमन्ते यच्च मूर्द्धनि ॥ ललाटे कर्णयोरक्ष्णोरापस्तद्धन्तु वो नमः ॥३८॥\nआयुरोग्यमैश्वर्यमरिपक्षक्षयं शुभम् ॥ सन्तोषः क्षांतिरास्तिक्यं विद्या भवतु वो नमः ॥३९॥\nविप्रपादोदकं पीत्वा शालाग्रामशिलाजलम् ॥ पिबेद्विरुद्ध्म नो कुर्यादेषां तु नियतो विधिः ॥४०॥\nपृथिव्यां यानि तीर्थानि दक्षांघ्रौ तानि भूसुरे ॥ स्वेष्टदेवं समुद्वास्य मन्त्री मार्तंडमण्डले ॥४१॥\nततस्तीरं समागत्य वस्त्रं संक्षाल्य यत्नतः ॥ वाससी परिधायाथ कुर्यात्सन्ध्यादिकं सुधीः ॥४२॥\nरोगाद्यशक्तो मनुजः कुर्यात्तत्राघमर्षणम् ॥ अथवा भस्मना स्त्रातो रजोभिश्वैव वाऽक्षमः ॥४३॥\nअथ सन्ध्यादिकं कुर्याण स्थित्वां चैवासने शुभे ॥ केशवेन तथा नारायणेन माधवेन च ॥४४॥\nसंप्राश्यं तोयं गोविंदविष्णुभ्यां क्षालयेत्करौ ॥ मधुसूदनत्रिविक्रमाभ्यामोष्ठौ च मार्जयेत् ॥४५॥\nवामनश्र्रीधराभ्यां च मुखं हस्तौ स्पृशेत्ततः ॥ ह्रषीकेशपद्मनाभाभ्यां स्पृशेच्चरणौ ततः ॥४६॥\nदामोदरेणमूर्द्धानं मुखं संकर्षणेन च ॥ वासुदेवेन प्रद्युम्नेन स्पृशेन्नासिके ततः ॥४७॥\nअनिरुद्धपुरुषोत्तमाभ्यां नेत्रे स्पृशेत्ततः ॥ अधोक्षजनृसिंहाभ्य श्रवणे संस्पृशेत्तथा ॥४८॥\nनाभिं स्पृशेदच्युतेन जनार्दनेन वक्षसि ॥ हरिणा विष्णुनांसौ च वैष्णवाचमनं त्विदम् ॥४९॥\nप्रणवाद्यैर्डे मोंतैः केशवादिकनामभिः ॥ मुखे नसोः प्रदेशिन्याऽनामया नेत्रकर्णयोः ॥५०॥\nकनिष्ठया नाभिदेशं सर्वत्रांगुष्ठयोजनम् ॥ आत्मविद्याशिवैस्तत्त्वैं स्वाहांतैः शैव्मीरितम् ॥५१॥\nदीर्घतयेंदुयुग्व्योमपूर्वकैश्व पिबेज्जलम् ॥ आत्मविद्याशिवैरेव शैवं स्वाहावसानिकैः ॥५२॥\nवाग्लज्जाश्री मुखैः प्रोक्तं शाक्तं स्वाहावसानिकैः ॥ वाग्लज्जाश्रीमुखैः प्रोक्तं द्विजाचमनमर्थदम् ॥५३॥\nतिलंक च ततः कुर्याद्वाले सुष्ठु गदाकृति ॥ नंदकं ह्रदये शंखचक्रे चैव भुजद्वये ॥५४॥\nशार्ङबाणं मस्तके च विन्यसेत्क्रमशः सुधीः ॥ कर्णमूले पार्श्वयोश्व पृष्ठे नाभौ ककुद्यपि ॥५५॥\nएवं तु वैष्णवः कुर्यान्मृद्धिस्तीर्थोद्धवादिभिः ॥ अग्निहोत्रोद्धवं भस्म गृहीत्वा त्र्यंबकेण तु ॥५६॥\nकिंवाग्निरिति मंत्रेणाभिमंत्र्य पञ्चमन्त्रकैः ॥ क्रमात्तत्पुरुषाघोरसद्योजातादिनामभिः ॥५७॥\nपञ्च कुर्यास्त्रिपुंड्राणि भालांसोदरह्रत्सु च ॥ शैवः शाक्तस्त्रिकोणाभं नारीवद्वा समाचरेत् ॥५८॥\nकृत्वा तु वैदिकी संध्यां तांत्रिकीं च समाचरेत् ॥ आचम्य विधिवन्मन्त्री तीर्थान्यावाह्य पूर्ववत् ॥५९॥\nततस्त्रिवारं दर्भेण भूमौ तोयं विनिःक्षिपेत् ॥ सप्तधा तज्जलेनाथ मूर्द्धानमभिषेचयेत् ॥६०॥\nततश्व प्राणानायम्य कृत्वा न्यासं षडंगकम् ॥ आदाय वामहस्तेंऽबु दक्षेणाच्छाद्य पाणिना ॥६१॥\nवियद्वाय्वग्नितोयक्ष्माबीजैः संमंत्र्य मंत्रवित् ॥ मूलेन तस्मात् श्वोतद्धिर्बिन्दुभिस्तत्त्वमुद्रया ॥६२॥\nस्वशिरः सप्तधा प्रोक्ष्यावशिष्टं तत्पुनर्जलम् ॥ कृत्वा तदक्षरं मंत्री नासिकांतिकमानयेत् ॥६३॥\nजलं तेजोमयं तच्चाकृष्यांतश्वेडया पुनः ॥ प्रक्षाल्यांर्तगतं तेन कल्पषं तज्जलं पुनः ॥६४॥\nकृष्णवर्णं पिंगलया रेचयेत्स्वाग्रतस्तथा ॥ क्षिपेदस्त्रेण तत्पश्वात्कल्पिते कुलिशोपले ॥६५॥\nएतद्धि सर्वपापघ्नं प्रोक्तं चैवाघमर्षणम् ॥ ततश्व हस्तौ प्रक्षाल्य प्राग्वदाचम्य मंत्रवित् ॥‌६६॥\nसमुत्थाय च मंत्रज्ञस्ताम्रपात्रे सुमादिकम् ॥ प्रक्षिप्यार्घं प्रदद्याद्वै मूलांतैर्मंमुच्चरन् ॥६७॥\nरवि मंडलसंस्थाय देवायार्घ्यं प्रकल्पयेत् ॥ दत्वार्घं त्रिरनेनाथ देवं रविगतं स्मरेत् ॥६८॥\nस्वकल्पोक्तां च गायत्रीं जपेदष्टोत्तरः शतम् ॥ अष्टांविंशतिवारं वा गुह्येतिमनुनार्पयेत् ॥६९॥\nउद्यदादित्यंसंकाशां पुस्तकाक्षकराबुजाम् ॥ कृष्णाजिनांबरां ब्राह्मीं ध्यायेत्तारांकितेऽम्बरे ॥७०॥\nमध्याहि वरदां देवीं पार्वतीं संस्मरेत्पराम् ॥ शुक्लांबरां वृषारुढां त्रिनेत्रां रविबिंबगाम् ॥७१॥\nवरं पाशं च शूलं च दधानां नृकरोटिकाम् ॥ सायाह्रे रतभूषाढ्यां पीतकौशेयवाससाम् ॥७२॥\nश्यामरंगां चतुर्हस्तां शंखचक्रलसत्क्रराम् ॥ गदापद्मधरां देवीं सूर्यासनकृताश्रयाम् ॥७३॥\nततो देव पितृंश्वापि विधानवित् ॥ तर्पयित्वा स्वेष्टदेवं तर्पयेत्कल्पमार्गतः ॥७४॥\nगुरुपंक्तिं च संतर्प्य सांगं सावरणं तथा ॥ सायुधं वैनतेयं संतर्प यामीति तर्पयेत् ॥७५॥\nनारदं पर्वतं जिष्णुं निशठोद्धवदारुकान् ॥ विष्वक्सेनं च शैलेयं वैष्णयः परितर्पयेत् ॥७६॥\nएवं संतर्प्य विप्रेंद्र दत्त्वार्घ्यं च विवस्वते ॥ पूजागारं समागत्य प्रक्षाल्यांघ्री उपस्पृशेत् ॥७७॥\nअग्निहोत्रस्थितानग्रीन हुत्वोपस्थाय यत्नतः ॥ पूजास्थलं समागत्य द्वारपूजां समाचरेत् ॥७८॥\nगणेशं चोर्द्धशाखायां महालक्ष्मी च दक्षिणे॥ सरस्वती वामभागे दक्षे बिघ्नेश्वरं पुनः ॥७९॥\nक्षेत्रपालं तथा वामे दक्षे गंगां प्रपूजयेत् ॥ वामे च यमुनां दक्षे धातारं वामतस्तथा ॥८०॥\nविधातारं शंखपद्मनिधींश्व वामदक्षयोः ॥ द्वारपालांस्ततोऽभ्यर्चेत्तत्तत्कल्पोदितान्सुधीः ॥८१॥\nनंदः सुनंदश्वंडश्व प्रचंडः प्रचलो बलः ॥ भद्रः सुभद्रश्वेत्याद्या वैष्णवा द्वारपालकाः ॥८२॥\nनंदी भृगी रिटी स्कंदो गणेशोमामहेश्वराः ॥ वृषभश्व महाकालः शैवा वै द्वारपालकाः ॥८३॥\nब्राह्मयाद्या मातरोऽष्टौ तु शक्तयो द्वाःस्थिताः स्वयम् ॥ सेंदुः स्वनामाघर्णाद्या डेनमोंता इमे स्मृताः ॥८४॥\nततः स्थित्वासने धीमानाचम्य प्रयतः शुचिः ॥ दिव्यांतरिक्षमौमांश्व विघ्रानुत्सार्य यत्नतः ॥८५॥\nकेशवाद्यां मातृकां तु न्यसद्वैष्णवसत्तमः ॥ केशव कीर्तिसंयुक्तः कांत्या नारायणस्तथा ॥८६॥\nमाधववस्तुष्टिसहितो गोविंदः पुष्टिसंयुतः ॥ विष्णुस्तु धृतिसंयुक्तः शांतियुङ्‌मधुसूदन ॥८७॥\nत्रिविक्रमः क्रियायुक्तो वामनो दयितायुतः ॥ श्रीधरो मेधया युक्तो ह्रषीकेशश्व हर्षया ॥८८॥\nपद्मनाभयुता श्रद्धा लज्जा दामोदरान्विता ॥ वासुदेवश्व लक्ष्मीयुक् संकर्षणसरस्वती ॥८९॥\nप्रद्युम्नः प्रीतिसंयुक्तोऽनिरुद्धो रतिसंयुतः ॥ चक्री जयायुतः पश्वाद्नदी दुर्गासमन्वितः ॥९०॥\nशार्ङी तु प्रभया युक्तः खडी युक्तस्तु सत्यया ॥ शंखी चंडासमायुक्तो हली वाणीसमायुतः ॥९१॥\nमुसली च विलासिन्या शूली विजयान्वितः ॥ पाशी विरजया युक्तो कुशी विश्वासमन्वितः ॥९२॥\nमुकुंदो विनतायुक्तो नंदजश्व सुनंदयानंदी स्मृत्या समायुक्तो नरो वृद्धया समन्वितः ॥९३॥\nसमृद्धियुड्‌नरकजिच्छुद्द्धियुक्च हरिः स्मृतः ॥ कृष्णो बुद्धया युतः सर्त्यो भुक्तया मुक्त्याथ सात्वतः ॥९४॥\nसौरिक्षमे सूररमे उमायुक्तो जनार्दनः ॥ भूधरः क्लेदिनीयुक्ती विश्व्मूर्तिश्व क्लिन्नया ॥९५॥\nवैकुंठो वसिधायुक्तो वसुदः पुरुषोत्तमः ॥ बली तु परया युक्तो बलानुजपरायणे ॥९६॥\nबालसूक्ष्मे वृषघ्रस्तु संध्यायुकू प्रज्ञयाः वृषः ॥ हंसः प्रभासमायुक्तो वराहो निशया युतः ॥९७॥\nविमलो धारया युक्तो नृसिंहो विद्युता युतः ॥ केशवादिमातृकाया मुनिर्नारा यणो मतः ॥९८॥\nअमृताद्या च गायत्री छंदो विष्णुश्व देवता ॥ चक्राद्यायुधसंयुक्त कुंभादर्शधरं हरिम् ॥९९॥\nलक्ष्मीयुतं विद्युदाभं बहुभू षायुतं भजेत् ॥ एकं धात्वा न्य्सेच्छक्तिं श्रीकामपुटिताक्षरम् ॥१००॥\nवदेत्तद्विष्णुशक्तिभ्यां हदयं प्रणवादिकम् ॥ त्वगंसृङ्‌मांससमेदोऽस्थिमज्जाशुक्राण्यसून्वदेत् ॥१०१॥\nप्राणं क्रोधं तथा मभ्यामन्तादिदशस्वपि ॥ एक मौलौ मुखे चैक द्विक नेत्रे द्विकं श्रुतौ ॥१०२॥\nनसोर्द्वयं कपोले च द्वंय द्विरदच्छदे ॥ एकं तु रसनामूले ग्रीवायामेकमेव च ॥१०३॥\nकवर्गं दक्षिणे बाहौ चवर्गं वामबाहुके ॥ टतवर्गौ पादयोस्तु पफौ कुक्षिद्वये न्यसेत् ॥१०४॥\nपृष्ठवंशे वमित्युक्तं नाभौ भं त्द्ददये तु मम् ॥ या दिसप्तापि धातुस्था हं प्राणे लं तथात्मनि ॥१०५॥\nक्षं क्रोधे क्रमतो न्यस्य विष्णु पूजाक्षमो भवेत् ॥ पूर्णोदर्या तु श्रीकंठो ह्यनंतो विजराज्वितः ॥१०६॥\nसूक्ष्मेशः शाल्मलीयुक्तो लोलाक्षीयुक्त्रिमूतकः ॥ महेश्वरी वर्तुलाक्ष्याघींशो वै दीर्घघोणया ॥१०७॥\nदीर्घमुख्या भारभूतिस्तिथीशो गोमुखीयुतः ॥ स्थावरेशो दीर्घजिह्यायुग्धरः कुडोदरीयुतः ॥१०८॥\nउर्द्धकेशया तु झिंटीशो भौतिको विकृतास्यया ॥ सद्यो ज्वालामुखीयुक्तोल्कामुख्यानुग्रहो युतः ॥१०९॥\nअक्रूर आस्यया युक्तो महासेनो विद्यया युतः ॥ क्रोधीशश्व महाकाल्या चंडेशन सरस्वती ॥११०॥\nपञ्चांतकः सिद्धगौर्या युक्तश्वाथ शिरोत्तमः ॥ त्रैलोक्यविद्यया युक्तो मन्त्रशक्यैकरुद्रकः ॥१११॥\nकूर्मेशः कमठीयुक्तो भूतमात्रैकनेत्रकः ॥ लम्बोदर्या चतुर्वक्रो ह्रजेशी द्राविणीयुतः ॥११२॥\nसर्वशो नागरीयुक्तः सोमेशः खेचरीयुतः ॥ मर्यादया लांगलीशो दारुकेशेन रुपिणी ॥११३॥\nवारुण्या त्वर्द्धनारीशो उमाकांतो मुनीश्वरः ॥ काकोदर्या तथाषाढी पूतनासंयुतो मतः ॥११४॥\nदंडीशो भद्रक लीयुगत्रीशो योगिनीयुतः ॥ मीनेशः शखिनीयुक्तो मेषेशस्तर्जनीयुतः ॥११५॥\nलोहितः कालरात्र्या च शिखीशः कुजनीयुतः ॥ छलगण्डः कपर्दिन्या द्विरंडेशश्व वज्रया ॥११६॥\nमहाबलो जयायुक्तो बलीशः सुमुखेश्वरी ॥ भुजंगो खेतीयुक्तः पिनाकी माधवीयुतः ॥११७॥\nखङीशो वारुणीयुक्तो बकेशो वायवीयुतः ॥ श्वेतोरस्को विदारिण्या भृगुः सहजया युतः ॥११८॥\nलकुलीशश्व लक्ष्मीयुक् शिवेशो व्यापिनीयुतः ॥ संवर्तके महामाया प्रोक्ता श्रीकंठमातृका ॥११९॥\nयत्र स्वीशपदं नोक्तं तत्र सर्वत्र योजयेत् ॥ मुनिस्स्याद्दक्षिणामूर्तिर्गायत्रीछन्द ईरितम् ॥१२०॥\nदेवता चार्द्धनारीशो विनियोगोऽखिलाप्तये ॥ हलो बीजानि चोक्तानि खराः शक्तय ईरिताः ॥१२१॥\nकुर्याद्धगुस्थाकाशेन षडूदीर्घाढ्येन चांगकम् ॥ बंधूकस्वर्णवर्णागं वराक्षांकुशपाशिनम् ॥१२२॥\nअद्धैंदुशेखरं त्र्यंक्ष देवंवंद्यं विचिंतयेत् ॥ ध्यात्वैवं शिवशक्तीश्व चतुर्थी हदयांतिमे ॥१२३॥\nसौबीजमातृका पूर्वे विन्यसेन्मातृका स्थले ॥ विघ्नेशश्व हिया युक्तो विघ्नराजः श्रिया युतः ॥१२४॥\nविनायकस्तथा पुष्टया शांतियुक्तः शिवोत्तमः ॥ विघ्नकृत्स्वस्तिसंयुक्तो विघ्नहर्ता सरस्वती ॥१२५॥\nस्वाहया गणनाथश्व एकदंतः सुमेधया ॥ कांत्या युक्तो द्विदंतस्तु कामिन्या गजवक्रकः ॥१२६॥\nनिरंजनो मोहिनीयुक्तपर्द्दि तुनटीयुतः ॥ दीर्घजिह्रः पार्वतीयुग्ज्वालिन्या शंकुकर्णकः ॥१२७॥\nवृषध्वजो नन्दया च सुरेश्या गणनायकः ॥ गजेंद्रः कामरुपिण्या शूर्पकर्णस्तथोमय ॥१२८॥\nविरोचरस्तेजोवत्या सत्या लम्बो दरेण च ॥ महानंदश्व विघ्रेश्या चतुमूर्तिस्वरुपिणी ॥१२९॥\nसदाशिवः कामदया ह्या मो दो मदजिह्रया ॥ दुसुखी भूतिसंयुक्तः सुमुखी भौतिकीयुतः ॥१३०॥\nप्रमोदः सितया युक्त एकपादो रमायुतः ॥ द्विजिह्रो महिषीयुक्तो जभिन्याशूरनाम कः ॥१३१॥\nवीरो विकर्णया युक्तः षण्मुखी भृकुटीयुतः ॥ वरदो लज्जया वामदेवशो दीर्घघोणया ॥१३२॥\nधनुर्द्धर्या वक्रतुडो द्विरंडो यामिनी युतः ॥ सेनानी रात्रिसंयुक्तः कामाद्यों ग्रामणीयुतः ॥१३३॥\nमत्तः शशिप्रभायुक्तो विमत्तो लोलनेत्रया ॥ मत्तवाहश्वंचलया जटी दीप्तिसमन्वितः ॥१३४॥\nमुंडी सुभगया युक्तः खडी दुर्भगया युतः ॥ वरेण्यश्व शिवायुक्तो भगया वृषकेतनः ॥१३५॥\nभक्ष्यप्रियो भगिन्या च गणेशो भगिनीयुतः ॥ मेघनादः सुभगया व्यापी स्यात्कालरात्रियुक् ॥१३६॥\nगणेश्वरः कालिंकया प्रोक्तां विघ्नेशमातृकाः ॥ गणेशमातृकायास्तु गणो मुनिभिरीतः ॥१३७॥\nत्रिवृद्धायात्रिकछन्दो देवः शक्तिगणेश्वरः ॥ षड्‌दीर्घाढ्येन बीजेन कुत्वांगानि ततः स्मरेत् ॥१३८॥\nपांशाकुशाभयवारान्दधानं कंजहस्तया ॥ पत्नाश्लिष्टं रक्ततनुं त्रिनेत्रं गणपे भवेत् ॥१३९॥\nएवं ध्यात्वा न्यसेत्सवीयबीजपूर्वाक्षरान्वितम् ॥ निवृत्तिश्व प्रतिष्ठा च विद्या शांतिस्तघेधिका ॥१४०॥\nदीपिका रेचिका चापि मोचिका च पराभिधा ॥ सूक्ष्मासूक्ष्मामृता ज्ञानामृता चाप्यायिनी तथा ॥१४१॥\nव्यापिनी व्योमरुपा चानंता सृष्टिः समृद्धिकां ॥ स्मृतिर्मेधा ततः कांतिर्लक्ष्मीर्द्धतिः स्थिरा स्थितिः ॥१४२॥\nसिद्धिर्जरा पालिनी च क्षांतिरीश्वरिका रतिः ॥ कामिकां वरदा वाथ ह्रादिनी प्रीतिसंयुता ॥१४३॥\nदीर्घा तीक्षणा तथा रौद्रा प्रोक्ता निद्रा च तंद्रिका ॥ क्षुधा च क्रोधिनी पश्वाक्रियाकारी समृत्युका ॥१४४॥\nपीता श्वेतारुणा एश्वादसितानंतया युता ॥ उक्ता कलामातृकैवं तत्तद्धकः समाचरेत् ॥१४५॥\nकलायुङ्‌मातृकायास्तु मुनिः प्रोक्तः प्रजापतिः ॥ गायत्रीछन्द आख्यात देवता शारदाभिधा ॥१४६॥\nहस्वदीर्घांतरस्थैस्व्ह तारैः कुर्यात्षडंगकम् ॥ पद्मचक्रगुणैणांश्व दधतीं च त्रिलोचनाम् ॥१४७॥\nपञ्चवक्रां भारतीं तां मुक्ताभूषां भजेत्सुधीः ॥ ध्यात्वैवं तारपूर्वां तां न्यसेन्डन्तकलान्विताम् ॥१४८॥\nततश्व मूलमन्त्रस्य षडंगानि समाचरेत् ॥ ह्रदयादिचतुर्थ्यंते जातीः संयोज्य विन्यसेत् ॥१४९॥\nनमः स्वाहा वषट्‌ हुं वौषट्‌ फट्‌ जातय ईरिताः ॥ ततो ध्यात्वेष्टदेवं तं भूषायुधसमन्वितम् ॥१५०॥\nन्यस्यांगषटकं तन्मूतौ ततः पूजनमारभेत् ॥१५१॥\nइति श्रीबृहन्नारदीयपुराणे पूर्वभागे बुहदुपाख्याने तृतीयपादे संध्या दिनिरुपणं नाम षट्‍षष्टितमोऽध्यायः ॥६६॥"
  }
]