[
  {
    "text": "सूत उवाच ॥\nश्रुत्वा सनंदनस्येत्थं वचनं नारदो मुनिः ॥ असंतुष्ट इव प्राह भ्रातरं तं सनंदनम् ॥१॥\nनारद उवाच ॥\nभगवन्सर्वमाख्यातं यत्पृष्टं भवतो मया ॥ तथापि नात्मा प्रीयेत श्रृण्वन्हरिकथां मुहुः ॥२॥\nश्रूयते व्यासपुत्रस्तु शुकः परमधर्मवित् ॥ सिद्धिं सुमहतीं प्राप्तो निर्विण्णोऽवांतरं बहिः ॥३॥\nब्रह्मन्पंसस्तु विज्ञानं महतां सेवनं विना ॥ न जायते कथं प्राप्तो ज्ञानं व्यासात्मजः शिशुः ॥४॥\nतस्य जन्मरहस्यं मे कम चाप्यस्य श्रृण्वते ॥ समाख्याहि महाभाग मोक्षशास्त्रार्थविद्धवान् ॥५॥\nसनंदन उवाच ॥\nश्रृणु विप्रपवक्ष्यामि शुकोत्पत्तिं समासतः यां श्रुत्वा ब्रह्मतत्त्वज्ञो जायते मानवो मुने ॥६॥\nन हायनैर्न वित्तेन न बंधुमिः ॥ ऋषयश्वक्रिरे धर्मं योऽनूचानः स नो महान् ॥७॥\nनारद उवाच ॥\nअनूचानः कथंब्रह्मन्पुमान्भवति मानद ॥ तन्मे कर्म समाचक्ष्व श्रोतुं कौतूहलं मम ॥८॥\nसनंदन उवाच ॥\nश्रृणु नारद वक्ष्यामि ह्यनूचानस्य लक्षणम् ॥ यज्ज्ञात्वा सांगवेदनामभिज्ञो जायते नरः ॥९॥\nशिक्षा कल्पो व्याकरणं निरुक्तं ज्योतिषं तथा ॥ छंदःशास्त्रं षडेतानि वेदांगानि विदुर्बुधाः ॥१०॥\nऋग्वेद्रोऽथ यजुर्वेदः सामवेदो ह्यथर्वणः ॥ वेदाश्र्वत्वार एवैंते प्रोत्का धर्मनिरूपणे  ॥११॥\nसांगान्वेदान्गुरोर्यस्तु समधीते द्विजोत्तमः ॥ सोऽनूचानः प्रभवति नान्यथा ग्रथकोटिभिः ॥१२॥\nनारद उवाच ॥\nअंगानां लक्षणं वेदानां चापि विस्तरात् ॥ त्वमस्मासु महाविज्ञः सांगेष्वेतेषु मानद ॥१३॥\nसनंदन उवाच ॥\nप्रश्रभारोऽयमतुलस्त्वया मम कृतो द्विज ॥ संक्षेपात्कथयिष्यामि सार मेषां सुनिश्वितम् ॥१४॥\nस्वरः प्रधानः शिक्षायां कीर्त्तितो मुनिभिर्द्विजैः ॥ वेदानां वेदविद्धिस्तु तच्छृणुष्व वदामि ते ॥१५॥\nआर्चिकं गाथिकं चैव सामिकं च स्वरान्तरम् ॥ कृतांते स्वरशास्त्राणां प्रयोक्तव्य विशेषतः ॥१६॥\nएकांतरः स्वरो ह्यप्सु गाथासुद्वयतरः स्वर्ह ॥ सामसु त्र्यंतरं विद्यादेतावत्स्वरतोऽन्तरम् ॥१७॥\nऋकसामयजुरंगानि ये यज्ञेषु  प्रयुंजते ॥ अविज्ञानद्धि शिक्षायास्तेषां भवति विस्वरः ॥१८॥\nमंत्रो हीनः स्वरतो वर्णतो वा मिथ्याप्रयुक्तो न तमर्थमाह ॥ स वाग्वज्रो यजमानं हिनस्ति यथेंद्र्शत्रुः स्वरतोऽपराधात् ॥१९॥\nउरः कठः शिरश्वैव स्थानानि त्रीणि वाङ्ये ॥ सवनान्याहुरेतानि साम वाप्यर्द्धतोंऽतरम् ॥२०॥\nउरः सप्तविवारं स्यात्तथा कंठस्तथा शिरः ॥ न च शक्तोऽसि व्यक्तस्तु व्यक्तस्तु तथा प्रवाचना ॥२१॥\nकठकालापवृत्तेषु तैत्तिराह्ररकेषु च ॥ ऋग्वेदे सामवेदे च वक्तव्यः प्रथमः स्वरः ॥२२॥\nऋग्वेदस्तु द्वितीयेन तृतीयेन च वर्तते ॥ उच्चमध्यमसंघातः स्वरो भवति पार्थिवः ॥२३॥\nतृतीय प्रथमक्रुष्टा कुर्वंत्याह्ररकान स्वरान् ॥ द्वितीयाद्यास्तु मद्रांतास्तैत्तिरीयाश्चतुःस्वरान् ॥२४॥\nप्रथमश्व द्वितीयश्व तृतीयोऽथ चतुर्थकः ॥ मंद्रः क्रुष्टो मुनीश्वर एतान्कुवति सामगाः ॥२५॥\nद्वितीयप्रथमावेतौ नांडिभाल्लविनौ स्वरौ ॥ तथा शातपथावेतौ स्वरौ वाजसनेयिनाम् ॥२६॥\nएते विशेषतः प्रोक्ताः स्वरा वै सार्ववैदिकाः ॥ इत्येतच्चरितं सर्वं स्वराणां सार्ववैदिकम् ॥२७॥\nसामवेदे तु वक्ष्यामि स्वराणां चरितं यथा ॥ अल्पग्रथं प्रभूतार्थं सामवेदांगमुत्तमम् ॥२८॥\nतानरागस्वरग्राममूर्च्छनानां तु लक्षणम् ॥ पवित्रं पावनं पुण्यं यथा तुभ्यं प्रकीर्तितम् ॥२९॥\nशिक्षामाहुर्द्विजातीनामृग्यजुःसामलक्षणम् ॥ सप्त स्वरास्त्रयो ग्रामां मूर्छनास्त्वेकविंशतिः ॥३०॥\nताना एकोनपंचाशदित्येतत्स्वरमंडलम् ॥ षङ्जश्व ऋषभश्वैव गांधारो मध्यमस्तथा ॥३१॥\nपंचमो धैवतश्वैव निषादः सप्तमः स्वरः ॥ षङ्जमध्यमगांधारास्त्रयो ग्रामाः प्रकीर्तिताह ॥३२॥\nभूर्ल्लोकाज्जायते षङ्जो भुवर्लोकाच्च मध्यमः ॥ स्वर्गाभ्राच्चैव गांधारो ग्रामस्थानानि त्रीणि हि ॥३३॥\nस्वराणां च विशेषण ग्रामरागा इति स्मृताः विंशतिर्मध्यमग्रामे षङ्जग्रामे चतुर्दश ॥३४॥\nतानान्पंचदशेच्छंति गांधारे सामगायिनाम् ॥ नदी विशाला सुसुखी चित्रा चित्रवती सुहा ॥३५॥\nबला चाप्यथ विज्ञेया देवानां सप्त मूर्छनाः ॥ आप्यायिनी विश्वभृता चंद्रा हेमा कपर्दिनी ॥३६॥\nमैत्री च बार्हती चैव पितृणां सप्त मूर्छनाः ॥ षङ्जे तूत्तरमंद्रा स्याद्दषभे चाभिरुहता ॥३७॥\nअश्वक्रांता तु गांधारे तृतीया मूर्च्छना स्मृता ॥ मध्यमे खलु सौवीरा ह्रषिका पंचमे स्वरे ॥३८॥\nधैवते चापि विज्ञेया तूत्तरा मता ॥ निषादे रजनी विद्यादृषीणा सप्त मूर्छनाः ॥३९॥\nउपजीवंति गंधर्वा देवानाम सप्त मूर्छनाः ॥ पिट्टृणां मूर्च्छनाः सप्त तथा यक्षा न संशयः ॥४०॥\nऋषीणां मूर्छनाः सप्त यास्त्विमा लौकिकाः स्मृताः ॥ षङ्ज प्रीणाति वै देवानृषीन्प्रीणाति चर्षभः ॥४१॥\nपितृन् प्रीणाति गांधारो गंधर्वान्मध्यमः स्वरः देवान्पितृनृषींश्वैव स्वरः प्रीणाति पंचमः ॥४२॥\nयक्षान्निषादः प्रीणाति भूतग्रामं च धैवतः ॥ गानस्य तु दशविधा गुणवृत्तिस्तु तद्यथा ॥४३॥\nरक्तं पूर्णमलंकृत प्रसन्नंव्यक्तं विक्रुष्टं श्लक्ष्णं समं सुकुमारं मधुरमिति गुणास्तत्र रक्तं नाम वेणुवीणास्वराणामेकीभावं रक्तमित्युच्यते पूर्णं नाम पदपदार्थप्रकृतिविकारागमनोपकृत्तद्धितसमासधातुनिपातोपसर्गंस्वरलिंगं वृत्तिवार्त्तिकविभक्त्यर्थवचनानां सम्यगुपपादनं व्यक्तमित्युच्यते विक्रुष्टं नामोच्चैरु च्चारिंत व्यक्तपदाक्षरं विक्रुष्टमित्युच्यते श्लक्ष्णं नाम द्रुतमविलंबितमुच्चनीचप्लुतसमाहारहेलतालोपनयादिभिरुपपादनाभिः श्लक्ष्णमित्युच्यते समंनामवापनिर्वापप्रदेशे प्रत्यंतरस्थानानां समासः सममित्युच्यते सुकुमारं नाम मृदुपदवर्णस्वरंकुहरणयुक्तं सुकुमारमित्युच्यते मधुरं नाम स्वभावोपनी तललित्पदाक्षरगुणसमृद्धं मधुरमित्युच्यते एवमेतैर्दशभिर्गुणैर्युक्तं गानं भवति ॥१॥\nभवन्ति चात्र श्लोकाः ॥ शंकितं भीषणं भीतमुद्धुष्टमनुनासिकम् ॥ काकस्वरं मूर्द्धगतं तथा स्थानविवर्जितम् ॥४४॥\nविस्वरं विरसं चैव विषमाहतम ॥ व्याकुलं तालहीनं च गीतिदोषाश्वतुर्दश ॥४५॥\nआचार्याः सममिच्छति पदच्छेदं तु पंडिताः ॥ स्त्रियो मधुरमिच्छंति विक्रष्टमितरे जनाः ॥४६॥\nपद्मपत्रप्रभः षङ्जऋषभः शुकपिंजरः ॥ कनकाभस्तु गांधारो मध्यमः कुंदसन्निभः ॥४७॥\nपंचमस्तु भवेत्कृष्णः पीतकं धैवतं विदुः ॥ निषादः सर्ववर्णः स्यादित्येताः स्वरत्येताः स्वरवर्णतोः ॥४८॥\nपंचमो मध्यमः षङ्ज इत्येते ब्राह्मणाः स्मृताः॥ ऋषभो धैवत्तश्वापीत्येतौ वै क्षत्रियाविभौ ॥४९॥\nगांधारश्व निषादश्च वैश्यावर्द्धैन वै स्मृतो ॥ शूद्रत्वं विधिनार्द्धेन पतितत्वान्न संशयः ॥५०॥\nऋषभो मूर्छिवर्जित धैवतसहितश्व पंचमो यत्र ॥ निपतति मध्यमरागे स निषादं षाङ्जवं विद्यात‍ ॥५१॥\nयदि पंचमो विरमते गांधारश्वांतरस्वरो भवति ॥ ऋषभो निषादसहितस्तं पंचममीदृश्म विद्यात् ॥५२॥\nगांधारस्याधिपत्येन निषादस्य गतागतैः ॥\nधैवतस्य च दौर्बल्यान्मध्यमग्राम उच्यते ॥५३॥\nईषत्पृष्टो निषादस्तु गांधारश्वाधिको भवेत् धैवतः कंपितो यत्र स षडग्राम ईरितः ॥५४॥\nअंतरस्वरसंयुक्तः काकलिर्यत्र दृश्यते ॥ तं तु साधारितं विद्यात्पंचमस्थं तु कैशिकम् ॥५५॥\nकैशिकं भावयित्वा तु स्वरेः सर्वेः समंततः ॥ यस्मात्तु मध्यमे न्याससस्मात्कैशिकमध्यमः ॥५६॥\nककलिर्दृश्यते यत्र प्राधान्यं पंचमस्य तु ॥ कश्यपः कैशिकं प्राह मध्यग्रामसंभवम् ॥५७॥\nगेति गेयं विदुः प्राज्ञा धेति कारुप्रवादनम् ॥वेति वाद्यस्य संज्ञेयं गंधर्वस्य प्ररोचनम् ॥५८॥\nयः सामगानां प्रथमः स वेणोर्मध्यमः स्वरः ॥ यो द्वितीयः स गांधारस्तृतीयस्त्वृषभः स्मृतः ॥५९॥\nचतुर्थः षङ्ज इत्याहुः पंचमो धैवतो भवेत् ॥ षष्ठो निषादो विज्ञेयः सप्तमः पंचमः स्मृतः ॥६०॥\nषङंज मयूरो वदति गावो रंभंति चर्षभम् ॥ अजाविके तु गांधारे क्रौंचो वदति मध्यमम् ॥६१॥\nपुष्पसाधारणे काले कोकिला वक्ति पञ्चमम् ॥ अश्वस्तु धैवतुं वक्ति निषादं वक्ति कुंजरः ॥६२॥\nकंठादुत्तिष्ठते षङ्जः शिरसस्त्वृषभः स्मृतः ॥ गांधारस्त्वनुनासिक्य उरसो मध्यमः स्वरः ॥६३॥\nउरसः शिरसः कंठादुत्थितः पंचमः स्वरः ॥ ललाटाद्धैवतं विद्यान्निषादं सर्वसन्धिजम् ॥६४॥\nनासा कंठमुरस्तालुजिह्रादतांश्व संश्रितः ॥ षङिजः सं जायते यस्मात्तस्मात्षङ्ज इति स्मृत ॥६५॥\nवायुः समुत्थितो नाभेः कंठशीर्षसमाहतः ॥ नर्दत्यृभवद्यस्मात्तस्मादृअषभ उच्यते ॥६६॥\nवायुः समुत्थितो नाभेः कंठशीर्षसमाहतः ॥ वाति गंधवहः पुण्यो गांधारस्तेन हेतुना ॥६७॥\nवायुः समुत्थितो नाभेरुरौ ह्रदि समाहतः ॥ नाभिप्राप्तो मध्यवर्ती मध्यमत्व्म समश्च्नुते ॥६८॥\nवायुः समुत्थितो नाभेरुरोह्रत्कंठकाहतः ॥ पंचस्थानोत्थितस्यास्य पंचमत्वं विधीयते ॥६९॥\nधैवतं च निषादं च र्वजयित्वा तु तावुभौ ॥ शेषान्पंच स्वरांस्त्वन्ये पंचस्थानोत्थितान्विदुः ॥७०॥\nपंचस्थानस्थित्वेन सर्वस्थानानि धार्यते ॥ अग्निगीतस्वरःषड्ज ऋषभो ब्रह्मणोच्यते ॥७१॥\nसोमेन गीतो गांधारो विष्णुना मध्यमः स्वरः ॥ पंचमस्तु स्वरो गीतस्त्ययैवेति निधारय ॥७२॥\nधैवतश्व निषादश्व गीतौ तुंबुरुणा स्वरौ ॥ आद्यंस्य दैवतं षङ्जस्याप्युच्यते बुधैः ॥७३॥\nतीक्ष्णदीप्तप्रकाशत्वादृषभस्य हुताशनः ॥ गावः प्रनीते तुष्यंति गांधारस्तेन हेतुना ॥७४॥\nश्रुत्वा चैवोपतिष्ठंति सौरभेया न संशयः ॥ सोमस्तु पंचमस्यापि दैवत्म ब्रह्मराट्र्स्मृतम् ॥७५॥"
  },
  {
    "text": "निह्रासी यस्य वृद्धिश्व ग्राममासाद्य सोमवतू ॥ अतिसंधीयते यस्मादेतान्पूर्वोत्थितान्स्वरान्‍ ॥७६॥\nतस्मादस्य स्वरस्यापि धैवतत्वं विधीयते ॥ निषीदंति स्वरा यस्मान्निषादस्तेन हेतुना ॥७७॥\nसर्वांश्वभिभवत्येष यदादित्योऽस्य दैवतम्‍ ॥७८॥\nदारवी गात्रवीणा च द्वे वीणे गानजा तिषु ॥७९॥\nसामनी गात्रवीणा तु तस्यास्त्वं श्रृणु लक्षणम्‍ ॥ गात्रवीणा तु सा प्रोक्ता यस्यां गायंति सामगाः ॥८०॥\nस्वरव्यंजनसंयुक्ता अंगुल्यंगुष्ठरंजिता ॥ हस्तौ तु संयतौ धार्यौ जानुभ्यामुपरिस्थितौ ॥८१॥\nगुरोरनुकृतिं कुर्याद्यथान्या न मतिर्भवेत्‍ ॥ प्रणवं प्राक्यप्रयुंजेत व्यात्द्दतीस्तदनंतरम्‍ ॥८२॥\nसावित्रीं चानुवचनं ततो वै गानमारभेत ॥ प्रसार्य चांगुलीः सर्वा रोपयेत्स्वरमंडलम्‍ ॥८३॥\nन चांगुलीभिरंगुष्ठमंगुष्ठेनांगुलीः स्पृशेत ॥ विरला नांगुलीः कुर्यान्मूले चैतां न संस्पृशेत ॥८४॥\nअंगुष्ठाग्रेण ता नित्यं मध्यमे पर्वणि स्पृशेत ॥ मात्रद्विमात्रवृद्धानां विभागार्थे विभागवित्‍ ॥८५॥\nअंगुलीभिर्द्विमात्रं तु पाणेः सव्यस्य दर्शयेत्‍ ॥ त्रिरेखा यस्य द्दश्येत सिद्धिं तत्र विनिदिंशेत्‍ ॥८६॥\nस पर्व इति विज्ञेयः शेषमंतरमंतरम्‍ ॥ पर्वांतरं सामसु च ऋक्षु कुर्यात्तिलांतरम्‍ ॥८७॥\nस्वरान्मध्यमपर्वसु सुनिविष्टं निवेशयेत्‍ ॥ न चात्र कंपयेत्किंचिदंगस्यावयवं बुधः ॥८८॥\nअधस्तनं मृदं न्यस्य हस्तमात्रे यथाक्रमम्‍ ॥ अभ्रमध्ये यथा विद्युद्दश्यते मणिसूत्रवत्‍ ॥८९॥\nपृषच्छेदविवृत्तीनां यथा बालेषु कर्तरी ॥ कूर्मोऽगानि च संत्द्दत्य चेतोदृष्टिं दिशन्मनः ॥९०॥\nस्वस्थः प्रशांतो निर्भीको वर्णानुच्चारयेदुधः ॥ नासिकायास्तु पूर्वेण हस्तं गोकर्णवद्धरेत्‍ ॥९१॥\nनिवेश्य दृष्टिं हस्ताग्रे शास्त्रार्थमनुचिंतयेत्‍ ॥ सम्यक्प्रचारयेद्वाक्यं हस्तेन च मुखेन च ॥९२॥\nयथैवोच्चारयेद्वर्णांस्तथैवैनां समापयेत्‍ ॥ नात्याहन्यान्न निर्हण्यान्न प्रगायेन्न कंपयेत्‍ ॥९३॥\nसमं सामानि गायेत व्योग्नि स्वेन गतिर्यथा ॥ यथा सुचरतां मार्गो मीनानां नोपलभ्यते ॥९४॥\nआकाशे वा विहंगाना तद्वत्स्वरगता श्रुतिः ॥ यथा दधिनि सर्पिः स्यात्काष्टस्थो वा यथाऽनलः ॥९५॥\nप्रयत्नेनोपलभ्येत तद्वत्स्वरगता श्रुतिः ॥ स्वरात्स्वरस्य संक्रामं स्वरसंधिमनुल्बणम्‍ ॥९६॥\nअविच्छिन्नं समं कुर्यात्सूक्ष्मच्छायातपोपमम्‍ ॥ अनागतमतिक्रांतं विच्छिन्नं विषमाहतम्‍ ॥९७॥\nतन्वंतमस्थितांतं च वर्जयेत्कर्षणं बुधः॥ स्वरः स्थानाच्चुतो यस्तु स्वं स्थानमतिवर्तते ॥९८॥\nविस्वरं सामगा बूयुर्विरक्तमिति वीणिनः ॥ अभ्यासार्थेद्रुतां वृत्तिं प्रयोगार्थे तु मध्यमाम्‍ ॥९९॥\nशिष्याणामुपदेशार्थं कुर्यादूवृत्तिं विलंबिताम्‍ ॥ गृहीतग्रथं एवं तु ग्रंथोच्चारणशैक्षकान्‍ ॥१००॥\nहस्ते नाध्यापयोच्छिष्यान्‍ शैक्षेण विधिना द्विजः ॥ क्रुष्टस्य मूर्द्धनि स्थानं ललाटे प्रथमस्य तु ॥१०१॥\nभ्रुवोर्मध्य द्वितीयस्य तृतीयस्य तु कर्णयोः ॥ कंठस्थानं चतुर्थस्य मंद्रस्य रसनोच्यते ॥१०२॥\nअतिस्वरस्य नीचस्य नीचस्य ह्रदि स्थानं विधीयते ॥ अंगुष्ठस्योत्तमे व्रुष्टो ह्यंगुष्ठं प्रथमः स्वरः ॥१०३॥\nप्रदेशिन्यां तु गांधार ऋषभस्तदनंतरम्‍ ॥ अनामिकायां पङ्जस्तु कनिष्ठायां तु धैवतः ॥१०४॥\nतस्याधस्ताच्च योन्यास्तु निषादं तत्र निर्दिशेत ॥ अपर्वत्वादमध्यत्वा दव्ययत्वाच्च नित्यशः ॥१०५॥\nमंद्रो हि मंदीभूतस्तु परिवार इति स्मृतः ॥ क्रुष्टेन देवा जीवंति प्रथमेन तु मानुषाः ॥१०६॥\nपश्वस्तु द्वितीयेन गंधर्वाप्सरसत्वनु ॥ अंधजाः पितरश्वैव चतुर्थस्वरजीविनः ॥१०७॥\nमंद्रत्वेनोपजीवंति पिशाचासुरराक्षसाः ॥ अतिस्वरेण नीचेन जगत्स्थावरजंगमाः ॥१०८॥\nसर्वाणि खलु भूतानि धार्यंते सामिकैः स्वरैः ॥ दीप्तायताकरुणानां मृदुमध्यमयोस्तथा ॥१०९॥\nश्रुढीनां यो विशेषज्ञो न स आचार्य उच्यते ॥ दीप्ता मंद्रे द्वितीय च प्रचतुर्थे तथैव च ॥११०॥\nअतिस्वरे तृतीये च क्रुष्टे तु करुणा श्रुतिः ॥ श्रुतयो या द्वितीयस्य मृदुमध्यायताः स्मृताः ॥१११॥\nतासामपि तु वक्ष्यामि लक्षणानि पृथक्‍ पृथक्‍ ॥ आयतात्वं भवेन्नीच मृदुता तु विपर्यये ॥११२॥\nस्वे स्वरे मध्यमात्वं तु तत्समीक्ष्य प्रयोजयेत्‍ ॥ द्वितीये विरत या तु क्रुष्टुश्व परतो भवेत्‍ ॥११३॥\nदीप्तां तां तु विजानीयात्प्राथम्येन मृदुः स्मृतः ॥ अत्रैव विरता या तु चतुर्थेन प्रवर्तते ॥११४॥\nतथा मंद्रे भवेद्दीप्ता साम्नश्चैव समापने ॥ नातितारश्रुतिं कुर्यात्स्वरयोर्नापि चांतरे ॥११५॥\nतं च ह्रस्वे च दीर्घे च न चापि घुटिसज्ञके ॥ द्विविधा गतिः पदांस्थितसंधिः सहोष्मभिः ॥११६॥\nस्थानेषु पंचस्वेतेषु विज्ञेय घुटिसंज्ञकम्‍ ॥ स्वरांतराविरतानि ह्रस्व दीर्घघुटानि च ॥११७॥\nस्थितिस्थानेष्वशेषाणि श्रुतिवत्स्वरतो वदेत्‍ ॥ दीप्तामुदात्ते जानीयाद्देप्तां च स्वरिते विदुः ॥११८॥\nअनुदात्ते मृदुर्ज्ञेया गंधर्वाः श्रुतिसंपदे ॥ उदात्तश्वानुदात्तश्च स्वरितप्रचिते तथा ॥११९॥\nनिघातश्वेति विज्ञेयः स्वरहेदश्व पंचधा ॥ अत ऊर्ध्वं प्रवक्ष्यामि आचि कस्य स्वरत्रयम्‍ ॥१२०॥\nउदात्तश्वानुदात्तश्व तृतीयः स्वरितः स्वरः ॥ य एवोदात्त इत्युक्तः स एव स्वरितात्परः ॥१२१॥\nप्रचयः प्रोच्यते तज्ज्ञैर्न चात्रान्यत्स्वरांतरम्‍ ॥ वर्णस्वरोऽतीतस्वरः स्वरितो द्विविधः स्मृतः ॥१२२॥\nमात्रिको वर्ण एवं तु दीर्घस्तूच्चरितादनु ॥ स तु सप्तविधो ज्ञेयः स्वरः प्रत्य यदर्शनात्‍ ॥१२३॥\nपदेन तु स विज्ञेयो भवेद्यो यत्र यादृशः ॥ सप्तस्वरान्प्रंयुजीत दक्षिणं श्रवणं प्रति ॥१२४॥\nआचार्यैर्विहितं शास्त्रं पुत्रशिष्य हितैषिभिः उच्चादुच्चतरं नास्ति नीचान्नीचतरं तथा ॥१२५॥\nवैस्वर्यस्वारसंज्ञायां किंस्थानः स्वार उच्यते ॥ उच्चनीचस्य यन्मध्ये साधारणमिति श्रुतिः ॥१२६॥\nतं स्वारं स्वारंसंज्ञायां प्रतिजानंति शैक्षिकाः ॥ उदात्ते निषादगांधारावनुदात्ते ऋषभधैवतो ॥१२७॥\nस्वरितप्रभवा ह्येते षडूजमध्यमपंचमाः ॥ यत्र कखपरा ऊष्मा जिह्यामूलप्रयोजनाः ॥१२८॥\nतानप्याज्ञान्मात्राप्रकृत्यैव तु सा जात्यः क्षैप्रोऽभिनिहित स्वैरव्यजनं एव च ॥१२९॥\nतिरोविरामः प्रश्लिष्टोऽपादवृत्तश्व सप्तमः ॥ स्वराणामहमेतेषां पृथग्वक्ष्यामि लक्षणम्‍ ॥१३०॥\nउद्दिष्टानां तथा न्यायमुदाहणमव च ॥ सपकारं सवं वापि ह्यक्षरं स्वरितं भवेत्‍ ॥१३१॥\nन चोदात्तं पुरो यस्य जात्यः स्वारः स उच्यते ॥ इउवर्णो यदोदात्तावापद्येते पवौ क्कचित्‍ ॥१३२॥\nअनुदात्तं प्रत्यये तु विद्यात्क्षैप्रस्यलक्षणम्‍ ॥ एओआभ्यामुदात्ताभ्यामकारो निहितश्व यः ॥१३३॥\nअकारो यत्र लुंपति तमभिनिहितं विदुः ॥ उदात्तपूर्वे यत्किंचिच्छदसि स्वरितं भवेत्‍ ॥१३४॥\nएष सर्वबहुस्वारस्तैरव्यंजन उच्यते ॥ अवग्रहात्परं यत्र स्वरितं स्यादनंतरम्‍ ॥१३५॥\nतिरोविरामं तं विद्यादुदात्तो यद्यवग्रहः ॥ इकारं यत्र पश्येयुरिकारेणैव संयुतम्‍ ॥१३६॥\nउदात्तमनुदात्तेन प्रश्लिष्टं तं विचारय ॥ स्वर चेत्स्वरितं यत्र विवृता यत्र संहिता ॥१३७॥\nएतत्पदांतवृत्तस्य लक्षणं शास्त्रनोदितम्‍ ॥ तान्यः स्वारः स जात्येन श्रुत्यग्रे क्षैप्र उच्यते ॥१३८॥\nते मन्वताभिनिहितस्तैरव्यञ्जन ऊतये ॥ तिरोविरामो विष्कषिते प्रश्लिष्टो हीईगोवर्णः ॥१३९॥\nपादवृत्तः कंदविदे स्वराः सप्तैवमादयः ॥ उच्चादेकाक्षरात्पूर्वात्स्वरं यद्यदिहाक्षरम्‍ ॥१४०॥\nस्वाराणां जात्यवर्जानामेषा प्रकृतिरुच्यते ॥ चत्वारस्त्वादितः स्वाराह कंषंपुंश्फुतिशास्त्रतः ॥१४१॥\nउदात्ते चैकनीचे वा जुह्रोऽन्गिस्तन्निदर्शनम्‍ ॥ इकारांते पदे पूर्व उकारे परतः स्थिते ॥१४२॥\nह्रस्व्म कंपं विजानीयान्मेधावी नात्र संशयः ॥ इकारांते पद चैवोकारद्वयं परे पदे ॥१४३॥\nदीर्घं कंपं विजा नीयाच्छाग्धूष्विति निदर्शनम्‍ ॥ त्रयो दीर्घास्तु विज्ञेया ये च संध्यक्षरेषु वै ॥१४४॥\nमन्या यथा न इंद्राभ्यां शेषा ह्रस्वाः प्रकीर्तिताः ॥ अनेकाना मुदात्तानामनुदात्तः प्रत्ययो यदि ॥१४५॥\nशिवकंप विजानीयादु दात्तः प्रत्ययो यदि ॥ यत्र द्विप्रभृतीनि स्युरुदात्तान्यक्षराणि तु ॥१४६॥\nनीचं वोच्चं च वोच्चं च परतस्तत्रोदात्तं विधुर्बुधाः ॥ न रेफं वा हकारे वा द्विर्भावो जायते क्कचित्‍ ॥१४७॥\nन च वर्गद्वितीयेषु न चतुर्थे कदाचन ॥ चतुर्थं तु तृतीयने द्वितीयः प्रथमेथ तु ॥१४८॥\nआद्यमंत्यं च मध्यं च स्वाराक्षरेण पीडयेत ॥ अनंत्यश्व भवेत्पूर्वी ह्यंतश्व परतो यदि ॥१४९॥\nतत्र मध्ये यमस्तिष्टित्स्ववर्णः पूर्ववणयोः ॥ वर्गांत्यान्‍ शषसैः सार्द्धमंतस्थैवापि संयुतान्‍ ॥१५०॥\nदृष्ट्रा यमा निवर्तंते अदेशिकमिवाध्वगाः ॥ तृतीयश्व चतुथर्श्व चतुर्थादिपरं पदम्‍ ॥१५१॥\nद्वौ तृतीयौ हकारश्व हकारादिपरं पदम्‍ ॥ अनुस्वारोपधामूला तान्‍ क्कचित्क्रमतः परम्‍ ॥१५२॥\nरहपूर्व संयुते चाप्युत्तरं क्रमतेऽक्षरम्‍ ॥ संयोगो यत्र दृश्येत व्यंजंज विरते पदे ॥१५३॥\nपूर्वांगमादितः कृत्वा परांगादो निवेशयत्‌ ॥ संयोग स्वरितं यत्र उद्वातः प्रतनं तथा ॥१५४॥\nपूर्वांग तद्विजानीयाद्येनारंभः परं हि तत्‍ ॥ संयोगात्तु विजानीयात्परं संयोगनायकम्‍ ॥१५५॥\nसंयुक्तस्य तु वर्णस्य तत्परं पूर्वमक्षरम्‍ ॥ अनुस्वारः पदांतश्व क्रमजं प्रत्यये स्वके ॥१५६॥\nस्वरभक्तिस्तथा रेफः पूर्वपूर्वांगमुच्यते ॥ पादादौ चापादादौ सयोगावग्रहेषु च ॥१५७॥\nयशब्द इति विज्ञेयो योऽन्यः सयइति स्मृतः ॥ पादादावप्यविच्छेदे संयोगान्ते च तिष्ठताम्‍ ॥१५८॥\nवर्जयित्वा रहपाणामुपादेशः प्रदृश्यते ॥ स्वसंयुक्तो गुरुर्ज्ञेयः सानुस्वाराग्निमः स्फुटः॥ अणुशेषी ह्रिगो युगलादिरविस्फुतः ॥१५९॥\nयदुदात्तमुदात्तं तद्यत्स्वरितं तत्पदे भवति ॥ यन्नी चं नीचमेव तद्यत्प्रचयस्थं तदपिनीचम्‍ ॥१६०॥\nअग्निः सुतो मित्रमिदं तथा वयमयावहाः ॥ प्रियं घृतं चित्तमतिशब्दस्तु नीचतः ॥१६१॥\nअक्केष्वेव सुतेष्ववे यज्ञेषु कलशेषु च ॥ शतेषु सपवित्रेषु नीचादुच्चार्यते श्रुतिः ॥१६२॥\nहारिवरुणवरेण्येषु धारापुरुषेषु स्वरतिरेफः ॥ विश्वानरोनकाश्व शेषास्तुस्वरिता नराः ॥१६३॥\nद्वौ वरुणौ वस्वरत उदुत्तमंत्वं वरुणधार चौरुधारामुरुधारेस्वदोहते ॥ मात्रिकं वा द्विमात्रं वा स्वर्यते यदिहाक्षरम्‍ ॥ तस्यादितोऽर्द्धमात्रं वै शेषं तु परतो भवेत्‍ ॥ अदीर्घं दीर्घवत्कुर्याद्दिस्वरं यत्प्रयुज्यते ॥१६४॥\nकंपोत्स्वरिताभिगीतं ह्रस्वकर्षणमेव च ॥ निमेषकोला मात्रा स्याद्विद्युत्कालेति चापरे ॥१६५॥\nऋक्स्वरा तुल्ययोगा वा कैश्विदेवमुदीर्यते ॥॥१६६॥\nसमासेऽवग्रहं कुर्यात्पदं चात्रानुसंहितम्‍ ॥ येतीक्षरादिकरणं पदांतस्येति तं विदुः ॥१६७॥\n(सर्वत्र मित्रपुत्रसखिशब्दा अहिशतक्रतोखग्राह्याः ॥ आदित्यविप्रजातवेधाश्व सत्पतिगोपतिवृत्रहासमुद्राश्व ॥ स्वरयुपुवोदेवयवश्वारितं देवतातपे) चिकितिश्व धचैव नावगृह्रंति पंडिताः ॥ विवृतयश्वतस्त्रो वै विज्ञेया इति मे मतम्‍ ॥१६८॥\nअक्षराणां नियोगेन तासां नामानि मे श्रृणु ॥ ह्रस्वादिवत्सानुसृता वत्सानुसारिणी चाग्रे ॥१६९॥\nपाकवत्युभयोर्ह्रस्वा दीर्घा वृद्धा पिपीलिकाः ॥ चतसृणां विवृतीना मंतंर मात्रिक्म भवेत्‍ ॥१७०॥\nअर्द्धमात्रिकमन्येषामन्येषामणुमात्रिकम्‍ ॥१७१॥\nआपद्यते मकारो रेफोष्मसु प्रत्ययेऽप्यनुस्वारम्‍ ॥ पवेषु परसवर्णं स्पर्शेषु चोत्तमापतिम्‍ ॥१७२॥\nनकारांते पदे पूर्वे स्वरे च परतः स्थिते ॥ अकारं रक्तमित्याहुस्तकारेण तु रज्यते ॥१७३॥\nनकारांते पदे पूर्वे व्यंजनैश्व यवोहिषु ॥ अर्द्धमात्रा तु पूर्वस्य रज्यते त्वणुमात्रया ॥१७४॥\nनकारस्वरसंयुक्तश्वतुर्युक्तो विधीयते ॥ रेफो रंगश्व लोपश्व सानुस्वारोऽपि वा क्कचित्‍ ॥१७५॥\nह्रदयादुत्तिष्ठते रंगः कांस्येन तु समन्वितः॥ मृदुश्वैव द्विमात्रश्व दधन्वंइति निदर्शनम्‍ ॥१७६॥\nयथा सौराष्ट्रिका नारी अरां इत्यभिभाषते ॥ एवं रंगः प्रयोक्तव्यो नारदैतन्मतं मम ॥१७७॥\nस्वरा गडदबाश्वैव ङ्णनमाः सहोष्मभिः ॥ चतुर्णां पदजातीनं पदांता दश कीर्तिताः ॥१७८॥\nस्वर उच्चः स्वरो नीचः स्वरः स्वरित एव च ॥ व्यंजना न तु वर्तन्ते यत्र तिष्ठति स स्वरः ॥१७९॥\nस्वरप्रधानंअ त्रिअस्वर्यमाचार्याः प्रतिजानते ॥ मणिवद्वयंजनं विद्यात्सूत्र वच्च स्वरे विदुः ॥१८०॥\nदुर्बलस्य यथा राष्ट्रं हरते बलवान्नृपः ॥ दुर्बलं व्यजनं तद्वद्धरेत बलवान्स्वरः ॥१८१॥\nउभावश्व विवृत्तिश्व शषसा रेफ एव च ॥ जिह्रामूलमुपध्मा च गतिरष्टविधोष्मणः ॥१८२॥\nस्वरप्रत्ययाविवृतिः संहितायां तु या भवेत्‍ ॥ विसर्गस्तत्र मंतव्यस्तालव्यश्वात्र जायते ॥१८३॥\nसंध्यक्षरे परे संधौ प्राप्तलुप्तौ यवौ यदि ॥ व्यञ्जनाख्या विवृत्तिस्तु स्वराख्या प्रतिसंहिता ॥१८४॥\nऊष्मांतं विरते यत्र संभावो भवति क्कचित्‍ ॥ विवृत्तिर्यां भवेत्तत्र स्वराख्यां तां विनिर्द्दिशेत्‍ ॥१८५॥\nयद्योभावप्रसंधानमृकारादिपरं पदम्‍ ॥ स्वरांतं तादृशं विद्याद्यदन्यद्य्वक्त मूष्मणः ॥१८६॥\nप्रथमा उत्तमाश्वैव पदांतेषु यदि स्थिताः ॥ द्वितीयं स्थानमापन्नाः शषसप्रत्यया यदि ॥१८७॥\nप्रथमानूष्मसंयुक्तान द्वितीया निव दर्शयेत्‍ ॥ न चैतन्प्रतिजानीयाद्यथा मत्स्यः क्षुरोप्सराः ॥१८८॥\nछंदोमानं च वृत्तं च पादस्थानं त्रिकारणम्‍ ॥ ऋचः स्वच्छंदवृत्तास्तु पादास्त्वक्षरमानतः ॥१८९॥\nऋग्वर्य्यान्‍ स्वरभक्तिं च छन्दोमानेन निर्द्दिशेत्‍ ॥ प्रत्ययेत सहारेफ्गमिमीते स्वरभक्तया ॥१९०॥\nऋवर्णे तु पृथग्रेफः प्रत्ययस्तु वृथा भवेत्‍ ॥ विद्याल्लघुमृकारं तु यदि तूष्माणसंयुतः ॥१९१॥\nऊष्मणैव हि संयुक्त ऋकारो यत्र पीड्यते ॥ गुरुवर्णः स विज्ञेयस्तृचं चात्र निदर्शनम्‍  ॥१९२॥\nऋषभं च गृहीतं च बृहस्पतिं पृथिव्यां च ॥ निऋतिपंचमा ह्यत्र ऋकारा नात्र संशयः ॥१९३॥\nशषसह रादौ रेफः स्वरभक्तिर्जायते द्विपदसंधौ ॥ इउवर्णाभ्यां हीना क्कचिदेकापदाक्रमवियुक्ता ॥१९४॥\nस्वरभक्तिर्द्विधा प्रोक्ता ऋकारे रेफ एव च ॥ स्वरोदा व्यञ्जनोदा च विहिताक्षर चिंतकैः ॥१९५॥\nशषसेषु स्वरोदयां हकारे व्यञ्जनोदयाम्‍ ॥ शषसेषु विवृतां तु हकारे संवृतां विदुः ॥१९६॥\nस्वरभक्तिं प्रयुंजानस्त्रीन्दोषान्परिवर्जयेत्‍ ॥ इकारं चाप्युकारं ग्रस्तदोषं तथैव च ॥१९७॥\nसंयोगपर छपरं विसर्जनीयं द्विमात्रकं चैवा ॥ अथ सान्तिक च नङ्‌मसानुस्वारं घुटंत ॥१९८॥\nयस्याः पादः प्रथमो द्वादशमात्रस्तथा तृतीयोऽपि ॥ अष्टादशो द्वितीयः समापन्नः पञ्चदशमात्रः ॥ यस्या लक्षणमुक्त या त्वन्या सा स्मृता विपुला ॥१९९॥\nअक्षराणां लघुह्रस्वमसंयोगपरं यदि ॥ तत्ससंयोगोत्तरं विद्यादुरुदीर्घाक्षराणि तु ॥२००॥\nविवृत्तिर्यत्र दृश्येत स्वारस्यैवाग्रतः स्थितः ॥२०१॥\nगुरुस्वारः सविज्ञेयः क्षैप्रस्तत्र न विद्यते ॥ अष्टप्रकारं विज्ञेयं पदानां स्वरलक्षणम्‍ ॥२०२॥\nअतोदात्तमाद्युदात्तमुदात्तमनुदातं नीचस्वरितम्‍ ॥ मध्योदात्तं द्विरुदात्तमित्येता अष्टौ पदसंज्ञा ॥२०३॥\nअग्निः सोमः प्रवो वीर्यं हविषा स्वर्वनस्पतिः ॥ अंतर्मध्यमयोताम्युदमनुनिपात्य आद्यात्स्वरितमुपसर्गे द्विन्नीचमाख्यात इति स्वरितत्पराणि यानि स्युर्द्धारापक्षराणि तु ॥ सर्वाणि प्रचयास्थान्यु पोदात्तं निहन्यते ॥२०४॥\nप्रचयो यत्र दृश्येत तत्र हन्यात्स्वरं बुधः ॥ स्वरितः केवलो यत्र मृदुस्तत्र निपातर्यत्‍ ॥२०५॥\nपंचविधमाचार्यकं नाम सुखं न्यासः करणं प्रतिज्ञोच्चारणा ॥ अत्रोच्यते श्रेयः खलु वैश्याः प्रतिज्ञातोच्चारना यस्य कस्यचिद्वर्णस्य करणं नोपलभ्यते प्रतिज्ञा तत्र वोढव्याकरणं हि तदात्मकम्‍  ॥२०६॥\nतुंबुरुभवाद्विशिष्टविश्वावस्वादयश्व गंधर्वाः ॥ सामसु निभृतं करणं स्वरसौक्ष्म्यान्नैव जानीयुः ॥२०७॥\nकौक्षेयाग्निं सदा रक्षेदश्रीपादर्शनं हेतुम्‍ ॥ जीर्णो हारः प्रबुद्धः खलूषसिन्ब्रह्म चिंतयेत्‍  ॥२०८॥\nशरद्विषुवतोतीतादुषस्युत्थानमिष्यते ॥यादद्वांसतिकी रात्रिर्मध्यमा पर्युपस्थिता ॥२०९॥\nआम्रपालाशबिल्वानामपामार्गशिरीषयोः ॥ वाग्यतः प्रातरुत्थाय भक्षयेद्द्तधावनम्‍  ॥२१०॥\nखादिश्व कदम्बश्व करवीरकरंजयोः ॥ सर्वे कंटकिनः पुण्याः क्षीरिणश्व यशस्विनः ॥२११॥\nतेनास्य करणे सौक्ष्म्य़ं माधुर्यं चोप जायते ॥ वर्णांश्व कुरुते सम्यक्प्राचीनौदवथिर्यथा ॥२१२॥\nत्रिफलां लवणाख्येन भक्षयेच्छिष्यकः सदा ॥ अग्निमेधाजन्येषा स्वरवर्णकरी तथा ॥२१३॥\nकृत्वा चाअश्यकान्धर्माञ्जाठरं पर्युपास्य च ॥ पीत्वा मधुं घृंत चैव शुचिर्भूत्वा ततो वदेत्‍ ॥२१४॥\nमंद्रेणोपक्रमेत्पूर्वं सर्वशा खास्वयं विधिः ॥ सप्तमंत्रानतिक्रम्य यथेष्टां वाचमुत्सृजेत्‍  ॥२१५॥\nन तां समीरयेद्वाचं न प्राणमुपरोधयेत ॥ प्राणानामुपरोधेन वैस्वर्यं चोपजायते ॥ स्वरव्यंजनाधुर्यं लुप्यतें नात्र संशयः ॥२१६॥\nकृतीर्थादागतं दग्धमवणैश्व भक्षितम्‍ ॥२१७॥\nन तस्य परिमोक्षोऽस्ति पापाहेखि किल्बिषात्‍ ॥२१७॥\nसुतीर्थादागतं जग्धुं स्वाम्नांत सप्रतिष्टितम्‍ ॥ सुस्वरेण स्ववक्रेण प्रयुक्तं ब्रह्म राजति ॥२१८॥\nन कारालो न लंबोष्ठो न च सर्वानुनासिकः ॥२१८॥\nगद्नदो बद्धजिह्रश्व प्रयोगान्वक्तुमर्हति ॥२१९॥\nएकचित्तो निरुद्धांतः स्त्रातो गानविवज्जितः ॥ स तु वर्णान्प्रयुंजीत दंतोष्ठं यस्य शोभनम्‍ ॥२२०॥\nपञ्च विद्यां न गृह्यंति चंडा स्तब्धाश्व ये नराः ॥ अलसाश्व सरोगाश्व येषां च विसृतं मनः ॥२२१॥\nशनैर्विद्यां शनैरर्थानारोहेत्पर्वतं शनैः ॥ शनैरध्वसु वर्तेत योजनान्न परं ब्रजेत ॥२२२॥\nयोजनानां सहस्त्रं तु शनैर्याति पिपीलिका ॥ अगच्छन्वैनतेयोऽपि पदमेकं न गच्छति ॥२२३॥\nनहि पापहता वानी प्रयोगान्वक्तुमर्हति ॥ बधिरस्येव जल्पस्य विदग्धा वामलोचना ॥२२४॥\nउपांशुचरितं चैव योऽधीते वित्रसन्निव ॥ अपि रुपसहस्त्रेषु संदेहेष्वेव वर्तते ॥२२५॥\nपुस्तकप्रत्ययाधीतं नाधीतं गुरुसन्निधौ ॥ राजते न सभामध्ये जारगर्भैव कामिनी ॥२२६॥\nअञ्जनस्य क्षयं दृष्ट्रा वल्मीकस्य तु संचयम्‍ ॥ अंवध्यं दिवसं कुर्याद्दानाध्ययनकर्मसु ॥२२७॥\nयत्कीटैः पांशुभिः श्लक्ष्णैर्वल्मीकः क्रियते महान्‍ ॥ न तत्र बलसामर्थ्य मुद्योगस्तत्र कारणम्‍ ॥२२८॥\nसहस्त्रगुणिता विद्या शतशः परिकीर्तिता ॥ आगमिष्यति जिह्यग्रे स्थलान्निमिवोदकम्‍ ॥२२९॥\nहयानामिव जात्यानामर्द्ध रात्रर्द्धशायिनाम्‍ ॥ नहि विद्यार्थिनां निद्रा चिरं नेत्रेषु तिष्ठति ॥२३०॥\nन भोजनविलंबी स्यान्न च नारीनिवधनः ॥ समुद्रमपि विद्यार्थी वज्रेद्द्धरुडंहंसवत्‍ ॥२३१॥\nअहिरिव गणाद्धीतः साहित्यान्नकादिव ॥ राक्षसीभ्य एव स्त्रीभ्यः स विद्यामधिगच्छति ॥२३२॥\nन शठाः प्राप्नुवन्त्यर्थान्न क्लीबा न च मानिनः ॥ न लोकरवा दीना न च स्वस्वप्रतीक्षकाः ॥२३३॥\nयथा खनन्खनित्रेण भूतलं वारि विंदति ॥ एवं गुरुगतां विद्यां शुश्रूषुरधिगच्छाति ॥२३४॥\nगुरुशुश्रूषया विद्या पुष्कलेन धनेन वा ॥ अथवा विद्यया विद्या ह्यन्यथा नोपपद्यते ॥२३५॥\nशुश्रूषारहिता विद्या यद्यपि मेधागुणैः समुपयाति ॥ वन्ध्येव यौवनवती न तस्य साफल्यवति भवति ॥२३६॥\nइति दिङ्‌मात्रमुद्दिष्टं शिक्षाग्रंथं मया तव ॥ ज्ञात्वा वेदां गमांद्य तु ब्रह्मभूयाय कल्पते ॥२३७॥\nइति श्रीबृहन्नारदीयपुराणे पूर्वभागे बृहदुपाख्याने द्वितीयपादे पञ्चाशत्तमोऽध्यायः ॥५०॥"
  }
]