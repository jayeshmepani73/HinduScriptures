[
  {
    "text": "सनत्कुमार उवाच ॥\nअशोकं शोकनाशार्थं शास्त्रं शांतिकरं शिवम् ॥ निशम्य लभ्यते बुद्धिर्लब्धायां सुखमेधते ॥१॥\nहर्षस्थानसहस्त्राणि शोकस्थानशतानो च ॥ दिवसे दिवसे मूढमाविशंति न पंडितम् ॥२॥\nअनिष्टसप्रंयोगाच्च विप्रयोगात्प्रियस्य च ॥ मनुष्या मानसैर्दुःखैर्युज्यन्ते येऽल्पबुद्धयः ॥३॥\nद्रव्येषु समतीतेषु ये गुणास्तान्न चिंतयेत् ॥ ताननाद्रियमाणश्व स्त्रेहन्धाद्विमुच्यते ॥४॥\nदोषदर्शी भवेत्तत्र यत्र रागः प्रवर्त्तते ॥ अनिष्टबुद्धितां यच्छेत्ततः क्षिप्रं विराजते ॥५॥\nनार्थो न धर्मो न यशो योऽतीतमनुशोचति ॥ अस्याभावेन युज्येत तच्चास्य तु निवर्तते ॥६॥\nगुणैर्भूतानि युज्यंते तथैव च न युज्यते ॥ सर्वाणि नैतदेकस्य शोकस्थानं हि विद्यते ॥७॥\nमृतं वा यदि वा नष्टं योऽतीतमनुशोचति ॥ दुःखेन लभते दुःख महानर्थे प्रपद्यते ॥८॥\nदुःखोपघाते शारीरे मानसे चाप्युपस्थिते ॥ यस्मिन्न शक्यते कर्तुं यत्नस्तन्नानुचिंतयेत् ॥९॥\nमैषज्यमेतद्दुः खस्य यदेततन्नानुचिंतयेत् ॥ चिंत्यमानं हि न व्येति भूयश्वाभिप्रवर्द्धते ॥१०॥\nप्रज्ञया मानसं दुःखं हन्याच्छारीरमौषधेः ॥ एतद्विज्ञाय सामर्थ्य न वान्यैः समतामियात् ॥११॥\nअनित्यं जीवितं रुपं यौवनं द्रव्यसञ्चयः ॥ आरोग्य प्रियसंवासं न मृध्येत्पंडितः क्कचित् ॥१२॥\nनाज्ञानप्रभवं दुःखमेकं शोचितुमर्हति ॥ अशोचन्र्पतिकुर्वीत यदि पश्येदुपक्रमम् ॥१३॥\nसुखात्प्रियतरं दुःखं जीविते नात्र संशयः ॥ जरामरणदुःखेभ्यं प्रियमात्मानमुद्धरेत् ॥१४॥\nभजंति हि शारीराणि रोगाः शरीरमानसाः ॥ सायका एव तीक्षणाग्राः प्रयुक्तादृडधन्विभिः ॥१५॥\nव्याधितस्य चिकित्साभिस्त्रस्यतो जीवितैषिणः ॥ आमयस्य विनाशाय शरीरमनुकृष्यते ॥१६॥\nस्त्रंसंति न निवर्तंते स्त्रोतांसि सरितामिव ॥ आयुरादाय मर्त्यानां रात्र्यहानि पुनः पुनः ॥१७॥\nअपयंत्ययमत्यंतं पक्षयोः शुक्लकृष्णयोः ॥ जातं मर्त्यं जरयति निमिषं नावतिष्ठते ॥१८॥\nसुखदुःखाभिभूतानामजरो जरयत्यसून् ॥ आदित्यो ह्यस्तमभ्येति पुनः पुनरुदेति च ॥१९॥\nअद्दष्टपूर्वानादाय भावा नपरिशंकितान् ॥ इष्टानिष्टा मनुष्याणां मतं गच्छन्ति रात्रयः ॥२०॥\nयो यदिच्छेद्यथाकामं कामानां तत्तवाप्नुयात ॥ यदि स्यान्न पराधीनं पुरुषस्य क्रियाफलम् ॥२१॥\nसंयताश्वैव दक्षाश्व मतिमंतश्व मानवाः ॥ द्दश्यंते निष्फलाः संतः प्रहीनाश्व स्वकर्मभिः ॥२२॥\nअपरे निष्फलाः सन्तोनिर्गुणाः पुरुषाधमाः ॥ आशाभिरप्यसंयुक्ता द्दश्यन्ते सर्वकामिनः ॥२३॥\nभूतानामपरः कश्विद्धिंसायां सततोत्थितः ॥ वंचनायां च लोकेषु ससुखेष्वेव जीयते ॥२४॥\nअचेष्टमानमासीनं श्रीः कंचिदुपतिष्ठति ॥ कश्वित्कर्माणि कुरुते न प्राप्यमधिगच्छति ॥२५॥\nअपराधान्समाचष्टुं पुरुषस्य स्वभावतः ॥ शुक्रमन्यत्र संभूंत पुनरन्यत्र गच्छति ॥२६॥\nतस्य योनौ प्रसक्तस्य गर्भो भवति मानवः ॥ आम्रपुष्पपमा यस्य निवृत्तिरुप लभ्यते ॥२७॥\nकेर्षाचित्पुत्रकानामनुसन्तानमिच्छताम् ॥ सिद्धौ प्रयतमानानां नैवांडमुपजायते ॥२८॥\nगर्भदुद्विजमानानां क्रुधादाशीविषा दिव ॥ आयुष्यमान् जायते पुत्रः कथं प्रेतः पितेव सः ॥२९॥\nदेवानिष्ट्रा तपस्तप्त्वा कृपणैः पुत्रहेतुभिः ॥ दशमासान्परिधृता जायते कुल पांसनाः ॥३०॥\nअपरे धनधान्यानि भोगांश्व पितृसंचितान् ॥ विमलानभिजायन्ते लब्ध्वा तैरेव मङुलैः ॥३१॥\nअन्योन्य समभिप्रेत्य मैथुनस्य समागमे ॥ उपद्रववाद्दष्टो योनौ गर्भः प्रपद्यते ॥३२॥\nस्निग्धत्वादिंद्रियार्थेषु मोहान्मरणमप्रियम् ॥ परित्यजति यो दुःख सुखमप्युभयं नरः ॥३३॥\nअत्येति ब्रह्म सोऽत्यन्तं सुखमप्यश्नुते परम् ॥ दुःखमर्था हि त्यज्यंते पालने च न ते सुखाः ॥३४॥\nश्रुत्वैव नाधिग मनं नाशमेषां न चिंतयेत् ॥ अन्यामन्यां धनावस्थां प्राप्य वैशेषिकाः नराः ॥३५॥\nअतृप्ता यांति विध्वंसं सन्तोषं यांति पंडिताः ॥ सर्वे क्षयांता निचयाः पतनांताः समुच्छ्रयाः ॥३६॥\nसंयोगा विप्रयोगांता मरणांतं हि जिवितम् ॥ अन्तो नास्ति पिपासायास्तुष्टिस्तउ परमं सुखम् ॥३७॥\nतस्मात्संतोषमेवेह धनं शंसन्ति पंडिताः ॥ निमेषमात्रमपि हि योऽधिगच्छान्न तिष्ठति ॥३८॥\nसशरीरेष्वनित्येषु नित्यं किमनु चिंतयेत् ॥ भूतेषु भावं संचित्य ये बुद्धया तमसः परम् ॥३९॥\nन शोचंति गताध्वानः पश्यंति परमां गतिम् ॥ संचिन्वन्नेकमेवैनं कामानवितृप्तकम् ॥४०॥\nव्याघ्र पशूमिवासाद्य मृत्युरादाय गच्छति ॥ अथाप्युपायं संपश्येहुःखस्यास्य विमोक्षणे ॥४१॥\nअशोचन्नारभएन्नैव युक्तश्वाव्यसनी भवेत ॥ शब्दे स्पर्शे रसे रुपे गंधे च परं तथा ॥४२॥\nनोपभोगात्परं किंचिद्धनिनो वाऽधनस्य वा ॥ वाक्संप्रयोगाद्धतानां नास्ति दुःखमनामयम् ॥४३॥\nविप्रयोगश्व सर्वस्य न वाचा न च विद्यया ॥ प्रणंय परिसंह्रत्य संस्तुतेष्विरेषु च ॥४४॥\nविचरेदसमुन्नद्धः स सुखी स च पंडितः ॥ अध्यात्मगतमालीनो निरपेक्षी निरामिषः ॥४५॥\nआत्मनैव सहायेन यश्वरेत्स सुखी भवेत् ॥ सुखदुःखविपर्यासो यदा समुपपद्यते ॥४६॥\nनैनं प्रज्ञा सुनियंत त्रायते नापि पौरुषम् ॥ स्वभावाद्यत्नमातिष्ठेद्यत्नन्नावसीदति ॥४७॥\nउपद्रव इवानिष्टो योनिं गर्भः प्रपद्यते ॥ तानि पूर्वशरीराणि नित्यमेकं शरीरिणम् ॥४८॥\nप्राणिनां प्राणसंरोधे मांसश्लेष्मविचेष्टितम् ॥ निर्दग्धं परदेहेन परदेंहे बलाबलम ॥४९॥\nविनश्यति विनाशते नावि नावमिवाचलाम् ॥ संगत्या न्यस्तं रेतोबिंदुमचेतनम् ॥५०॥\nकेन यत्नेन जीवंतं गर्भं त्वमिह पश्यसि ॥ अन्नपानानि जीर्यंते यत्र भक्ष्याश्व भक्षिताः ॥५१॥\nतस्मिन्नेवोदरे गर्भः किं नान्नमिव जीर्यति ॥ गर्भे मूत्रपुरिषाणां स्वभावनियता गतिः ॥५२॥\nधारणे वा विसर्गे च न कर्तुं विद्यतेऽवशः ॥ प्रभवंत्युदरे गर्भा जायमानास्तथापरे ॥५३॥\nआगमेन महान्येषां विनाश उपपद्यते ॥ एतस्माद्योनिसंबंधाद्यो जीवन्परिमुच्यते ॥५४॥\nपूजां न लभते कांचित्पुनर्द्वंद्वेषु मज्जति ॥ गर्भस्य सह जातस्य सप्तमीमीदृशीं दशाम् ॥५५॥\nप्राप्नुवंति ततः पंच न भवंति शतायुषः ॥ नाभ्युत्थाने मनुष्याणां योगाः स्युर्नात्र संशयः ॥५६॥\nव्याधिभिश्व विवध्यंते व्याघ्रैः क्षुद्रमृगा इव ॥ व्याधिभिर्भक्ष्यमाणानां त्यजतां विपुलंधनम् ॥५७॥\nवेदना नापकर्षंति यतमानाश्विकित्सकाः ॥५८॥\nते चापि विविधा वैद्याः कुशला संमतौषधः ॥ व्याधिभिः परिकृष्यंते मृगा व्याघ्रैरिवार्दिताः ॥५९॥\nते पिबंति कषायांश्व सर्पीषि विविधानि च ॥ दृश्यंते जरया भग्ना नागैर्नागा इवोत्तमाः ॥६०॥\nकैर्वा भुवि चिकित्स्येंत रोगार्त्ता मृगपक्षिणः ॥ श्वापदाश्व दरिद्राश्व प्रायो नार्ता भवंति ते ॥६१॥\nघोरानपि दुराधर्षान्नृपतीनुग्रतेजसः ॥ आक्रम्य रोग आदत्ते पशून्पशुपचो यथा ॥६२॥\nइति लोकमनाक्रंदं मोहशोकपरिप्लुतम् ॥ स्त्रोतसा महता क्षिप्रं ह्रियमाणं बलीयसा ॥६३॥\nन धनेन न राज्येन नोग्रेण तपसा तथा ॥ स्वभावा ह्य तिवर्तंते ये निर्मुक्ताः शरीरिषु ॥६४॥\nउपयपरि लोकस्य सर्वो भवितुमिच्छति ॥ यतते च यथाशक्ति न च तद्वर्तते तथा ॥६५॥\nन म्रियेरन्नजीर्ये रन्सर्वे स्युः सार्वकामिकाः ॥ नाप्रियं प्रतिपद्येरेन्नुत्थानस्य फलं प्रति ॥६६॥\nऐश्वर्यमदमत्ताश्व मानान्ममदेन च ॥ अप्रमत्ताः शठाः क्रूरा विक्रांताः पर्युपासते ॥६७॥\nशोकाः प्रतिनिवर्तंते केषांचिदसमीक्षताम् ॥ स्वं स्वं च पुनरम्येषां न कंचिदतिगच्छति ॥६८॥\nमहच्च फलवैषम्यं दृश्यते कर्मसांधिषु ॥ वहंति शिबिकामन्ये यांत्यन्ये शिबिकारुहः ॥६९॥\nसर्वेषामृद्धिकामानामन्ये रथपुरः सराः ॥ मनुजाश्व गतश्रीकाः शतशो विविधाः स्त्रियः ॥७०॥\nद्वंद्वारामेषु भूतेषु गच्छन्त्येकैकशो नराः ॥ इदमन्यत्परं पश्य नात्र मोहं करिष्यसि ॥७१॥\nधर्मं चापि त्यजा धर्मं त्यज सत्यानृतां धियम् ॥ सर्वं त्यक्ता स्वरुपस्थः सुखी भव निरामयः ॥७२॥\nएतत्ते परमं गुह्यमाख्यातमृषिसत्तम ॥ येन देवाः परित्यज्य मर्त्यलोकं दिवं गताः ॥७३॥\nसनंदन उवाच ॥\nइत्युक्ता व्यासतनयं समापृच्छय महामुनिः ॥ सनत्कुमारः प्रययौ पूजितस्तेन सादरम् ॥७४॥\nशुकोऽपि योगिनां श्रेष्ठः सम्यग्ज्ञात्वा ह्यवस्थितिम् ॥ ब्रह्मणः पदमन्वेष्टुमुत्सुकः पितरं ययौ ॥७५॥\nततः पित्रा समागम्य प्रणम्य च महामुनिः ॥ शुक्रः प्रदक्षिणीकृत्य ययौ कैलासपर्वतम् ॥७६॥\nव्यासस्तद्विरहाद्दूनः पुत्रस्नेहसमावृतः ॥ क्षणैकं स्थीयतां पुत्र इति चक्रोश दुर्मनाः ॥७७॥\nनिरपेक्षः शुको भूत्वा निःस्नेहो मुक्तबन्धनः ॥ मोक्षमेवानुसंचित्य गत एव परं पदम् ॥७८॥\nइति श्रीबृहन्नारदीयपुराणे पूर्वभागे बृहदुपाख्याने द्वितीयपादे एकषष्टितमोऽध्यायः ॥६१॥"
  }
]