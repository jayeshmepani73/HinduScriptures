[
  {
    "text": "श्रीब्रह्योवाच ॥\nश्रृणु विप्र प्रवक्ष्यामि पुराणं नारदीयकम्‍ ॥ पचविंशतिसाहस्त्रं बृहत्कल्पकथाश्रयम्‍ ॥१॥\nसूतशौनकसंवादः सृष्टिसंक्षेपवर्ण नम्‍ ॥ नानाधर्मकथाः पुण्याः प्रवृत्ते समुदाह्रता ॥२॥\nप्राग्भागे प्रथमे पादे सनकेन महात्मना ॥ द्वितीये मोक्षधर्माख्ये मोक्षोपायनिरुपणम्‍ ॥३॥\nवेदांगानां च कथनं शुकोत्पत्तिश्व विस्तरात्‍ ॥ सनंदनेन गदिता नारदाय महात्मने ॥४॥\nमहातंत्रे समुद्दिष्टं पशुपाशविमोक्षणम्‍ ॥ मंत्राणां शोधनं दीक्षामंत्रोद्धारश्व पूजनम्‍ ॥५॥\nप्रयोगाः कवचं नामसहस्त्रं स्तोत्रमेव च ॥ गणेशसूर्यविष्णूनां शिवशक्तयोरनुक्रमात्‍ ॥६॥\nसनत्कुमारमुनिना नारदाय तृतीयके ॥ पुराणलक्षणं चैव प्रमाणं दानमेव च ॥७॥\nपृथपृथक समुद्दिष्टं दानकालपुरःसरम्‍ ॥ चैत्रादिसर्वमासेषु तिथीनांच पृथक्‌पृठक्‌ ॥८॥\nप्रोक्तं प्रतिपदादीनां व्रतं सर्वाघनाशनम्‍ ॥ सनातनेन मुनिना नारदाय चतुर्थके ॥९॥\nपूर्वभागोऽयमुदितो बृहदाख्या नसंज्ञितः ॥ अस्योत्तरे विभागे तु प्रश्न एकादशीव्रते ॥१०॥\nवसिष्ठेनाथ संवादो मांधातुः परिकीर्तितः ॥ रुक्मांगदकथा पुण्यमोहिन्युत्पत्ति कर्म च ॥११॥\nवसुशापश्व मोहिन्यै पश्वादुद्धरणक्रिया ॥ गंगाकथा पुण्यतमा गयायात्रानुकीर्तनम्‍ ॥१२॥\nकाश्या माहात्म्यमतुलं पुरुषोत्तम वर्णनम्‍ ॥ यात्राविधानं क्षेत्रस्यं बह्राख्यानसमन्वितम्‍ ॥१३॥\nप्रयागस्याथ महात्म्यं कुरुक्षेत्रस्य तत्परम्‍ ॥ हरिद्वारस्य चाख्यानं कामोदा ख्यानंक तथा ॥१४॥\nबदरीतीर्थमाहात्म्यं कामाक्षायास्तथैव च ॥ प्रभासस्य च माहात्म्यं पुष्कराख्यानकं ततः ॥१५॥\nगौतमाख्यानकं पश्वाद्वेदपादस्तवस्ततः ॥ गोकर्णक्षेत्रमाहात्म्यं लक्ष्मणाख्यानंक तथा ॥१६॥\nसेतुमाहात्म्यकथनं नर्मदातीर्थवर्णनम्‍ ॥ अवंत्याश्वैव माहात्म्यं मथुरायास्ततः परम्‍ ॥१७॥\nवृन्दावनस्य महिमा पशोर्ब्रह्यांतिके गतिः ॥ मोहिनीचरितं पश्वादेवं वै नारदीयकम्‍ ॥१८॥\nयः शृणोति नरो भक्तया श्रावयेद्वा समाहितः ॥ स याति ब्रह्मणो धाम नात्र कार्या विचारणा ॥१९॥\nयस्त्वेतदिषुपूर्णायां धेनूनां सप्तकान्वितम्‍ ॥ प्रदद्याद्दिजवर्याय सलभेन्मोक्षमेव च ॥२०॥\nयश्वानुक्रमणीमेतां नारदीयस्य वर्णयेत्‍ ॥ श्रृणुयाद्वैकचित्तेन सोऽपि स्वर्गगति लभेत्‍ ॥२१॥\nइति श्रीबृहन्नारदीयपुराणे पूर्वभागे बृहदुपाख्याने चतुर्थपादे नारदीपुराणानुक्रमणीकथनं नाम सप्तनवतितमोऽध्यायः ॥९७॥"
  }
]