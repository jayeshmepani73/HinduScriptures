[
  {
    "text": "सनक उवाच ॥ \nश्रद्धापूर्वाः सर्वधर्मा मनोरथफलप्रदाः ॥ श्रद्धया साध्यते तुष्यते हरिः ॥१॥ \nभक्तिर्भक्तयैव कर्तव्या तथा कर्माणि भक्तितः॥ कर्म श्रद्धावि हीनाति च सिध्यन्ति द्विजोत्तमाः ॥२॥ \nयथाऽऽलोको हि जन्तूनां चेष्टाकारणतां गतः॥ तथैव सर्वसिद्धीनां भक्तिः परमकारणम् ॥३॥ \nयथा समस्त लोकानां जीवन सलिलं स्मृतम् ॥ तथा समस्तसिद्धीनां जीवनं भक्तिरिष्यते ॥४॥ \nयथा भूमिं समाश्रित्य सर्वे जीवन्ति जन्तवः ॥ तथा भक्तिं समाश्रित्य सर्वकार्थ्याणि साधयेत् ॥५॥ \nश्रद्धावाल्लभते धर्म्मं श्रद्धावानर्थमाप्नुयात् ॥ श्रद्धया साध्यते कामः श्रद्धावान्मोक्षमाप्नुयात् ॥६॥ \nन दावैर्न तपोभिर्वा यज्ञैर्वा बहुदक्षिणैः ॥ भक्तिहीनैर्मुर्निश्रेष्ठ तुष्यते भगवान्हरिः ॥७॥ \nमेरुमात्रसुवर्णानां कोटिकोटिसहस्रशः॥ दत्ता चाप्यर्थनाशाय यतो भक्तिविवर्जिता ॥८॥ \nअभक्त्या यत्तस्तप्तं केवलं कायशोषणम् ॥ अभक्त्या यद्धुतं हव्यं भस्मनि न्यस्तहव्यवत् ॥९॥ \nयत्किञ्चित्कुरुते कर्म्म श्रद्धयाऽप्यणुमात्रकम् ॥ तन्नाम जायते पुंसां शाश्वतं प्रीतिदायकम् ॥१०॥ \nअश्वमेघसहस्रं वा कर्म्म वेदोदितं कृतम् ॥ तत्सर्वं निष्फलं ब्रह्मन्यादि भक्तिविवर्जितम् ॥११॥ \nहरिभक्तिः परा नृणां कामधेनूमा स्मृता ॥ तस्यां सत्यां पिबन्त्यज्ञाः संसारगरलं ह्यहो ॥१२॥ \nअसारभूते संसारे सार मेतदजात्मज ॥ भगवद्भक्तसङ्गश्च हरिभक्तिस्तितिक्षुता ॥१३॥ \nअसूयोपेतमनसां भक्तिदानादिकर्म्म यत् ॥ अवेहि निष्फलं ब्रह्मंस्तेषां दूरतरो हरिः ॥१४॥ \nपरश्रियाभितप्तानां दम्भाचाररतात्मनाम् ॥ मृषा तु कुर्वतां कर्म तेषां दूरतरो हरिः ॥१५॥ \nपृच्छतां च महाधर्म्मान्वदतां वै मृषा च तान् ॥ धर्मेष्वभक्तिमनसां तेषां दूरतरो हरिः ॥१६॥ \nवेदप्रणिहितो धर्म्मो वेदो नारायणः परः ॥ तत्राश्रद्धापरा ये तु तेषां दूरतरो हरिः ॥१७॥ \nयस्य धर्म्मविहीनानि दिनान्यायान्ति यान्ति च ॥ स लोहकारभस्त्रेव श्वसन्नपि न जीवति ॥१८॥ \nधर्मार्थकाममोक्षाख्याः पुरुषार्थाः सनातनाः ॥ श्रद्धावतां हि सिध्यन्ति नान्यथा ब्रह्मनन्दन ॥१९॥ \nस्वाचारमनतिक्रम्य हरिभक्तिपरो हि यः ॥ स याति विष्णुभवनं यद्वै पश्यन्ति सूरयः ॥२०॥ \nकुर्वन्वेदोदितान्धर्म्मान्मुनीन्द्र स्वाश्रमोचितान् ॥ हरिध्यानपरो यस्तु स याति परमं पदम् ॥२१॥ \nआचारप्रभवो धर्मः धर्म्मस्य प्रभुरच्युतेः॥ आश्रमाचा रयुक्तेन पूजितः सर्वदा हरिः ॥२२॥ \nयः स्वाचारपरिभ्रष्टः साङ्गवेदान्तगोऽपि वा ॥ स एव पतितो ज्ञेयो यतः कर्मबहिष्कृतः ॥२३॥ \nहरिभक्ति परो वाऽपि हरिध्यानपरोऽपि वा ॥ भ्रष्टो यः स्वाश्रमाचारात्पतितः सोऽभिधीयते ॥२४॥ \nवेदो वा हरिभक्तिर्वा भक्तिर्वापि महेश्वरे ॥ आचारात्पतितं मूढं न पुनाति द्विजोत्तम ॥२५॥ \nपुण्यक्षेत्राभिगमनं पुण्यतीर्थनिषेवणम् ॥ यज्ञो वा विविधो ब्रह्मंस्त्यक्ताचारं न रक्षति ॥२६॥ \nआचारात्प्राप्यते स्वर्ग आचारात्प्राप्यतें सुखम् ॥ आचारात्प्राप्यते मोक्ष आचारात्किं न लभ्यते ॥२७॥ \nआचाराणांतु सर्वेषां योगानां चैव सत्तम ॥ हरिभक्तेरपि तथा निदानं भक्तिरिष्यते ॥२८॥ \nभक्तयैव पूज्यते विष्णुर्वाञ्छितार्थफलप्रदः॥ तस्मात्समस्तलोकानां भक्तिर्मातेति गीयते ॥२९॥ \nजीवन्ति जन्तवः सर्वे यथा मातरमाश्रिताः ॥ तथा भक्तिं समाश्रित्य सर्वे जीवन्ति धर्म्मिकाः ॥३०॥ \nस्वाश्रमाचारयुक्तस्य हरिभक्तिर्यदा भवेत् ॥ न तस्य त्रिषु लोकेषु सदृशोऽस्त्यजनन्दन ॥३१॥\nभक्तया सिध्यन्ति कर्म्माणि कर्म्माभिस्तुष्यते हरिः ॥ तस्प्रिंस्तुष्टे भवेज्ज्ञातं ज्ञानान्मोक्षएवाप्यते ॥३२॥ \nभक्तिस्तु भगवद्भक्तसङ्गेन खलु जायते ॥ तत्सङ्गं प्राप्यते पुम्भि सुकृतैः पूर्वसञ्चितः ॥३३॥ \nवर्णाश्रमाचाररता भगवद्भक्तिलालसाः॥ कामादिदोष निर्मुक्तास्ते सन्तो लोकशिक्षकाः ॥३४॥ \nसत्सङ्गः परमो ब्रह्मन्न लभ्येताकृतात्मनाम् ॥ यदि लभ्येत विज्ञेयं पुण्यं जन्मान्तरार्जितम् ॥३५॥\nपूर्वार्जितानि पापानि नाशमायान्ति यस्य वै ॥ सत्सङ्गतिर्भवेत्तस्य नान्यथा घटते हि सा ॥३६॥ \nरविर्हि रश्मिजालेन दिवा हन्तिबहिस्तमः ॥ सन्तः सूक्तिमरीच्योघैश्चान्तर्ध्वान्तं हि सर्वदा ॥३७॥ \nदुर्लभाः पुरुषा लोके भगवद्भक्तिलालसाः ॥ तेषां सङ्गो भवेद्यस्य तस्य शान्तिर्हि शाश्वती ॥३८॥ \nनारद उवाच ॥ \nकिंलक्षणा भागवतास्ते च किं कर्म्म कुर्वते ॥ तेषां लोको भवेत्कीदृक्तत्सर्वं ब्रूहि तत्त्वतः ॥३९॥ \nत्वं हि भक्तो रमेशस्य देवदेवस्य चक्रिणः ॥ एतन्निगदितुं शक्तस्त्व तो नास्त्यधिकोऽपरः ॥४०॥ \nसनक उवाच ॥ \nश़ृणु ब्रह्मन्परं गुह्यं मार्क ण्डेयस्य धीमतः ॥ यमुवाच जगन्नाथो योगनिद्राविमोचितः ॥४१॥ \nयोऽसौ विष्णुः परं ज्योतिर्देवदेवः परं ज्योतिर्देवदेवः सनातनः॥ जगद्रूपी जगत्कर्त्ता शिवब्रह्म स्वरूपवान् ॥४२॥ \nयुगान्ते रौद्ररूपेण ब्रह्माण्डग्रासबृंहितः ॥ जगत्येकार्णवीभूते नष्टे स्थावरजङ्गमे ॥४३॥ \nभागवानेव शेषात्मा शेते वटदले हरिः ॥ असंख्याताब्जजन्माद्यैराभूषिततनूरुहः ॥४४॥ \nपादाङ्गुष्ठाग्रनिर्यातगङ्गाशीताम्बुपावनः ॥ सूक्ष्मात्सूक्ष्मतरो देवो ब्रह्माण्डग्रासबृंहितः ॥४५॥ \nवटच्छदे शयानोऽभूत्सर्वशक्तिसमन्वितः ॥ तस्मिन्स्थाने महाभागो नारायणपरायणः ॥ \nमार्कंडेयः स्थितस्तस्य लीलाः पश्यन्महे शितुः ॥४६॥ \nऋषय ऊचुः ॥ \nतस्मिन्काले महाघोरे नष्टे स्थावरजङ्गमे ॥ हरिरेकः स्थित इति मुने पूर्वं हि शुश्रुम ॥४७॥ \nजगत्येकार्णवीभूते नष्टे स्थावरजंगमे ॥ सर्वग्रस्तेन हरिणा किमर्थं सो : वरोषितः ॥४८॥ \nपरं कौतूहलं ह्यत्र वर्त्ततेऽतीव सूत नः ॥ हरिकीर्तिसुधापाने कस्यालस्यं प्रजायते ॥४९॥ \nसूत उवाच ॥ \nआसीन्मुनिर्महाभागो मृगण्डुरिति विश्रुतः ॥ शालग्रामे महातीर्थे सोऽतप्यत महातपाः ॥५०॥ \nयुगानाम युतं ब्रह्मन्गृणन्ब्रह्म सनातनम् ॥ निराहारः क्षमायुक्तः सत्ससन्धो जितेंद्रियः ॥५१॥ \nआत्मत्सर्वभूतानि पश्यन्विषयनिःस्पृहः ॥ सर्वभूतहितो दान्तस्तताप सुमहत्तपः ॥५२॥ \nतत्तपःशङ्किताः सर्व देवा इन्द्रादयस्तदा ॥ परेशं शरणं जग्मुर्नारायणमनामयम् ॥५३॥ \nक्षीराब्धेरुत्तरं तीरं संप्राप्य त्रिदिवौकसः ॥ तुष्टुवुर्देवदेवेशं पद्मनाभं जगद्रुरुम् ॥५४॥ \nदेवा ऊचुः ॥ \nनारायणाक्षरान्त शरणागतपालक ॥ मृकण्डुतपसा त्रस्तान्पाहिनः शरणागतान् ॥५५॥ \nजय देवाधिदेवेश जय शङ्खगदाधर ॥ जयो लोकस्वरूपाय जयो ब्रह्माण्डहेतवे ॥५६॥ \nनमस्ते देवदेवेश नमस्ते लोकपावन ॥ नमस्ते लोकनाथाय नमस्ते लोकसाक्षिणे ॥५७॥ \nनमस्ते ध्यानगम्याय नमस्ते ध्यानहेतवे ॥ नमस्ते ध्यानरुपाय नमस्ते घ्या न पाक्षिणे ॥५८॥ \nकेशिहन्त्रे नमस्तुभ्यं मधुहन्त्रे परात्मने ॥ नमो भूम्यादिरूपाय नमश्चैतन्यरूपिणे ॥५९॥ \nनमो ज्येष्ठाय शुद्धाय निर्गुणाय गुणात्मने ॥ अरूपाय स्वरूपाय बहुरूपाय ते नमः ॥६०॥ \nनमो ब्रह्मण्यदेवाय गोब्राह्मणहिताय च ॥ जगद्धिताय कृष्णाय गोविन्दाय नमो नमः ॥६१॥ \nनमो हिरण्यगर्भाय नमो ब्रह्मादिरूपिणे ॥ नमः सूर्य्यादिरूपाय हव्यकव्यभुजे नमः ॥६२॥ \nनमो नित्याय वन्द्याय सदानन्दै करूपिणे ॥ नमः स्मृतार्तिनाशाय भूयो भूयो नमो नमः ॥६३॥ \nएवं देवस्तुतिं श्रुत्वा भगवान्कमलापतिः ॥ प्रत्यक्षतामगात्तेपां शङ्खचक्रगदाधरः ॥६४॥ \nविकचाम्बुजपत्राक्षं सूर्य्यकोटिसमप्रभम् ॥ सर्वालङ्कारसंयुक्तंश्रीवत्साङ्कितवक्षसम् ॥६५॥ \nपीताम्बरधरं सौम्यं स्वर्णयज्ञोपवीतिनम् ॥ स्तृयमानं मुनिवरैः पार्षदप्रवरावृतम् ॥६६॥ \nतंदृष्ट्वा देवसंघास्ते तत्तेजोहततेजसः ॥ नमश्चक्रुर्मुदा युक्ता अष्टांगैरवनिं गताः ॥६७॥ \nततः प्रसन्नो भगवान्मेघगंभीरनिस्वनः ॥ उवाच प्रीणयन्देवान्नतानिन्द्रपुरोगमान् ॥६८॥ \nश्रीभगवानुवाच ॥ \nजाने वो मानसं दुःखं मृगण्डुतपसोद्रतम् ॥ युष्मा न्न बाधते देवाः स ऋषिः सज्जनाग्रणीः ॥६९॥ \nसंपद्भिः संयुता वापि विपद्भिश्चापि सज्जनाः ॥ सर्वथान्यं न बाधन्ते स्वप्नेऽपि सुरसत्तमाः॥७०॥ \nसततं बाध्यमानोऽपि विषयाख्यैररातिभिः ॥ अविधायात्मनो रक्षामन्यान्द्वेष्टि कथं सुधीः ॥७१॥ \nतापत्रयाभिधानेन बाध्यमानो हि मानवः ॥ अन्यं क्रीडयितुं शक्तः कथं भवति सत्तमः ॥७२॥ \nकर्मणा मनसा वाचा बाधते यः सदा परान् ॥ नित्यं कामादिभिर्युक्तो मूढधीः प्रोच्यते तु सः ॥७३॥ \nयो लोकहितकृन्मर्त्यो गतासुर्यो विमत्सरः ॥ विःशङ्कः प्रोच्यते सद्भिरिहामुत्र च सत्तमाः ॥७४॥ \nसशङ्क सर्वदा दुःखी निःशङ्कः सुखमाप्नुयात् ॥ गच्छध्वं स्वालयं स्वस्थाः क्रीडायिष्यति वो न सः ॥७५॥ \nभवतां रक्षकश्चाहं विरहध्वं यथासुखम् ॥ इति दत्वा वरं तेषामतसीकुसुमप्रभः ॥७६॥ \nपश्यतामेव देवानां तत्रैवान्तरधीयत ॥ तुष्टात्मानः सुरगणा ययुर्नाकं यथागतम् ॥७७॥ \nमृकण्डोरपि तुष्टात्मा हरिः प्रत्यक्षतामगात् ॥ अरूपं परमं ब्रह्म स्वप्रकाशं निरञ्जनम् ॥७८॥ \nअतसीपुष्पसंकाशं पीतवाससमच्युतम् ॥ दिव्यायुधधरं दृष्ट्वा मृकण्डुर्विस्मितोऽभवत् ॥७९॥ \nध्यानादुन्मील्य नयनं अपश्यद्धरिमग्रतः॥ प्रसन्नवदनं शान्तं धातारं विश्वतेजसम् ॥८०॥ \nरोमाञ्चितशरीरोऽसावानन्दाश्रुविलोचनः॥ ननाम दण्डवद्भमौ देवदेव सनातनम् ॥८१॥ \nअश्रुभिः क्षालयंस्तस्य चरणौ हर्षसंभवैः ॥ शिंरस्यञ्जलिमाधाय स्तोतुं समुपचक्रमे ॥८२॥ \nमृकण्डुरुवाच ॥ \nनमः परेशाय परात्मरू पिणे परात्परस्मात्परतः पराय ॥ अपारपाराय परानुकर्त्रे नमः परेभ्यः परपारणाय ॥८३॥ \nयो नामजात्यादिविकल्पहीनः शब्दादिदोषव्यति रेकरूपः ॥ बहुस्वरूपोऽपि निरञ्जनो यस्तमीशमीड्यं परमं भजामि ॥८४॥ \nवेदान्तवेद्यं पुरुषं पुराणं हिरण्यगर्भादिजगत्स्वरूपम् ॥ अनूपमं भक्ति जनानुकम्पिनं भजामि सर्वेश्वरमादिमीड्यम् ॥८५॥ \nपश्यन्ति य वीतसमस्तदोषा ध्यानैकनिष्ठा विगतस्पृहाश्च ॥ निवृत्तमोहाः परमं पवित्र नतोऽस्मि संसारनिवर्त्तक तम् ॥८६॥ \nस्मृतातिनाशनं विष्णुं शरणागतपालकम् ॥ जगत्सेव्यं जगाद्धाम परेशं करुणाकरम् ॥८७॥\nएवं स्तुतः स भगवान्विष्णुस्तेन महर्षिणा ॥ अवाप परमां तुष्टिं शङ्खचक्रगदाधरः ॥८८॥ \nअथालिङ्ग्य़ मुनिं देवश्चतुर्भिदीर्घबाहुभिः ॥ उवाच परमं प्रीत्या वरं वरय सुव्रत ॥८९॥ \nप्रीतोऽस्मि तपसा तेन स्तोत्रेण च तवानघ ॥ मनसा यदभिप्रेतं वरं वरय सुव्रत ॥९०॥ \nमृकण्डुरुवाच ॥ देवदेव जगन्नाथ कृतार्थोऽस्मि न संशयः ॥ त्वदृर्शनमपुण्यानां दुर्लभं च यतः स्मृतम् ॥९१॥ \nब्रह्माद्या यं न पश्यन्ति योगिनः संशितव्रताः ॥ धर्मिष्ठा दीक्षिताश्चापि वीतरागा विमत्सराः ॥९२॥ \nतं पश्यामि परं धाम किमतोऽन्यं वरं वृणे ॥ ॥ एतेनैव कृतार्थोऽस्मि जनार्दन जगद्रुरो ॥९३॥ \nयन्नामस्मृतिमात्रेण महापातकिनोऽपि ये ॥ तत्पदं परमं यान्ति ते दृष्ट्वा किमुताच्युत ॥९४॥ \nश्रीभगवानुवाच ॥ सत्यमुक्तं त्वया ब्रह्मन्प्रीतोऽस्मि तव पण्डित ॥ मदृर्शनं हि विफलं न कदाचिद्भविष्यति ॥९५॥ \nविष्णुर्भक्तकुटुम्बीति वदन्ति विबुधाः सदा॥ तदेव पालयिष्यामि मज्जनो नानृतं वदेत् ॥९६॥ \nतस्मात्त्वत्तपसा तुष्टो तव पुत्रताम् ॥ समस्तगुणसंयुक्तो दीर्घजीवी स्वरूपवान् ॥९७॥ \nमम जन्म कुले यस्य तत्कुलं मोक्षगामि वै ॥ मयि तुष्टे मुनिश्रेष्ठ किमसाध्यं जगत्रये ॥९८॥ \nइत्युक्ता देवदेवेशो मुनेस्तस्य समी क्षतः ॥ अंतर्दधे मृकण्डुश्च तपसः समवर्तत ॥९९॥ \nइति श्रीबृहन्नारदीयपुराणे पूर्वभागे प्रथमपादे भक्तिवर्णनप्रसङ्गेन मार्कण्डेयचरितारम्भो नाम चतुर्थोऽध्यायः॥४॥"
  }
]