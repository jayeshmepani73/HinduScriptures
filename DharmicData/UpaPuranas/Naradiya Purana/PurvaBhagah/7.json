[
  {
    "text": "नारद उवाच ॥ \nकोऽसौ राक्षस भावाद्धि मोचितः सगरावन्वये ॥ सगरः को मुनिश्रेष्ठ तन्ममाख्यातुमर्हसि ॥१॥ \nसनक उवाच ॥ \nश़ृणुष्व मुनिशार्दूल गङ्गामाहात्म्यमुत्तमम् ॥ यज्जस्पर्शमात्रेण पावितं सागरं कुलम् ॥ गतं विष्णुपदं विप्र सर्वलोकोत्तमोत्तमम् ॥२॥ \nआसीद्रविकुले जातो बाहुर्नाम वृकात्मजः ॥ बुभुजे पृथिवीं सर्वां धर्मतो धर्मतत्परः ॥३॥ \nब्राह्मणाः क्षत्रिया वैश्याः शूद्राश्चान्ये च जन्तवः ॥ स्थापिता स्वस्वधर्मेषु तेन बाहुर्विशांपतिः ॥४॥ \nअश्वमेधैरियाजासौ सप्तद्वीपेषु सप्तभिः ॥ अतर्प्पयद्भमिदेवान् गोभूस्वर्णांशुकादिभिः ॥५॥ \nअशासन्नीतिशास्रेण यथेष्टं परिपन्थिनः॥ मेने कृतार्थमात्मानमन्यातपनिवारणम् ॥६॥ \nचन्दनानि मनोज्ञानि बलिं यत्सर्वदा जना . भूषिता भूषणौर्दिव्यैस्तद्राष्ट्रे सुखिनो मुने ॥७॥ \nअकृष्टपच्या पृथिवी फलपुष्पसमन्विता ॥८॥ \nववर्ष भूमौ देवेन्द्रः काले काले मुनीश्वर ॥ अधर्मनिरतापाये प्रजा धर्मेण रक्षिताः ॥९॥ \nएकदा तस्य भूपस्य सर्वसंपद्विनाशकृत् ॥ अहंकारो महाञ्जज्ञे सासूयो लोपहेतुकः ॥१०॥ \nअहं राजा समस्तानां लोकानां पालको बली ॥ कर्त्ता महाक्रतूनां च म तः पूज्योऽस्ति कोऽपरः ॥११॥ \nअहं विचक्षणः श्रीमञ्जिताः सर्वे भयारयः ॥ वेदवेदाङ्गतत्त्वज्ञो नीतिशास्त्र विशारदः ॥१२॥ \nअजेयोऽव्याहतैश्वर्यो मत्तः कोऽन्योऽधिको भुवि ॥ अहंकारपरस्यैवं जातासूया परेष्वपि ॥१३॥ \nअसूयातोऽभवत्कामस्तस्य राज्ञो मुनीश्वर ॥ एषु स्थितेषु तु नरो विनाशं यात्यसंशयम् ॥१४॥ \nयौवनं धनसंपत्तिः प्रभुत्वमविवेकिता ॥ एकैकमप्यनर्थाय किमु यत्र चतायम् ॥१५॥ \nतस्यासूया नु महती जाता लोकविरोधिनी ॥ स्वदेहनाशिनी विप्र सर्वसंपद्विनाशिनीं ॥१६॥ \nअसूयाविष्टमनसि यदि संपत्प्रव ॥ तुषाग्निं वायुसंयोगमिव जानीहि सुव्रत ॥१७॥ \nअसूयोपेतमनसां दम्भाचारवतां तथा ॥ पुरुषोक्तिरतानां च सुखं नेह परत्रच ॥१८॥ \nअसूयाविष्टचित्तानां सदा निष्ठुरभाषिणाम् ॥ प्रियावा तनया वापि बान्धवा अप्यरातयः ॥१९॥ \nमनोभिलाषं कुरुते यः समीक्ष्य परस्त्रियम् ॥ स स्वसंपद्विनाशाय कुठारो नात्र संशयः ॥२०॥ \nयः स्वश्रेयोविनाशाय कुर्याद्यत्नं नरो मुने ॥ सर्वेषां श्रेयसं दृष्ट्वा स कुर्यान्मत्सरं कुधीः ॥२१॥ \nमित्रापत्यगृहक्षेत्र धनधान्यपशुष्वपि ॥ हानिमिच्छन्नरः कुर्यादसूयां सततं द्विजा ॥२२॥ \nअय तस्याविनीतस्य ह्यसूयाविष्टचेतसः॥ हैयास्तालजंघाश्च बलिनोऽरातयोऽभवन् ॥२३॥ \nयस्यानुकूलो लक्ष्मीशः सौभाग्यं तस्य वर्द्धत ॥ स एव विमुखो यस्य सौभाग्यं तस्य हीयते ॥२४॥ \nतावत्पुत्राश्च धन धान्यगृहादयः ॥ यावदीक्षेत लक्ष्मीशः कृपापाङ्गेन नारद ॥२५॥ \nअपि मूर्खान्धबधिरजडाः शूरा विवेकिनः ॥ श्र्लाघ्या भवन्ति विप्रेन्द्र प्रेक्षिता माधवेन ये ॥२६॥ \nसौभाग्य तस्य हीयेत यस्यासूयादिलाञ्छनम् ॥ जायते नात्र संदेहो जन्तुद्वेषो विशेषतः ॥२७॥ \nसततं यस्य कस्यापि यो द्वेषं कुरते नरः ॥ तस्य सर्वाणि नश्यन्ति श्रेयांसि मुनिसत्तम ॥२८॥ \nअसूया वर्द्धते यस्य तस्य विष्णुः पराङ्मुखः ॥ धनं धान्यं मही संपनद्विश्यति ततो ध्रुवम् ॥२९॥ \nविवेकं हन्त्यहंकारस्त्वविवेकात्तु जीविनाम् ॥ आपदः संभवन्त्येवेत्यहंकारं त्यजेत्ततः ॥३०॥ \nअहंकारो भवेद्यस्य तस्य नाशोऽतिवेगतः ॥ असूयाविष्टमनसस्तस्य राज्ञः परैः सह ॥३१॥ \nआयोधनमभूद्धोरं मासमेकं निरन्तरम् ॥ हैहयै स्तालजङघैश्च रिपुभिः स पराजितः ॥३२॥ \nस तु बाहुस्ततो दुःखी अन्तर्वत्न्या स्वभार्यया ॥ अवाप परमां तुष्टिं तत्र दृष्ट्वा महत्सरः ॥३३॥ \nअसूयोपेतमनसस्तस्य भावं निरीक्ष्य च ॥ सरोगतविहङ्गस्ते लीनाश्चित्रमिदं महत् ॥३४॥ \nअहो कष्टमहो रूपं घोरमत्र समागतम् ॥ विशन्तस्त्वरया वासमि त्यूचुस्ते विहङ्गमाः ॥३५॥ \nसोऽवागाह्यसरो भूपः पत्नीभ्यां सहितो मुदा ॥ पीत्वा जलं च सुखदं वृक्षमूलमुपाश्रितः ॥३६॥ \nतस्मिन्बाहौ वनं याते तेनैव परिरक्षिताः ॥ दुर्गुणान्विगणय्यास्य धिग्धिगित्यब्रुवन्प्रजाः ॥३७॥ \nयो वा को वा गुणी भर्त्यः सर्वश्र्लाघ्यतरोद्विजः ॥ सर्वसंपत्समायुक्तोऽप्यगुणी निंदितो जनैः ॥३८॥ \nअपकीर्तिसभो मृत्युर्लोकेष्वन्यो न विद्यते ॥ यदा बाहुर्वनं यास्तस्तदा तद्रागगा जनाः ॥ \nसंतुष्टिं परमां याता दवथौ विगते यथा ॥३९॥ \nनिन्दितो बहुशो बाहुर्मुतवत्काननेस्थितः ॥ निहत्य कर्म च यशो लोके द्वजवरोत्तम ॥४०॥ \nनास्त्यकीर्तिसमो मृत्युर्नास्ति क्रोधसमो रिपुः ॥ नास्ति निंदासमं पापं नास्ति मोहसमासवः ॥४१॥ \nनास्त्यसूयासमा कीर्तिर्नास्ति कामसमोऽनलः ॥ नास्मि रागसमः पाशो नास्ति सङ्गसमं विषम् ॥४२॥ \nएवं विलप्यबहुधा बाहुरत्यन्तदुःखितः ॥ जीर्णाङ्गोमन सस्तापाद् वृद्धभावादभूदसौ ॥४३॥ \nगते बहुतिथे काले और्वाश्रमसमीपतः ॥ स बाहुर्व्याधिना ग्रस्तो ममार मुनिसत्तम ॥४४॥ \nतस्य भार्या च दुःखार्ता कनिष्ठा गर्भिणी तदा ॥ चिरं विलप्य बहुधा सह गन्तुं मनो दधे ॥४५॥ \nसमानीय च सैंधांसि चितां कृत्वाति दुःखिता ॥ समारोप्य तमारूढं स्वयं समुपचक्रमे ॥४६॥ \nएतस्मिन्नन्तरे धी मानौर्वस्तेजोनिधिर्मुनिः ॥ एतद्विज्ञातवान्सर्वं परमेण समाधिना ॥४७॥ \nभूतं भव्यं वर्त्तमानं त्रिकालज्ञा मुनीश्वराः॥ गतासूया महात्मानः पश्यन्तिज्ञान चक्षुषा ॥४८॥ \nतपोभिस्तेजसां राशिरौर्वपुण्यसमो मुनिः ॥ संप्राप्तस्तत्र साध्वी च यत्र बाहुप्रिया स्थिता ॥४९॥ \nचितामारोढुपुघुक्तां तां दृष्ट्वा मुनिसत्तमः॥ प्रोवाच धर्ममूलानि वाक्यानिमुनिसत्तमः ॥५०॥ \nऔर्व उवाच ॥ \nराजवर्यप्रिये साध्वि मा कुरुष्वातिसाहसम् ॥ तवोदरे चक्रवर्ती शत्रुहन्ता हि तिष्ठति ॥५१॥ \nबालापत्याश्च गर्भिण्यो ह्यदृष्टऋतवस्तथा ॥ रजस्वला राजसुतेनारोहति चिंता शुभे ॥५२॥ \nब्रह्महत्यादिपापानां प्रोक्ता निष्कृतिरुत्तमैः॥ दम्भिनो निंदकस्यापि भू्रणघ्नस्य न निष्कृतिः॥५३॥ \nनास्तिकस्य कृतघ्नस्य धर्मोपेक्षाकरस्य च ॥ विश्वासघातकस्यापि निष्कृतिर्नास्ति सुव्रते ॥५४॥ \nतस्मादेतन्महत्पापं कर्त्तुं नार्हसि शोभने ॥ यदेतद्दुःखमुत्पन्नं तत्सर्वं शांतिमेष्याति ॥५५॥ \nइत्युक्ता मुनिना साध्वी विश्वस्य तदनुग्रहम् ॥ विललापातिदुःखार्ता समुह्यधवपत्कजौ ॥५६॥ \nऔर्वोऽपि तां पुनःप्राह सर्वशास्त्रार्थकोविदः॥ मारोदीराज तनये श्रियमग्य्रे गमिष्यासि ॥५७॥ \nमा मुं चास्रंभाहाभागेप्रेतो दाह्योऽद्य सज्जनैः॥ तस्माच्छो कं परित्यज्य कुरुकालोचितांक्रियाम् ॥५८॥ \nपंडिते वापिमूर्खे वा दरिद्रे वाश्रियान्विते ॥ दुर्वुत्ते वा सुवृत्तेवा मृत्योःसर्वत्र तुल्यता ॥५९॥ \nनगरे वा तयामन्ये दैन्यमत्रातिरिच्यते ॥६०॥ \nयद्यत्पुरातनं कर्मतत्तर्देवेह युज्यते ॥ कारणं दैवमेवात्र मन्ये सोपाधिका जनाः ॥६१॥ \nगर्भे वा बाल्यभावे वा यौवने वापि वार्द्धके ॥ मृत्योर्वशं प्रयातव्यं जन्तुभिः कप्रलानने ॥६२॥ \nहन्ति पाति च गोविन्दो जन्तून्कर्मवशो स्थितान् ॥ प्रवादं रोपयन्त्यज्ञा हेतुमात्रेषु जन्तुषु ॥६३॥ \nतस्माद्दुःखं परित्यज्य सुखिती भव सुव्रते ॥ कुरु पत्युश्च कर्माणि विवेकेन स्थिरा भव ॥६४॥ \nएतच्छरीरं दुःखानां व्याधीनामयुतै र्वृतम् ॥ सुखाभासं बहुक्लेशं कर्मपाशेन यन्त्रितम् ॥६५॥ \nइत्याश्वास्य महाबुद्धिस्तया कार्याण्यकारयत् ॥ त्यक्तशोका च सा तन्वी नता प्राह मुनीश्वरम् ॥६६॥ \nकिमत्र चित्रं यत्सन्तः परार्थ्ज्ञफलकाङ्क्षिणः ॥ नहि द्रुमाश्च भोगार्थं फलन्ति जगतीतले ॥६७॥ \nयोऽन्यदुःखानि विज्ञाय साधुवाक्यैः प्रबोधयेत् ॥ स एव विष्णुस्सत्त्वस्थो यतः परहिते स्थितः ॥६८॥ \nअन्य दुःखेन यो दुःखी योऽन्यहर्षेण हर्षितः ॥ स एव जगतामीशो नररूपधरो हरिः ॥६९॥ \nसद्भिः श्रुतानि शास्त्राणि परदुःखविमुक्तये ॥ सर्वेषां दुःखनाशाय इति सन्तो वदन्ति हि ॥७०॥ \nयत्र सन्तः प्रवर्त्तंते तत्र दुःखंन बाधते वर्तते यत्र मार्तण्डः कथं तत्र तमो भवेत् ॥७१॥ \nइत्येवं वादिनी सा तु स्वपत्युश्चापराः क्रियाः ॥ चकार तत्सरस्तीरे मुनिप्रोक्तविधानतः ॥७२॥ \nस्थिते तत्र मुनौ राजा देवराडिव संज्वलन् ॥ चिताम ध्याद्विनिष्क्रम्य विमानवरमास्थितः ॥ \nप्रपेदे परमं धाम नत्वा चौर्वं मुनीश्वरम् ॥७३॥ \nमहापातकयुक्ता वा युक्ता वा चोपपातकैः ॥ परं पदं प्रायन्त्येव महद्भिखलोकिताः ॥७४॥ \nकलेवरं वा तद्भस्म तद्धमं वापि सत्तम ॥ यदि पश्यति पुण्यात्मा स प्रयाति परां गतिम् ॥७५॥ \nपत्युःकृतक्रिया सा तु गत्वाश्रमपदंमुनेः ॥ चकार तस्य शुश्रूषां सपत्न्या सह नारद ॥७६॥ \nइति श्री बहुन्नारदीयपुराणे पूर्वभागे प्रथमपादे गङ्गामाहा त्म्यं नाम सप्तमोऽध्यायः ॥७॥"
  }
]