[
  {
    "text": "सूत उवाच ॥\nश्रुत्वेत्थं यजनं विप्रा मन्त्रध्यानपुरःसरम्‍ ॥ सर्वासामवतारानां नारदो देव दर्शनः ॥१॥\nसर्वाद्याया जगन्मातुः श्रीराधायाः समर्चनम्‌‌‍ ॥ अवतारकलानां हि पप्रच्छ विनयन्वितः ॥२॥\nनारद उवाच ॥\nधन्योऽस्मि कृतकृत्योऽस्मि जातोऽहं त्वत्प्रसादतः ॥ यज्जनन्मातृमंत्राणां वैभवं श्रुतवान्मुने ॥३॥\nयथा लक्ष्मीमुखानां तु अवताराः प्रकीर्तिताः ॥ तथा राधावताराणां श्रोतुमिच्छामि वैभवम्‍ ॥४॥\nयत्संख्याकाश्व यद्रूपा यत्प्रभावा विदांवर ॥ राधावतारास्तान्सत्यं कीर्तयाशेषसिद्धिदान्‍ ॥५॥\nएतच्छुत्वा वचस्तस्य नारदस्य विधेः सुतः ॥ सनत्कुमारः प्रोवाच ध्यात्वा राधापदांबुजम्‍ ॥६॥\nसनत्कुमार उवाच ॥\nश्रृणु विप्र प्रवक्ष्यामि रहस्यातिरहस्यकम्‍ ॥ राधावतारचरितं भजतामिष्टिसिद्धिदम्‍ ॥७॥\nचन्द्रावली च ललिता द्वे सख्यौ सुप्रिये सदा ॥ मालावतीमुखाष्टानां चन्द्रावल्यधिपा स्मृता ॥८॥\nकलावतीमुखाष्तानामीश्वरी ललिता मता ॥ राधाचरनपूजायामुक्ता मालावतीमुखाः ॥९॥\nललिताधीश्वरीणां तु नामानि श्रृणु सांप्रतम्‍ ॥ कलावती मधुमती विशाखा श्यामलाभिधा ॥१०॥\nशैब्या वृन्दा श्रीधराख्या सर्वास्तत्तुल्यविग्रहाः ॥ सुशीलाप्रमुखा श्वान्याः सख्यो द्वात्रिंशदीरिताः ॥११॥\nताः श्रृणुष्व महाभाग नामतः प्रवदामि ते ॥ सुशीलां शशिलेखा च यमुना माधवी रतिः ॥१२॥\nकदम्बमाला कुन्ती च जाहवी च स्वयंप्रभा ॥ चन्द्रानना पद्ममुखी सावित्री च सुधामुखी ॥१३॥\nशुभा पद्मा पारिजाता गौरिणी सर्वमंगला ॥ कालिका कमला दुर्गा विरजा भारती सुरा ॥१४॥\nगंगा मधुमती चैव सुन्दरी चन्दना सती ॥ अपर्णा मनसानन्दा द्वात्रिंशद्राधिकाप्रियाः ॥१५॥\nकदाचिल्ललिता देवी पुंरुपा कृष्णविग्रहा ॥ ससर्ज षोडशकलास्ताः सवस्तित्समप्रभाः ॥१६॥\nतासां मन्त्रं तथा ध्यानं यन्त्रार्चादिक्रमं तथा ॥ वर्णये सर्वतंत्रेषु रहस्यं मुनिसत्तम ॥१७॥\nवाती मरुच्चाग्रिवह्री धराक्ष्मे जलचारिणी ॥ विमुखं चरशुचिविभू वनस्वशक्तयः स्वराः ॥१८॥\nप्राणस्तेजः स्थिरा वायुर्वायुश्वापि प्रभा तथा ॥ ज्यकुमभ्रं तथा नादो दावकः पाथ इत्यथ ॥१९॥\nव्योमरयः शिखी गोत्रा तोयं शून्यजवी द्युतिः ॥ भूमी रसो नमो व्याप्तं दाहश्वापि रसांबु च ॥२०॥\nवियत्स्पर्शश्व हद्धंसहलाग्रासो हलात्मिकाः ॥ चन्द्रावली च ललिता हंसेला नायके मते ॥२१॥\nग्रासस्थिता स्वयं राधा स्वयं शक्तिस्वरुपिणी ॥ शेषास्तु षोडशकला द्वात्रिंशत्तत्कलाः स्मृताः ॥२२॥\nवाड्‍मयं निखिलं व्याप्तमाभि रेव मुनीश्वर ॥ ललिताप्रमुखाणां तु षोडशीत्वमुपागता ॥२३॥\nश्रीराधा सुन्दरी देवी तांत्रिकैः परिकीर्त्यते ॥ कुरुकुल्ला च वाराही चन्द्रालिललिते उभे ॥२४॥\nसंभूते मन्त्रवर्गं तेऽभिधास्तेऽहं यथातथम्‍ ॥ ह्रत्प्राणलाहंसदाहवह्रिस्वैर्ललितोरिता ॥२५॥\nत्रिविधा हंसभेदेव श्रृणु तां च यथाक्र मम्‍ ॥ हंसाद्ययाऽद्या मध्या स्यादादिमध्यस्थहंसया ॥२६॥\nतृतीया प्रकृतिः सैव तुर्या तैरंत्यमायया ॥ आसु तुर्याभवन्मुक्त्यै तिस्त्रोऽन्याः स्युश्व संपदे ॥२७॥\nइति त्रिपुरसुंदर्या विद्या सम्यवसमीरिता ॥ दाहभूमीरसाक्ष्मास्वैर्वशिनीबीजमीरितम्‍ ॥२८॥\nप्राणो रसाशक्तियुतः कामेश्वर्यक्षरं महत्‍ ॥ शून्यमंबुरसावह्रिस्वयोगान्मोहनीमनुः ॥२९॥\nव्याप्तं रसाक्ष्मास्वयुतं विमलाबीजमीरितम्‍ ॥ ज्यानभोदाहवह्रिस्वयोगैः स्यादरुणामनुः॥३०॥\nजयिन्यास्तु समुद्दिष्टः सर्वत्र जयदायकः ॥ कं नभो दाहसहितं व्याप्तक्ष्मास्वयुतं मनुः ॥३१॥\nसर्वेश्वर्याः समाख्यातः सर्वसिद्धिकरः परः ॥ ग्रासो नभोदाहवह्रिस्वैर्युक्तः कौलिनीमनुः ॥३२॥\nएतैर्मनुभिरष्टाभिः शक्तिभिर्वर्गसंयुतैः ॥ वाग्देवतांतैन्यांसः स्याद्येन देव्यात्मको भवेत ॥३३॥\nरंध्रे भाले तथाज्ञायां गले ह्रदि तथा न्यसेत्‍ ॥ नाभावाधारके पादद्वये मूलाग्रकावधि ॥३४॥\nषड्र्दीर्घाढ्येन बीजेन कुर्याच्चैव षडंगकम्‍ ॥ लोहितां ललितां बाणचापपाशसृणीः करैः ॥३५॥\nदधानां कामराजांके यन्त्रिकां यन्त्रितां मुदिता स्मरेत्‍ ॥ मध्यस्थदेवी त्वेकैव षोडशाकारतः ॥३६॥\nयतस्तस्मात्तनौ तस्यास्त्वन्याः पंचदशार्चयेत्‍ ॥ ऋषिः शिवश्छंद उक्ता देवता ललिताद्काः ॥३७॥\nसर्वासामपि नित्यानामावृती र्नामसंचये ॥ पटले तु प्रयोगांश्व वक्ष्याम्यग्रे सविस्तरम्‍ ॥३८॥\nअथ षोडशनित्यासु द्वितीया या समीरिता ॥ कामेश्वरीति तां सर्वकामदां श्रृणु नारद ॥३९॥\nशुचिः स्वेन युतस्त्वाद्यो ललिता स्याद्दितीयकः ॥ शून्यमग्नियुतं पश्वाद्रयोव्याप्तेन संयुतम्‍ ॥४०॥\nप्राणो रसाग्रिसहितः शून्ययुग्मं चरान्वितम्‍ ॥ नभोगोत्रा पुनश्वैषां दाहेन समयोजिता ॥४१॥\nअंबु स्याच्चरसंयुक्तं नवशक्तियुतं च त्दृत्‍ ॥ एषा कामेश्वरी नित्या कामदैकादशाक्षरी ॥४२॥\nमूलविद्याक्षरैरेव कुर्यादंगानि षट्‌ क्रमात्‍ ॥ एकेन त्दृदयं शीर्षं तावताथो द्वयं द्वयात्‍ ॥४३॥\nचतुर्भिर्नयनं तद्वदस्त्रमे केन कीर्तितम्‍ ॥ दृकूश्रोत्रनासाद्वितये जिह्राह्रन्नाभिगृह्यके ॥४४॥\nव्यापकत्वेन सर्वांगे मूर्द्धा दिप्रदावधि ॥ न्युसेद्विद्याक्षराण्येषु स्थानेषु तदनं तरम्‍ ॥४५॥\nसमस्तेन व्यापकं तु कुर्यादुक्तक्रमेण तु ॥ अथ ध्यानं प्रवक्ष्यामि नित्यपूजासु चोदितम्‍ ॥४६॥\nयेन देवे सुप्रसन्ना ददातीष्टम यत्नतः ॥ बालार्ककोटिसंकाशां माणिक्यमुकुटोज्ज्वलाम्‍ ॥४७॥\nहारग्रैवेयकांचीभिरुर्मिकानूपुरादिभिः ॥ मंडितां रक्तवसनां रत्नाभरणशोभिताम्‍ ॥४८॥\nषड्‌भुजां त्रीक्षणामिंदुकलाकलितमौलिकाम्‍ ॥ पञ्चाष्टषोडशद्वंद्वषक्टोणचतुरस्त्रगाम्‍ ॥४९॥\nमंदस्मितलसद्वक्त्रां दयामंथरवीक्षणाम्‍ ॥ पाशांकुशी च पुंड्रेक्षुचापं पुष्पशिलीमुखम्‍ ॥५०॥\nरत्नपात्रं सीधुपूर्ण वरदं बिभ्रतीं करैः ॥ ततः प्रयोगान्कुर्वीत सिद्धे मत्रे तु साधकः ॥५१॥\nतृतीयामथ वक्ष्यामि नाम्ना तु भगमालिनी ॥ कामेश्वर्यादिरादिः स्याद्रश्वापरिस्थरारसः ॥५२॥\nधरायुक्सचरा पश्वात्स्थिरा पश्वाद्रसः स्मृतः ॥ स्थिराशून्येऽग्निसंयुक्ते रसः स्यात्तदनंतरम्‍ ॥५३॥\nस्थिरा भूसहिता गोत्रा सदाहोऽग्रिरसः स्थिरा ॥ नभश्व मरुता युक्तं रसवर्णसमन्वितम्‍ ॥५४॥\nततो रसः स्थिरा पश्वान्मरुता सह योजिता ॥ अंबहंसचरोऽथोक्तो रसोऽथ स्यात्सिथिरा पुनः ॥५५॥\nस्थिराधरान्विता हंसो व्याप्तेन च चरेण च ॥ रसः स्थिरा ततो व्याप्तं भूयुतं शून्यमग्नियुक्‍ ॥५६॥\nरसः स्थिरा ततः साग्निशून्यं तवियुतो मरुत्‍ ॥ रयः शून्यं चाग्रियुतं ह्रदाहंसाच्च तत्परम्‍ ॥५७॥\nरसः स्थिरांबुच वियत्स्वयुतं प्राण एव च ॥ दाहोऽग्रियुग्रसस्तस्मास्थिराक्ष्मा दाहसंयुताः ॥\nसचरः स्याज्जवीपूर्वविद्यां तर्तियतः क्रमात्‍ ॥५८॥\nचतुष्टयमथार्णानां रसस्तदनु च स्थिरा ॥ ह्रदंबुयुक्‍ क्ष्मया दाहः सचर्ह स्याज्जवी च त्दृत्‍ ॥५९॥\nदाहोंऽबुमरुता युक्तो व्योम्नि साग्निरसस्तुतः ॥ स्थिरा तु मरुता युक्ता शून्यं साग्निनभ श्वरौ ॥६०॥\nहंसो व्याप्तमरुद्युक्तः शून्यं व्याप्तमतोंऽबु च ॥ दाहो गोत्राचरयुता तथा दाहस्तथा रयः ॥६१॥\nह्रद्धरासहितं दाहरयौ चरसमन्वितौ ॥ रसः स्थिराततः प्राणो रसान्गिसहितो भवेत्‍ ॥६२॥\nशून्ययुग्मं चरयुतं ततः पूर्वमतः परम्‍ ॥ शून्ययुग्मं च गोत्रा स्याद्वाहयुक्तांबुना चरः ॥६३॥\nप्राणो रसा चरयुतो गोत्रव्यसिमतः परम्‍ ॥ गोत्रादाहमरुद्युक्ता त्वंबुन्यासमतो भवेत्‍ ॥६४॥\nयुक्तोनांभश्व भूयुक्तं वाश्वरेण समन्वितम्‍ ॥ ग्रासो धरायुतः पश्वाद्रसः शक्तया समन्वितः ॥६५॥\nग्रासो भूसहितो विप्र रसो व्याप्तं ततश्व ह्रतू ॥ दाहोनांबु च त्दृत्पश्वाद्रयेंऽबुमरुदन्वितः ॥६६॥\nशून्यं च केवलं चैव रसश्व सचरस्थिरा ॥ वियंदबुयुतं दाहस्त्वग्नियुक्त्सयुतः शुचिः ॥६७॥\nभूमी रसाक्ष्मायुता पंचैकांतरिताः स्थिताः ॥ तदंतरित बीजानि स्वंसयुक्तानि पंच वै ॥६८॥\nतानि क्रमाज्ज्यासचरो रसो भूश्व न भोयूता ॥ हंसश्वरयुतो द्विः स्यात्तथ प्राणो रसान्गियुक्त्‍ ॥६९॥\nशून्य युग्मं चरयुतं हद्दाहोंबुमरुद्युतः व्योमाग्निसहितं पश्वाद्रसश्व मरुता स्थिरा ॥७०॥\nशून्यं साग्निनभश्चैव चरेण सहितं तथा ॥ अंबु पश्वाद्वियत्तस्मान्न भश्व मरुदान्वितम्‍ ॥७१॥\nशून्यं व्याप्तं च दद्युक्तं रयदाहस्ववह्रिभिः ॥ हंसः सदाहोंबुरसा चरस्वैः संयुतो भवेत्‍ ॥७२॥\nहंसः सदाहवह्रिस्वैर्युक्त मंत्यमुदीरितम्‍ ॥ सप्तात्रिंशच्छतार्णैः स्यान्नित्या सौभगमालिनी ॥७३॥\nअंगानि मंत्रवर्णैः स्युराद्येन ह्रद्य्दीरितम्‍ ॥ ततश्वतुर्भिः शीर्षे स्याच्छिरवा त्रिभिरुदीरिता ॥७४॥\nगुणवेदाक्षरैः शेषाण्यंगानि षडिति क्रमात्‍ ॥ अरुणामरुणाकल्पां सुंदरीं सुस्मिताननाम्‍ ॥७५॥\nत्रिनेत्रां बाहुभिः षड्भि रुपेतां कमलासनाम्‍ ॥ कह्रारपाशपुंड्रेक्षुकोदंडान्वामबाहुभिः ॥७६॥\nदधानां दक्षिणैः पद्ममंकुशं पुष्पसायकम्‍ ॥ तथाविद्याभिः परितो युतां शक्तिगणैः स्तुतैः ॥७७॥\nअक्षरोक्ताभिरन्याभिः स्मरोन्मादमदान्मभिः ॥ एषा तृतीया कथिता वनिता जनमोहिनी ॥७८॥\nचतुर्थी श्रृणु विप्रेन्द्र नित्यक्लिन्नासमाह्रयाम्‍ ॥ हंसस्तु दाहवह्रिस्वैर्युक्तः प्रथममुच्यते ॥७९॥\nकामेश्वर्यास्तृतीयादिवर्णानामष्ट्रकं भवेत्‍ ॥ह्रदंबुमरुता युक्तः स एवै कादशाक्षरः ॥८०॥\nएकादशाक्षरी चेय विद्याणैरंगकल्पनम्‍ ॥ आद्येन मन्त्रवर्णेन ह्रदयं समुदीरितम्‍ ॥८१॥\nद्वाभ्यां द्वाभ्यां तु शेषाणि अंगानि परिकल्पयेत्‍ ॥ न्यसेदंगुष्ठमूलादिकनिष्ठाग्रांतमूर्द्धगम्‍ ॥८२॥\nशेषं तद्वलये न्यस्य हद्दक्च्छ्रोत्रे नसोर्द्वयोः ॥ त्वचि ध्वजे च पायौ च पादयो रर्णकान्न्यसेत्‍ ॥८३॥\nअरुणामरुणाकल्पामरुणांशुकधारिणीम्‍ ॥ अरुणस्त्रग्विलेपां तां चारुस्मेरमुखांबुजाम्‍ ॥८४॥\nनेत्रत्रयोल्लसद्वक्रां भाले घर्मांबुमौक्तिके ॥ विराजमानां मुकुटलसदर्द्धैदुशेखराम्‍ ॥८५॥\nचतुर्भिर्बाहुभिः पाशमंकुशं पानपात्रकम्‍ ॥ अभय विभ्रतीं पद्ममध्यासीनां मदालसाम्‍ ॥८६॥\nध्यात्वैवं पूजयेन्नित्यक्लिन्नां नित्यां स्वशक्तिभिः ॥ पुण्या चतुर्थी गदिता नित्याक्लिन्नह्रया मुने ॥८७॥\nवनिता नव नीतस्य दाविकाग्रिर्जयादिना ॥ भूः स्वेन युक्ता प्रथमं प्राणो दाहेन तद्युतः ॥८८॥\nरसो दाहेन तद्युक्तं प्रभादाहेन तद्युता ॥ ज्या च दाहेन तद्युक्ता नित्याक्लिन्नांतगद्वयम्‍ ॥८९॥\nएषा नवाक्षरी नित्या भेरुण्डा सर्वसिद्धिदा ॥ प्रणवं ठद्वयं त्यक्ता मध्यस्थेः षड्भिरक्षरैः ॥९०॥\nषदंगानि प्रकुर्वीत वर्णन्यासं ततः परम्‍ ॥ रंध्राद्यामुखकंठेषु हन्नाभ्यां धारयद्वयम्‍ ॥९१॥\nन्यसेन्मंत्रार्णनवकं मातृकान्यासपूर्वकम्‍ ॥ अथ ध्यानं प्रवक्ष्यामि देव्याः सर्वार्थसिद्धिदम्‍ ॥९२॥\nतप्तकांचनसंकाशदेहां नेत्रत्रयान्विताम्‍ ॥ चारुस्मितां चितमुखीं दिव्यालंकारभूषिताम्‍ ॥९३॥\nताटंकहारकेयूररत्नस्तबक मंडिताम्‍ ॥ रसनानूपुरोर्भ्यादिभूषर्णैरतिसुन्दरीम्‍ ॥९४॥\nपाशांकुशौ चर्मखङौ गदावह्रिधनुःशरान्‍ ॥ करैर्दधानामासीना पूजायां मन्पसा स्थिताम्‍ ॥९५॥\nशक्तिश्व तत्समाकारतेजोहेतिभिरन्विताः ॥ पूजयेत्तद्वदभितः स्मितास्या विजयादिकाः ॥९६॥\nपंचमीय समाख्याला भेरुडाख्या मुनीश्वर ॥ यस्याः स्मरणतो नश्येद्ररलं त्रिविधं क्षणात्‍ ॥९७॥\nया तु षष्ठी द्विजश्रेष्ठ सा नित्या वह्रिवासिनी ॥ तद्विधानं श्रृणुष्वाद्य साधकानां सुसिद्धिदम्‍ ॥९८॥\nभेरुंडाद्यमिहाद्यं स्यान्नित्यक्लिन्नाद्यनंतरम्‍ ॥ ततोंऽबुशून्ये हंसाग्निह्युत्तमंबुमरुद्युतम्‍ ॥९९॥\nह्रदगिना युतं शून्यं व्याप्तेन शुचिना च युक्‍ ॥ शून्यं नभः शक्तियुतं नवार्णैयमुदाहता ॥१००॥\nविद्या द्वितीयबीजेन स्वरान्दीर्घान्नियोजयेत्‍ ॥ मायांतान्षड्भिरेवां गान्याचरेत्सकरांगयोः ॥१०१॥\nनवाक्षराणि विद्याया नवरंध्रेषु विन्यसेत्‍ ॥ व्यापकं च समस्तेन कुर्यादेवात्मसिद्धये ॥१०२॥\nसर्वास्वपि च विद्यासु व्यापकन्यासमाचरेत्‍ ॥ तप्तकांचनसंकाशां नवयौवनसुन्दरीम्‍ ॥१०३॥\nचारुस्मेरमुखांभोजां विलसन्नयनत्रयाम्‍ ॥ अष्टाभिर्बाहुभिर्युक्तां माणिक्योभरणोज्ज्वलाम्‍ ॥१०४॥\nपद्मरागकिरीटांशुसंभेदारुणितांबराम्‍ ॥ पीतकौशेयवसनां रत्नमजीरमेखलाम्‍ ॥१०५॥\nरक्तमौक्तिकसं भिन्नस्तबकाभरणोज्ज्वलाम्‍ ॥ रत्नाब्जकंबुपुंड्रेक्षुचापपूर्णेन्दुमंडलम्‍ ॥१०६॥\nदधानां बाहुभिर्वामैः कह्रारं हेमश्रृंगकम्‍ ॥ पुष्पेषुं मातुलिंगं च दधानां दक्षिणैः करैः ॥१०७॥\nस्वस्वनामाभिरभितः शक्तिभिः परिवारिताम्‍ ॥ एवं ध्यात्वार्चयेद्वह्रिवासिनीं वह्रिविग्रहाम्‍ ॥१०८॥\nयस्याः समस्ता वश्यं जायते भुवनत्रयम्‍ ॥ अथ या सप्तमी नित्या महावज्रेश्वरी मुने ॥१०९॥\nतस्या विद्यां प्रवक्ष्यामि साधकानां सुसिद्धिदाम्‍ ॥ द्वितीयं वह्रिवासिन्या नित्यक्लिन्ना चतुर्थकम्‍ ॥११०॥\nपंचमं भगमालाद्यं भेरुंडाया द्वितीयकम्‍ ॥ नित्यक्लिन्नद्वितीयं च तृतीयं षष्ठसप्तमौ ॥१११॥\nअष्टम नवमं चापि पूर्व स्यादंतिमं पुनः ॥ द्वयमेकैकमथ च द्वयद्वयमथ द्वयम्‍ ॥११२॥\nमायया पुटितं कृत्वा कुर्यादंगानि षट्‌ क्रमात्‍ ॥ प्रत्येकं शक्ति पुटितैर्मंत्रार्णैर्दशाभिर्न्यसेत्‍ ॥११३॥\nदृक्छ्रोत्रनासावाग्वक्षोनाभिगुह्येषु च क्रमात्‍ ॥ रक्तां रक्तांबरां रक्तगंधमालाविभूषणाम्‍ ॥११४॥\nचतुर्भुजां त्रिनयनां माणिक्यमुकुटोज्ज्वलाम्‍ ॥ पाशांकुशामिक्षुचापं दाडिमीशायकं तथा ॥११५॥\nदधानां बाहुभिर्नेत्रैर्दयासुप्रीतिशीतलैः ॥ पश्यंती साधके  अस्त्रषट्कोणाब्जमहीतरे ॥११६॥\nचक्रमध्ये सुखासीनां स्मेरवक्रसरोरुहाम्‍ ॥ शक्तिभिः स्वस्वरुपाभिरावृतां पीतमध्यगाम्‍ ॥११७॥\nसिंहासनेऽभितः प्रेंखत्पोतस्थाभिश्व शक्तिभिः ॥ वृतां ताभिविनोदानि यातायातादिभिः सदा ॥११८॥\nकुर्वाआमरुणांभोधौ चिंतयेन्मन्त्रनायकम्‍ ॥ एषा तु सप्तमी प्रोक्ता दूतीं चाप्यष्टमीं श्रृणु ॥११९॥\nवज्रेश्वर्याद्यमाद्यं स्याद्वियदग्नियुतं ततः ॥ अंबु स्यान्मरुता युक्तं गोत्रा क्ष्मासंयुता ततः ॥१२०॥\nरयोव्या सेन शुचिना युतः स्यात्तदनंतरम्‍ ॥ अत्यार्णा वह्रिवासिन्यां दूती नित्या समीरिताः ॥१२१॥\nषड्‌दीर्घस्वरयुक्तेन विद्यायाः स्यात्षंडंगकम्‍ ॥ तेनैव पुटितैरर्णैर्न्यसेच्छ्रोत्रादिपञ्चसू ॥१२२॥\nषष्ठकं नसि विन्यस्य व्यापकं विद्यया न्यसेत्‍ ॥ निदाघकालमध्याह्रदिवाकरसमप्रभाम्‍ ॥१२३॥\nनवरत्नदिकिरीटां व त्रीक्षणामरुणांबराम्‍ ॥ नानाभरणसंभिव्रदेहकांतिविराजिताम्‍ ॥१२४॥\nशुचिंस्मितामष्टभुजां स्तूयमानां महर्षिभिः ॥पाशंखेटं गदां रत्नचषकं वामबाहुभिः ॥१२५॥\nदक्षिणैरंकुशं खङुं कमलं तथा ॥ दधानां साधकाभीष्टदानोद्यसमन्विताम्‍ ॥१२६॥\nध्यात्वैवं पूजयेद्देवीं दूर्ती दुर्नीतिनाशिनीम्‍ ॥इत्येषा कथिता तुभ्यं समस्तापन्निवारिणी ॥१२७॥\nश्रीकरी शिवतावसकारिणी सर्वैसिद्धिदा ॥ अथ ते नवमीं धरा त्वरितां नमा नारद ॥१२८॥\nप्रवक्ष्यामि यशोविद्याधनारोग्यसुखप्रदाम्‍ ॥ आघ्रं तु वह्रिवासिन्या दूत्यादिस्तदनन्तरम्‍ ॥१२९॥\nहंसो धरा स्वयं युक्तस्तेजश्वरसमन्वितम्‍ ॥ वायुः प्रभाचरयुता ग्रासशक्तिसमन्वितः ॥१३०॥\nह्रदार येण दाहेन वह्रिस्वावष्टमं तथा ॥ हंसः क्ष्मारवंयुतो ग्रासश्वरयुक्तो द्वितीयकः ॥१३१॥\nद्वितिर्नादयुता नित्या त्वरिता द्वादशक्षरी ॥ विद्या चतुर्थवर्णा दिसप्तभिस्त्वक्षरैस्तथा ॥१३२॥\nकुर्यादंगानि युग्मार्णैः षट्‌क्रमेण करांगयोः शिरोललाटकंठेषु त्दृन्नाभ्याधारके तथा ॥१३३॥\nऊरुयुग्मे तथा जानुद्वये जंघाद्वये तथा ॥ पादयुग्मे तथा वर्णान्मंत्रजान्दशं विन्यसेत्‍ ॥१३४॥\nद्वितीयोपांत्यमध्यस्थैर्मंत्रार्णौरितरैरपि ॥ ताराद्यैः श्रृणु तद्धायानं सर्वसिद्धिविधायकम्‍ ॥१३५॥\nश्यामवर्णशुभाकारां नवयौवनशोभिताम्‍ ॥ द्विद्विक्रमादष्टनागैः कल्पिताभरणोज्ज्वलैः ॥१३६॥\nताटंकमंगदं गद्वद्रसना नूपुरं च तैः ॥ विप्रक्षत्रियविट्‌शूद्रजातिभिर्भी मविग्रहैः ॥१३७॥\nपल्लवांशुकसंवीतां शिखिपिच्छकृतैः शुभैः ॥ वलयैर्भूषितभुजां माणिक्यमुकुटोज्ज्वलाम्‍ ॥१३८॥\nबर्हिबर्हकृतापीडां तच्छत्रां तत्पताकिनीम्‍ ॥ गुंजागुणलसद्वक्षःकुचकुंकुममंडलाम्‍ ॥१३९॥\nत्रिनेत्रां चारुवदनां मंदस्मितमुखांबुजाम्‍ ॥ पाशांकुशवराभीतिलसद्धुज चतुष्टयाम्‍ ॥१४०॥\nध्यात्वैवं तोतलां देवीं पूजयेच्छक्तिभिर्वृताम्‍ ॥ तदग्रस्था लु फट्‌कारी शरचापकरोज्ज्वला ॥१४१॥\nप्रसीदेत्फलदाने च साधकाना त्वरान्विता ॥ एषा तु नवमी नित्या त्वरितोक्ता मुनीश्वरो ॥१४२॥\nविघ्नदुःस्वप्रशमनी सर्वाभीष्टप्रदायिनी ॥ शुचिः स्वेन युतस्त्वाद्यो रसावह्रिसमन्वितः ॥१४३॥\nप्राणो द्वितीयः स्वयुतो वनदुच्छक्तिभिः परः ॥ इतीरिता त्र्य्क्षराख्या नित्येयं कुलसुंदरी ॥१४४॥\nयस्याः स्मरण मात्रेण सर्वज्ञत्वं प्रजायते ॥ त्रिभिस्तैरुदितैर्मूलवर्णैः कुर्य्यात्षडंगकम्‍ ॥१४५॥\nआदिमध्यावसानेषु पूजाजविधिक्रमात्‍ ॥ प्रत्येक तैस्त्रिभिर्बीजै र्दीर्घस्वसमन्वितैः ॥१४६॥\nकुर्यात्करांगवक्राणां न्यासं प्रोक्तं यथाविधि ॥ ऊर्द्धप्राग्दक्षिणोदक्च पश्चिमाधस्नामभिः ॥१४७॥\nसुविनंद्यतरस्थैस्तन्न दात्मसु यथाक्रमम्‍ ॥ आधारर्ध्रह्रत्स्वेकं द्वितीयं लोचनत्रये ॥१४८॥\nतृतीयं श्रोत्रचिबुके चतुर्थं घ्राणतालुषु ॥ पंचमं चांसनाभीषु ततः पाणिपद द्वये ॥१४९॥\nमूलमध्याग्रतो न्यस्येन्नवधा मूलवर्णकैः ॥ लोहितां लोहिताकारशक्तिवृंदनिषेविताम्‍ ॥१५०॥\nलोहितांशुकभूषास्त्रग्लेपनां षन्मुखांबुजाम्‍ ॥ अनर्घ्यरत्नघटितमाणिक्यमुकुटोज्वलाम्‍ ॥१५१॥\nरत्नस्तबकसंभिन्नलसद्वक्षःस्थलां शुभाम्‍ ॥ कारुण्यानंदपरमा मरुणांबुजविष्टराम्‍ ॥१५२॥\nभुजैर्द्वादशभिर्युक्तां सर्वेषां सर्ववाङ्‌मयीम्‍ ॥ प्रवालाक्षस्त्रंजं पद्मं कुंडिकां रत्ननिर्मिताम्‍ ॥१५३॥\nरत्नपूर्ण तु चषकं लुंगी व्याख्यानमुद्रिकाम्‍ ॥ दधानां दक्षिणैर्वामैः पुस्तकं चारुणोत्पलम्‍ ॥१५४॥\nहैमीं च लेखनीं रत्नमालां कंबुवरं भुजैः अभितः स्तूयमानां च देवगंधर्वकिन्नरैः ॥१५५॥\nयक्षराक्षसदैत्यर्षिसिद्धाविद्याधरादिभिः ॥ ध्यात्वेवमर्चयेन्नित्यां वाग्लक्ष्मीकान्तिसिद्धये ॥१५६॥\nसितां केवलवाक्सिद्धयैं लक्ष्म्यै हेमप्रभामपि ॥ धूमाभां वैरिविद्विष्टयै मृतये निग्रहाय च ॥१५७॥\nनीलां च मूकीकरणे स्मरेत्तत्तदपेक्षया ॥इत्येषा दशमी नित्या प्रोक्ता ते कुलसुन्दरी ॥१५८॥\nनित्यानित्यां तु दशमीं त्रिकुटां वच्मि सांप्रतम्‍ ॥ हंसश्व त्दृत्प्राणरसादाहकर्णैः समन्वितः ॥१५९॥\nविद्यया कुलंसुदर्या योजितः संप्रदायतः ॥ नित्यानित्यत्रिवर्णैयं षडूभिः कूटाक्षरैर्युता ॥१६०॥\nप्रतिलोमादिभी रुपैर्द्विसप्ततिभिदा मता ॥ यस्या भजनतः सिद्धो नरः स्यात्खेचरः सुखी ॥१६१॥\nनिग्रहानुग्रहौ कर्तुं क्षमः स्याद्धुवनत्रये ॥ दीर्घस्वरसमेताभ्यां हंसत्दृघां षडंगकम्‍ ॥१६२॥\nभ्रूमध्ये कण्ठह्रन्नाभिगुह्याधारेषु च क्रमात्‍ ॥ विद्याक्षराणि क्रमशो न्यसेद्विंदुयुतानि च ॥१६३॥\nव्यापकं च समस्तेन विधाय विधिना पुनः ॥ ध्यायेत्समस्त संपत्तिहेतोः सर्वात्मिकां शिवाम्‍ ॥१६४॥\nउद्यद्धास्करबिंबाभां माणिक्यमुकुटोज्ज्वलाम्‍ ॥ पद्मरागकृताकल्पामरुणांशुकधारिणीम्‍ ॥१६५॥\nचारुस्मितलसद्वक्रषटूसरोजविराजिताम्‍ ॥ प्रतिवक्रं त्रिनयनां भुजैर्द्वादशभिर्युताम्‍ ॥१६६॥\nपाशाक्षगुणपुंड्रेक्षेचापखेटत्रिशूलकान्‍ ॥ करैर्वामैर्द धानां च अङुंश पुस्तकं तथा ॥१६७॥\nपुष्पेषुमंबुजं चैव नृकपालाभये तथा ॥ दधानां दक्षिणैहस्तैर्ध्यायेद्देवीमनन्यधीः ॥१६८॥\nइत्येषैका दशी प्रोक्ता द्वादशीं श्रॄणु नारद ॥ त्वरितोयांत्यमाद्यं स्याद्युतिदोहचस्वयुक्‍ ॥१६९॥\nह्रच्च दाहक्ष्मास्वयुतं वज्रेशीपञ्चमं तथा ॥ मरुत्स्वयुक्तो मध्याढ्यो दशम्याः परतः पुनः ॥१७०॥\nभूमी रसाक्ष्मास्वयुता वज्रेशीत्यष्टमः ॥ क्रमात्‍ ॥ षडक्षराणि त्वरिता तृतीयं तदनंतरम्‍ ॥१७१॥\nद्युतिर्दाहचरस्वेन अस्या आद्यमनन्तरम्‍ ॥ उक्ता नीलपताकाख्या नित्या सप्तदशाक्षरी ॥१७२॥\nद्विद्विपक्षक्षिषड्‌वर्णैर्मंत्रोत्थैरंगकल्पनम्‍ ॥ श्रोत्रादिनासायुगले वाचि कण्ठे त्दृदि क्रमात्‍ ॥१७३॥\nनाभावाधारकेऽथापि पादसंधिषु च क्रमात्‍ ॥ मन्त्राक्षराणि क्रमशो न्यसेत्सप्तदशपि च ॥१७४॥\nव्यापकं च समस्तेन विदध्याच्च यथाविधि ॥ इन्द्रनीलनिभां भास्वन्मणिमौलिविराजिताम्‍ ॥१७५॥\nपञ्चवक्रां त्रिनयनामरुणांशुकधारिणीम्‍ ॥ दशहस्तां लस न्मुक्तामण्याभरणंमडिताम्‍ ॥१७६॥\nरत्नस्तबकसंपन्नदेहां चारुस्मिताननाम्‍ ॥ पाशं पताकां चर्मापि शार्ङचापं वरं करैः ॥१७७॥\nदधानां वाम पार्श्वस्थैः सर्वाभरणाभूषितैः ॥ अंकुश च तथा शक्तिं खङुं बाणं तथाभयम्‍ ॥१७८॥\nदधानां दक्षिणैर्हस्तैरासीनां पद्मविष्टरे ॥ स्वाकारवर्ण वेषास्यपाण्यायुधविभूषणैः ॥१७९॥\nशक्तिवृदेर्वृता ध्यायेद्देवीं नित्यार्चनक्रमे ॥ त्रिषट्रकोणयुतं पद्ममष्टपत्रं बहिः ॥१८०॥\nअष्टास्त्र भूपुरद्वन्द्वावृतं तत्पुरयुगमकम्‍ ॥ चतुर्द्वारयुतं दिक्षु शाखाभिश्व समन्वितम्‍ ॥१८१॥\nकृत्वा नामावृतां शक्तिं गणैस्तत्रार्चयोच्छिवाम्‍ ॥ एषा ते द्वादशी नित्या प्रोक्ता नीलपताकिनी ॥१८२॥\nसमरे विजयं खङुपादुकांजनसिद्धिदा ॥ वेतालयक्षिणीचेटपिशाचादिप्रसाधिनी ॥१८३॥\nनिधानाबिलसिद्धन्नसाधिनी कामचोदिता ॥ अथ त्रयोदेशो नित्यां वक्ष्यामि श्रृणु नारद ॥१८४॥\nरसो नभस्तभा दाहो व्याप्तक्ष्मावनपूर्विका ॥ खेन युक्ता भवेन्नित्या विजयैकाक्षरा मुने ॥१८५॥\nविद्याया व्यंजनैर्दीर्घस्वयुक्तैश्वतुष्टयम्‍ ॥ शेषाभ्यां च द्वय्म कुर्यात्षडंगानि कारांगयोः ॥१८६॥\nज्ञानेंद्रियेषु श्रोत्रदिष्वथ चित्ते च विन्यसेत्‍ ॥ अक्षराणि क्रमाद्विन्दुयुतान्यन्यतु पूर्ववत्‍ ॥१८७॥\nपञ्चवक्रां दशभुजां प्रतिवक्रं त्रिलोचनाम्‍ ॥ भास्वन्मुकुटविन्यासचन्द्रलेखाविराजिताम्‍ ॥१८८॥\nसर्वाभरणसंयुक्तां पीतांबरसमुज्ज्वलाम्‍ ॥ उद्यद्धास्वद्विंबतुल्यदेहकांतिं शुचिस्मिताम्‍ ॥१८९॥\nशंखं पाशं खेटचापौ कह्रारं वामबाहुभिः ॥ चक्रं तथांकुशं खङुं सायकं मातुलुंगकम्‍ ॥१९०॥\nदधानां दक्षिणैर्हस्तैः प्रयोगे भीमदर्शनाम्‍ ॥ उपासनेति सौम्यां च सिंहोपरि कृतासनाम्‍ ॥१९१॥\nव्याघ्रारुढाभिरभितः शक्तिभिः परिवारिताम्‍ ॥ समरे पूजनेऽन्येषु प्रयोगेषु सुखासनाम्‍ ॥१९२॥\nशक्तयश्वापि पूजायां सुखासनसमन्विताः ॥ सर्वा देव्याः समाकारमुखपाण्यायुधा अपि ॥१९३॥\nचतुरस्त्रद्वयं कृत्वा चतुर्द्वारोपशोभितम्‍ ॥ शाखाष्टकसमोपेतं तत्र प्राग्वत्समर्चयेत्‍ ॥१९४॥\nतदंतर्वृत युग्मांतरष्टकोणं विधाय तु ॥ तदंतश्व तथा पद्मं षोडशच्छदसंयुतम्‍ ॥१९५॥\nतथैवाष्टच्छद पद्मं विधायावाह्य तत्र ताम्‍ ॥ तत्तच्छत्तया वृतां सम्य गुपचारैस्तथार्चयेत्‍ ॥१९६॥\nएषा त्रयोदशी प्रोक्ता वादे युद्धे जयप्रदा ॥ चतुर्दशीं प्रवक्ष्येऽथ नित्यां वै सर्वमंगलाम्‍ ॥१९७॥\nह्रदंबुवनयुक्तं खं नित्या स्यात्सर्वमंगला ॥१९८॥\nएकाक्षर्यनया सिद्धो जायते खेचरः क्षणात्‍ ॥ षड्‌दीर्घाढ्यो मूलविद्यां षडंगेषु प्रविण्यसेत्‍ ॥१९९॥\nतां नित्यां जात रुपाभां मुक्तामाणिक्यभूषणाम्‍ ॥ माणिक्यमुकुटां नेत्रद्वयप्रेंखद्दयापराम्‍ ॥२००॥\nद्विभुजां शासनां पद्मे त्वष्टषोडशतद्वयैः ॥ पत्रैरुपेते सचतुद्वारं भूसद्मयुग्मके ॥२०१॥\nमातुलिंगफलं दक्षे दधानां करपंकजे ॥ वामेन निजभक्तानां प्रयच्छंती धनादिकम्‍ ॥२०२॥\nस्वसमानाभिरभितः शक्तिभिः परिवारिताम्‍ ॥ षट्‌सप्तातीभिरन्याभिरप्सरोत्थाभिरन्विताम्‍ ॥२०३॥\nप्रयोगेष्वन्यदा नित्यं सपर्यासूक्तशक्तिकम्‍ ॥ एषा चतुर्दशी प्रोक्ता तथा पंचदशीं श्रृणु ॥२०४॥\nभूः शून्यं नभसा भूश्व रसश्वाथ स्थिरांबु च ॥ रयोग्निना युतीज्यांमरुद्युक्तारसा मरुत ॥२०५॥\nनभश्व मरुता युक्तं रसा शून्येऽपि संयुते ॥ गोत्रा चरेण सहिता अंबुपूर्वाक्षरस्तथा ॥२०६॥\nअंब्वग्री हरच्च दाहांबुरसक्ष्मरयह्रत्स्वयुक्‍ ॥ हंसश्व मरुता दाहः प्राणश्व मरुता युतः ॥२०७॥\nदाहः साग्निप्राणचरौ ज्यामरुत्सहितारयः ॥ चरेणांबु च गोत्राह्रत्साग्निर्ज्यांबुरसा स्वयुक्‍ ॥२०८॥\nरयः साग्निर्ज्यांबुरसा पुनरेते जवी ततः ॥ दाहेनानेन ते द्विः स्याद्धस्वो दाहमरुत्स्वयुक्‍ ॥२०९॥\nहंसः सदाहवह्रिस्वो दाहक्ष्मास्वयुतश्व सः ॥ सप्तदाहास्ततोऽस्याः स्युरष्ट माद्यास्तु पंच ते ॥२१०॥\nउपांत्याधः स्थितं नीलपताकाय अन्तरम्‍ ॥ त्वरिता त्वं च भेरुंडाष्टमं च नवमं तथा ॥२११॥\nसा ज्वालामालिनी नित्या त्रिषष्टयर्णा समीरिता ॥ एकद्वयचतुःपंचतुष्टयद्शाक्षरैः ॥२१२॥\nकुर्यादंगानि मूलार्णैरादितः षटरांगयोः ॥ शेषैस्तु व्यापकं कुर्यात्ततो ध्यायेत्सनातनीम्‍ ॥२१३॥\nज्वलज्ज्वलनसंकाशां माणिक्यमुकुटोज्ज्वलाम्‍ ॥ षड्‌वक्रां द्वादशभुजां सर्वाभरणभूषिताम्‍ ॥२१४॥\nपाशांकुशौ खङु खेटौ चापबाणौ गदादरौ ॥ शूलवह्री वराभीती दधानां करपंकजैः ॥२१५॥\nस्वप्रमाणाभिरभितः शक्तिभिः परिवारिताम्‍ ॥ चारुस्मितलसद्वक्र सरोजां त्रीक्षणान्विताम्‍ ॥२१६॥\nध्यात्वेवमुपचारैस्तैरर्चयेत्तां तु नित्यशः ॥ चतुरस्त्रद्वयं कृत्वा चतुर्द्वारसमन्वितम्‍ ॥२१७॥\nसशाखमष्टपत्राब्जमंतरा त्र्यस्त्रकं ततः ॥ षट्कोणं मध्यतस्त्र्यस्त्रं विधायात्र शिवां यजेत्‍ ॥२१८॥\nएषा पंचदशी प्रोक्ता षोडशीं श्रृणु नारद ॥ वायुप्रणवतत्त्वैस्तु  चित्रास्तादक्षरद्वया ॥२१९॥\nया सिद्धा धनधान्यत्मनिधिलाभाय कल्प्यते ॥ विद्याद्यवायुना कुर्याद्दीर्घस्वरयुजा क्रमात्‍ ॥२२०॥\nषडंगानि यथापूर्वं मातृकां विद्यया न्यसेत्‍ ॥ उद्यददित्यबिंबाभां नवरत्नविभूषणाम्‍ ॥२२१॥\nनवरत्नकिरीटां च चित्रपट्टांशुकोज्ज्वलाम्‍ ॥ चतुर्भुजां त्रिनयनां शुचिस्मितलसन्मुखीम्‍ ॥२२२॥\nसर्वानंदमयीं नित्यां समस्तेप्सितदायिनीम्‍ ॥ चतुर्भुजेषु वै पाशंमकुशं वरदाभये ॥२२३॥\nदधानां मंगलां पद्मकर्णिकायोनिमध्यगाम्‍ ॥ तच्छक्तिभिश्व तच्चक्रे तथैवार्चनमीरितम्‍ ॥२२४॥\nप्राणदाहो धरायुक्तो पुनराद्यं रसे मरुत्‍ ॥ व्यांस मरुच्छक्तियुतं भूः स्वयुक्ता ततस्त्रयम्‍ ॥२२५॥\nअस्या आद्यं रसायुग्मं चरणेन प्रयोजितम्‍ ॥ दाहेन वह्रिशक्तिभ्यां युतो हंसस्तथ परम्‍ ॥२२६॥\nनभो दिर्त्दृअत्सदाहांबुज्या शून्यं स्वेन संयुतम्‍ ॥ अंबु पश्वाद्विषयुक्तं मरुता तु नभोयुतम्‍ ॥२२७॥\nशून्यं व्याप्तं भुवा हंसः पूर्वांत्यौ स्यान्मनुत्रयम्‍ ॥ अस्याः षष्ठादिपंचार्णी दैत्यास्यादाद्य ईरितः ॥२२८॥\nएकादशाक्षरादंत्या द्वितीयः खंड ईरितः ॥ तृतीयः पंचर्विंशार्णः प्रोक्ता मंत्रा इति क्रमात्‍ ॥२२९॥\nबाला बीजत्रयाद्यैर्विस्त्रिभिर्मंत्रैः षदंगकम्‍ ॥ विकीर्णकुंतलां नग्नां रक्तामानंदविग्रहाम्‍ ॥२३०॥\nदधानां चिंतयेद्वाणचापपाशसूणी करैः ॥ तत्भूमानायुधाकारवर्णा देव्यस्तु बा ॥२३१॥\nऋतस्त्राताः स्फुरद्यौन्यः सदानंददारुणेक्षणाः ॥ इत्येषां कुरुकुल्लांते प्रोक्ता चंद्रावली स्वयम्‍ ॥२३२॥\nवाराहीमाभिधास्यामि ललितायाः परा तनुः ॥ शुचिः स्वेनाथ शून्यं स्यान्नभसाभ्रसस्थिरा ॥२३३॥\nअबुं पश्वाद्रयः साग्निर्मरुतांबुरयौ तथा ॥ इलायुतोऽग्निरेतानि पुनरंबुमरुद्युतम्‍ ॥२३४॥\nदाहांबुमरुताहंसरस्त्वग्नितैतत्रयं पुनः ॥ अम्बुदाहौ मरुद्युक्तौ हंसोऽथ धरया नभः ॥२३५॥\nतेजोग्निना पुनः पंच वात स्वेन समायुतः ॥ तोयं चरेण तत्पूर्वं तोयमग्नियुतं ततः ॥२३६॥\nशून्यं व्याप्तेन शुचिना शून्य्म शक्तया नभो युतम्‍ ॥ दाहो धरा स्वसहितस्तोयं चरसमन्वितम्‍ ॥२३७॥\nएतत्पूर्वमधुः प्रोक्तं चतुष्टयमतः परम्‍ ॥ ज्याख्येन युक्ता सचरो रभश्वैतस्य पूर्वकम्‍ ॥२३८॥\nरसोऽग्र्निना पुनः प्रोक्ता चतुष्का अपयं ततः ॥ शुभोभ्रता चरेणापि हंसः स्वेन सपूर्वकम्‍ ॥२३९॥\nहंसोऽग्निना प्राकू त्रितयं त्दृदयं स्वसमायुतम्‍ ॥ रसश्वरेण तत्पूर्वमाग्निना च रसो युतः ॥२४०॥\nपश्वादुक्तस्त्रयं वातो धरया च नभोन्वितम्‍ ॥ प्राणः स्वेन युतः पश्वाद्धदयस्वयुतं रसः ॥२४१॥\nव्याप्तमेतत्रयं पश्वाद्दाहेनांबु समन्वितम्‍ ॥ गोत्राभरायुता स्पर्शो नादयुक्तो जर्वीयुतः ॥२४२॥\nदाहेन पूर्वपूर्व च पूर्वं च मरुता युतम्‍ ॥ शून्यं मरुत्स्वसहितं ह्रद्दाहेनांबुना चरः ॥२४३॥\nस्पर्शो मरुत्स्वसहितो ह्र्द्दाहेनांबुसंयुतम्‍ ॥ ज्याग्रिः स्वसंयुतो इंसस्तथांबु मरुता सह ॥२४४॥\nह्रद्रूप्रेण स्वेन युतं रसश्व स्वेन संयुतः ॥ प्राणदाहौ पुनस्तौ वह्रिना वियत्‍ ॥२४५॥\nवार्द्दाहयुक्तमंबु स्यादिषष्टयासस्वसंयुतम्‍ ॥ पूर्वाद्विरुक्तवर्णो च शुद्धिः स्वेन युतस्तथा ॥२४६॥\nस्थिरा रसा वतस्वेन दावौ हंसौ धरा स्वयुक्‌ ॥ युतिर्नादवती पश्वाद्‌धृदंबुमरुता युतम्‍ ॥२४७॥\nहंसश्व मरुता विद्यः दशोत्तरशताक्षरी ॥ वाराही पंचमी विश्वविजया भद्रक्ॐउदी ॥२४८॥\nवार्तालीति च विख्यात स्तंभनाद्यखिलेष्टदा ॥ अंगानि कुर्यान्मंत्रार्णैः सप्तभि षड्‌भिरेव च ॥२४९॥\nदशभिः सप्तभिः सप्तसंख्यैर्जातिभिरर्दिताः ॥ त्रिकोणवृत्तषट्रकोणवृत्तद्वयसमन्वितम्‍ ॥२५०॥\nविधाय चक्रं तत्रैव स्वनामलिख्य पूजयेत्‍ ॥ ध्यायेच्च देवीं कीलास्यां ततः कांचनसन्निभाम्‍ ॥२५१॥\nआकंठं वनितारुपां ज्वलत्पिंगसरोरुहाम्‍ ॥ त्रिनेत्रामष्टहरता च चक्रं शंख मथांकुशम्‍ ॥२५२॥\nपाशं च मुशलं शीर्षमभयं वरदं तथा ॥ दधानां गरुडस्कन्धे सुखावासीनां विचितयेत्‍ ॥२५३॥\nनित्यपूजासु तच्छक्तीस्तत्स मानाः स्मरेन्मुने ॥ प्रयोगेषु स्मरद्देवीं सिंहस्थां व्याघ्रगामपि ॥२५४॥\nगजारुढां ह्यारुढां तार्भ्यारुढां च शक्तिभिः ॥ श्यामामप्यरुणां पीतामसि तांबोजविग्रहाम्‍ ॥२५५॥\nतत्तत्त्प्रयोगेषु तथा ध्यायत्तत्तदवाप्तये ॥ अरुणां पंचमीं वश्ये पीतां स्तंभनके स्मरेत्‍ ॥२५६॥\nश्यामां च दुर्गमे च दुर्गमे मार्गे सितां युद्धेऽरिनष्टयं ॥ धूम्रामुच्चाटने ध्यायेत्साधको द्विजसत्तमः ॥२५७॥\nएताः षोडश नित्यास्ते संक्षेपात्समुदीरिताः ॥ भजतामिष्टदाः सद्यः सर्वपापक्षयंकराः ॥२५८॥\nइति श्रीबृहन्नारदीयपुराणे पूर्वभागे बृहदुपाख्याने तृतीयपादे राधादिमन्त्रनिरुपंच नामाष्टाशीतितमोऽध्यायः ॥८८॥"
  }
]