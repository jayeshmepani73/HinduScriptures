[
  {
    "text": "श्रीब्रह्योवाच ॥\nश्रृणु वत्स प्रवक्ष्यामि पुराणं दशमं तव ॥ ब्रह्मवैवर्तकं नाम वेदमार्गानुदर्शकम्‍ ॥१॥\nसावर्णियत्रे भगवान्साक्षाद्देवर्षये स्थितः ॥ नारदाय पुराणार्थ प्राह सर्वमलौकिकम्‍ ॥२॥\nधर्मार्थकाममोक्षाणां सारः प्रीतिर्हरौ हरे ॥ तयोरभेदसिद्धयर्थं ब्रह्मवैवर्तमुत्तमम्‍ ॥३॥\nरथंतरस्य कल्पस्य वृत्तातं यन्मयोदितम्‍ ॥ शतकोटिपुराणे तत्संक्षिप्य प्राह वेदवित्‌ ॥४॥\nव्यासश्वतुर्द्धा संव्यस्य ब्रह्मवैवर्तसंज्ञिते ॥ अष्टादशसहस्त्रं तत्पुराणे परिकीर्तितम्‍ ॥५॥\nब्रह्मप्रकृतिविघ्नशकृष्णखंडसमन्वितम्‍ ॥ तत्र सूतर्षिसंवादे पुराणोक्रमस्ततः ॥६॥\nसृष्टिप्रकरणं त्वाद्यं ततो नारदवेधसोः ॥ विवादः सुमहान्यत्र द्वयोरासीत्पराभवः ॥७॥\nशिवलोकगतिः पश्वाज्ज्ञानलाभः शिवात्मने ॥ शिववा वखेन तत्पश्वान्मरीचेर्नारदस्य तु ॥८॥\nगमनं चैव सावर्णैर्ज्ञानार्थं सिद्धसेविते ॥ आश्रमे सुमहापुण्ये त्रैलोक्याश्वर्यकारिणी ॥९॥\nएतद्धि ब्रह्मखंडंहि श्रुतं पापविनाशनम्‍ ॥ ततः सावर्णिसंवादो नारद्स्य समीरितः ॥१०॥\nकृष्णमाहात्म्यसंयुक्तो नानाख्यानकथोत्तरम्‍ ॥ प्रकृतेरंशभूतानां कला नां चापि वर्णितम्‍ ॥११॥\nमाहात्म्यं पूजनाद्यं विस्तरेण यथास्थितम्‍ ॥ एतत्प्रकृतिखंडं हि श्रुतं भूतिविद्यायकम्‍ ॥१२॥\nगणेशजन्म संप्रश्रः सपुण्यकमहाव्रतम ॥ पार्वत्याः कार्तिकेयेन सह विघ्नेशसंभवम्‍ ॥१३॥\nचरितं कार्तवीर्यस्य जामदग्न्यस्य चाद्धुतम्‍ ॥ विवादः सुमहानासी ज्जामदग्न्यगणेशयोः ॥१४॥\nएतद्विघ्नेशखंडं हि सर्वविघ्नविशाशनम्‍ ॥ श्रीकृष्णजन्मसंप्रश्रो जन्माख्याण्म ततोऽद्धुतम्‍ ॥१५॥\nगोकुले गमनं गश्वात्पूतनादिवधाद्धुताः ॥ बाल्यकौमारजा लीला विविधास्तत्र वर्णिता ॥१६॥\nरासक्रीडा च गोपीभिः शारदी समुदाह्रता ॥ रहस्ये राधया क्रीडा वर्णिता बहुविस्तरा ॥१७॥\nसहाक्रूरेण तत्पश्वान्मथुरागमनं हरे ॥ कंसादीनां वधे वृत्ते कृष्णस्य द्विजसंस्कृतिः ॥१८॥\nकाश्यसांदीपनेः पश्वाद्विद्योपादानमद्धुतम्‍ ॥ यवनस्य वधः पश्वाद्दारकागमनं हरेः ॥१९॥\nनरकादिवधस्तत्र कृष्णेन विहितोऽद्धुतः ॥ कृष्णखंडमिदं विप्र नृणां संसारखंडनम्‍ ॥२०॥\nपठितं च श्रुतं ध्यातं पूजितं चाभिवंदितम्‍ ॥ इत्येतद्धह्यवैवर्तपुराणं चात्यलौकिकम्‍ ॥२१॥\nव्यासोक्तं चादि संभूतं पठच्छण्वन्विमुच्यते ॥ विज्ञानाज्ञानशमनाद्धोरात्संसारसागरात्‍ ॥२२॥\nलिखित्वेदं च यो दद्यान्माघ्यां धेनुसमन्वितम्‍ ॥ ब्रह्मलोकम्‍ वाप्नोति स मुक्तोऽज्ञानबंधनात्‍ ॥२३॥\nयश्वानुक्रमणीं चापि पठेद्वा श्रृणुयादपि ॥ सोऽपि कृष्णप्रसादेन लभते वांछितं फलम्‍ ॥२४॥\nइति श्रीबृहन्नारदीयपुराणे पूर्वभागे बृहदुपाख्याने ब्रह्मणैवर्तपुराणानुक्रमणीनिरुपणं नामैकोत्तरशततमोऽध्यायः ॥१०१॥"
  }
]