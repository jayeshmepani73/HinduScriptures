[
  {
    "text": "भरद्वाज उवाच । \nयदि प्राणपतिर्वायुर्वायुरवे विचेष्टतः ॥ श्वसित्याभाषेते चैव ततो जीवो निरर्थकेः ॥१॥\nय ऊष्मभाव आग्रेयो वह्रिनैवोपलभ्यते ॥ अग्निर्जरयते चैतत्तदा जीवो निरर्थकः ॥२॥\nजंतोः प्रम्रियमाणस्य जीवो नैवोपलभ्यते ॥ वायुरेव जहात्येनमूष्मभावष्म नश्यति ॥३॥\nयदि वायुमयो जीवः संश्लेषो यदि वायुना ॥ वायुमंडलवत्प्रश्येदच्छेत्सह मरुद्धणैः ॥४॥\nसंश्लेषो यदि वा तेन यदि तस्मात्प्रणश्यति ॥ महार्णवविमुक्तित्वादन्यत्सलिलभाजनम् ॥५॥\nकूपे वा सलिलं दद्यात्प्रदीपं वा हुताशने ॥ क्षिप्रं प्रविश्य नश्येत यथा नश्यत्यसौ तथा ॥६॥\nपंचधारणके ह्यस्मिञ्छरीरे जीवितं कृतम् येषामन्यतराभावाच्चतुर्णा नास्ति संशयः ॥७॥\nनश्यंत्यापो ह्यनाहाराद्वायुरुच्छासनिग्रहात् ॥ नश्यते कोष्ठभेदार्थमग्निर्नश्यभोजनात् ॥८॥\nव्याधिव्रणपरिक्लेशेर्मेदिनी चैव शीर्यते ॥ पीडितेऽन्यतरे ह्येषां संघातो याति पंचताम् ॥९॥\nतस्मिन्पंचत्वमापन्ने जीवः किमनुधावति ॥ किं खेदयति वा जीवः किं श्रृणोति ब्रवीति च ॥१०॥\nएषा गौः परलोकस्थं तारयिष्यति मामिति ॥ यो दत्त्वा म्रियते जंतुः सा गौः कं तारयिष्यति ॥११॥\nगौश्च प्रतिग्रहीता च दाता चैव समं यदा ॥ इहैव विलयं माति कुतस्तेषां समागमः ॥१२॥\nविहगैरुपभुक्तस्य शैलाग्रात्पतितस्य च ॥ अग्रिना चोपयुक्तस्य कुतः संजीवनं पुनः ॥१३॥\nछिन्नस्य यदि वृक्षस्य न मूलं प्रतिरोहति ॥ जीवन्यस्य प्रवर्तते मृतः क्क पुनरेष्यति ॥१४॥\nजीवमात्रं पुरा सुष्टं यदेतत्परिवर्तते ॥ मृता मृताः प्रपश्चयंति बीजाद्वीजं प्रणश्यति ॥१५॥\nइति मे संशयो ब्रह्मन्हदये परिधावति ॥ त निवर्तय सर्वज्ञ यतस्त्वामाश्रितो ह्यहम् ॥१६॥\nसनंदन उवाच ॥ \nएवं पृष्टस्तदानेन स भृगु र्ब्रह्मणः सुतः ॥ पुनराह मुनिश्रेष्ठ तत्संदेहानिवृत्तये ॥१७॥\nभृगुरुवाच ॥ \nन प्राणः सन्ति जीवस्य दत्तस्य च कृतस्य च ॥ याति देहांतरं प्राणी शरीरं तु वीशीर्यते ॥१८॥\nन शरीराश्रितो जीवस्तस्मिन्नष्टे प्रणश्यति ॥ समिधामग्निदग्धानां यथाग्निर्दृश्यते तथा ॥१९॥\nभरद्वाज उवाच ॥ \nअग्रेर्यथा तस्य नाशात्तद्विनाशो न विद्यते । इन्धनस्तोफ्योगांते स वाग्निर्नोपलभ्यते ॥२०॥\nनश्यतीत्येव जानामि शांतमग्निमनिन्धनम्॥ गतिर्यस्य प्रमाणं वा संस्थानं वा न विद्यते ॥२१॥\nभृगुरुवाच ॥ \nसमिधामुपयोगांते स चाग्निर्नोपलभ्यते ॥ नश्यतीत्येव जानामि शांतमग्निनिंधनम् ॥२२॥\nगतिर्यस्यं प्रमाणं वा संस्थान वा न विद्यते ॥ समिधामुपयोगांते यथाग्निर्नोपलभ्यते ॥२३॥\nआकाशानुगतत्वाद्धि दुर्ग्राह्यो हि निराश्रयः ॥ तथा शरीरंत्यागे जीवो ह्याकाशवत्स्थितः ॥२४॥\nन नश्यते सुसूक्ष्मत्वाद्यथा ज्योर्तिन संशयः ॥ प्राधान्धारयते ह्यग्रिः स जीव उपधार्यताम् ॥२५॥\nवायुसंधारणो ह्राग्रिर्नश्यत्युच्छृसनिग्रहात् । तस्मिन्नष्टे शरीराग्नौ ततो देहमचेतनम॥२६॥\nपतितं याति भूमित्वमयनं तस्य हि क्षितिः ॥जंगमानाम हि सर्वेषां स्थावराणाम तथैव च ॥२७॥\nआकाशं पवनोऽन्वेति ज्योतिस्तमनुगच्छति॥ तेषां त्रयाणामेकत्वाद्दयं भूमौ प्रतिष्ठितम् ॥२८॥\nयत्र खं तत्र पवनस्तत्राग्रिर्यत्र मारुतः ॥ अमूर्तयस्ते विज्ञेया मूर्तिमंतः शरीरिणः ॥२९॥\nभरद्वाज उवाच ॥ वद्यग्रिमारुतौ भूमिः खमापश्च शरीरिषु ॥ जीवः किलक्षणस्तत्रेत्येतदाचक्ष्व मेऽनघ ॥३०॥\nपंचात्मके पञ्चरतौ पञ्चविज्ञानसंज्ञके ॥ शरीरे प्राणिनां जीव्म वेत्तुमिच्छामि यादृशम् ॥३१॥\nमांसशोणितसंघाते मेदःस्त्राय्वस्थिसंचये ॥ भिद्यमाने शरीरे तु जीवो नैवोपलभ्यते ॥३२॥\nयद्यजीवशरीरं तु पञ्चभूतसमन्वितम् ॥ शरीरे मानसे दुःखे कस्तां रुजम् ॥३३॥\nश्रृणोति कथितं जीवः कर्णाभ्यां न श्रृणोति तत् ॥ महर्षे व्यग्रे तस्माज्जीवो निरर्थकः ॥३४॥\nसर्वे पश्यंति यद्दश्यं मनियुक्तेन चक्षुषा ॥ मानसि व्याकुले चक्षुः पश्यन्नपि न पश्यति ॥३५॥\nन पश्यति न चाघ्राति न श्रृणोति न भाषते ॥ न च स्पर्शमसौ वेत्ति निद्रावशगतः पुनः ॥३६॥\nह्रष्याति क्रुद्धयते कोऽत्र शोचत्युद्विजते च कः ॥ इच्छति द्वेष्टी वाक्यं वाचयते च कः ॥३७॥\nभृगुरुवाच ॥ \nतं पंचसाधारणमत्र किंचिच्छरीरमेको वहतेंऽतरात्मा ॥ स वेत्तिं गंधांश्व रसाञ्छृतीश्व स्पर्शं च रुपं च गुणांश्व येऽन्ये ॥३८॥\nपंचत्मके पंचगुणप्रदर्शी स सर्वगात्रानुगतोंऽतरात्मा ॥ सवेति दुःखानि सुखानि चात्र तद्विप्रयोगात्तु न वेत्ति देहम् ॥३९॥\nयदा न रुपं न स्पर्शो नोष्मभवश्व पावके ॥ तदा शांते शरीराग्नौ देहत्यागेन नश्यति ॥४०॥\nआपोमयमिंद सर्वमापोमूर्तिः शरीरिणाम् ॥ तत्रात्मा मानसो ब्रह्मा सर्वभूतेषु लोककृत् ॥४१॥\nआत्मानं तं विजनीहि सर्वलोकहितात्मकम् ॥ तस्मिन्यः संश्रितो देहे ह्यब्बिंदुखि पुष्करे ॥४२॥\nक्षेत्रज्ञं मं विजानीहि नित्यं लोकहितात्मकम् ॥ तमोरजश्व सत्त्वं च विद्धि जीवगुणानिमान् ॥४३॥\nअचेतनं जीवगुणं वदंति स चेष्टते च सर्वम् ॥ अतः परं क्षेत्राविदो वदंति प्रावर्तयद्यो भुवनानि सप्त ॥४४॥\nन जीवनाशोऽस्ति हि देहभेदे मिथ्यैत्दाहुर्मुन इत्यबुद्धाः ॥ जीवस्तु देहांतरितः प्रयाति दशार्द्धस्तस्य शरीरभेदः ॥४५॥\nएवं भूतेषु सर्वेषु गूढश्चरति सर्वदा ॥ दृश्यते त्वग्र्या बुध्या सूक्ष्मया तत्त्वदर्शिभिः ॥४६॥\nतं पूर्वापररात्रेषु युंजानः सततं बुधः ॥ लब्धाहारो विशुद्धात्मा पश्यत्यात्मानमात्मनि ॥४७॥\nचित्तस्य हि प्रसादेन हित्वा कर्म शुभाशुभम् ॥ प्रसन्नात्मात्मनि स्थित्वा सुखमानंत्यमश्नुते ॥४८॥\nमान सोऽग्रिः शरीरेषु जीव इत्यभिधीयते ॥ सृष्टिः प्रजापतेरेषा भूताध्यात्मविनिश्चये ॥४९॥\nअसृजद्धाह्यणानेव पूर्वं ब्रह्मा प्रजापतिः ॥ आत्मतेजोऽभिनि र्वृत्तान्भारकराग्निसमप्रभान् ॥५०॥\nततः सत्यं च धर्मं च तथा ब्रह्म च शाश्वतम् ॥ आचारं चैव शौचं च स्वर्गाय विदधे प्रभुः ॥५१॥\nदेवदान वगंधर्वा दैत्यासुरमहोरगाः ॥ यक्षराक्षसनागाश्च पिशाचा मनुजास्तथा ॥५२॥\nब्राह्मणः क्षत्रिया वैश्याः शूद्राणमसिस्तथा ॥ भरद्वाज उवाच ॥ चातुर्वर्ण्यस्य वर्णेन यदि वर्णो विभिद्यते ॥५३॥\nस्वेदमूत्रपुरीषाणि श्लेष्मा पित्त सशोणितम् ॥ त्वन्तः क्षरति सर्वेषां कस्माद्वर्णो विभज्यते ॥५४॥\nजंगमानामंसख्येयाः स्थावराणां च जातयः ॥ तेषां विविधवर्णानां कुतो वर्णविनिश्वयः ॥५५॥\nभृगुरुवाच ॥ \nन विशेषोऽस्ति वर्णानां सर्वं ब्रह्ममयं जगत् ॥ ब्राह्मणा पूर्वसृष्टं हि कर्मणा वर्णतां गतम् ॥५६॥\nकामभोगाः प्रियास्तीक्ष्णाः क्रोधताप्रियसाहसाः ॥ त्यक्तस्वकर्म रक्तांगास्ते द्विजाः क्षत्रतां गताः ॥५७॥\nगोभ्यो वृत्तिं समास्थाय पीताः कृष्युपजीविनः ॥ स्वधर्म्मान्नानुतिष्ठंति ते द्विजा वैश्यतां गताः ॥५८॥\nहिंसानृतपरा लुब्धाः सर्वकर्मोपजीविनः ॥ कृष्णाः शौचपरिभ्राष्टास्ते द्विजाः शूद्रतां गताः ॥५९॥\nइत्येतैः कर्मभिर्व्याप्ता द्विजा वर्णान्तरं गताः ॥ ब्राह्मणा धर्मतन्त्रथास्तपस्तेषां न नश्यति ॥६०॥\nब्रह्म धारयतां नित्यं व्रतानि नियमांस्तथा ॥ ब्रह्म चैव पुरा सृष्टं येन जानंति तद्विदः ॥६१॥\nतेषां बहुविधास्त्वन्यास्तत्र तत्र द्विजातयः ॥ पिशाचा राक्षसाः प्रेता विविधा म्लेच्छजातयः ॥ सा सृष्टिर्मानसी नाम धर्मतंत्रपरायणा ॥६२॥\nभरद्वाज उवाच ॥ ब्राह्मणः केन भवति क्षत्रियो वा द्विजोत्तम ॥ वैश्यः शूद्रश्व विप्रर्षे तद्‌ब्रूहि वदतां वर ॥६३॥\nभृगुरुवाच ॥ जातकर्मादिभिर्यस्तु संस्कारैः संस्कृतः शुचि ॥ वेदध्ययनसंपन्नो ब्रह्मकर्मस्ववस्थितः ॥६४॥\nशौचाचारस्थितः सम्यग्विद्याभ्यासी गुरुप्रियः ॥ नित्यव्रती सत्यपरः स वै ब्राह्मण उच्यते ॥६५॥\nसत्यं दानमथोऽद्रोह आनृसंशस्यं कृपा घृणा ॥ तपस्यां दृश्यते यत्र स ब्राह्मण इति स्मृतः ॥६६॥\nक्षत्रजं सेवते कर्म वेदा ध्ययतसंगतः ॥ दानादानरतिर्यस्तु स वै क्षत्रिय उच्यते ॥६७॥\nविशत्याशु पशुभ्यश्व कृष्यादानरतिः शुचिः ॥ वेदाध्ययनसंपन्नः स वैश्य इति संज्ञितः ॥६८॥\nसर्वभक्षरतिर्नित्यं सर्वकर्मकरोऽशुचिः ॥ त्यक्तवेदस्त्वनाचारः स वै शूद्र इति स्मृतः ॥६९॥\nशूद्रे चैतद्धवेल्लक्ष्म द्विजे तच्च न विद्यते ॥ न वै शूद्रा भवेच्छूद्रो ब्राह्मणो ब्राह्मणो न च ॥७०॥\nसर्वोपार्येस्तु लोभस्य क्रोधस्य च विनिग्रहः एतत्पवित्रं ज्ञानानां तथा चैवात्मसंयमः ॥७१॥\nवर्ज्यौ सर्वात्मना तौ हि श्रेयोघातार्थमुद्यतौ॥ नित्यक्रोधाच्छियं रक्षेत्तपो रक्षत्तु मत्सरात् ॥७२॥\nविद्यां मानापमानाभ्यामात्मानं तु प्रमादतः ॥७३॥\nयस्य सर्वे समारंभा निराशीर्बधना द्विज ॥ त्याग यस्य हुतं सर्वं स त्यागी स च बुद्धिमान ‌ ॥७४॥\nअहिंस्त्रः सर्वभूतानां मैत्रायण गतश्चरेत् ॥ परिग्रहात्परित्यज्य भवेदुद्धया जितेंद्रियः ॥७५॥\nअशोकस्थानमातिष्ठेदिह चामुत्र चाभयम् ॥ तपोनित्येन दांतेन मुनिना संयतात्मना ॥७६॥\nअजित जेतुकामेन व्यासंगेषु ह्यसंगिना ॥ इन्दियैर्गृह्यते यद्यत्तत्तद्यक्तमिति स्थितिः ॥७७॥\nअव्यक्त मिति विज्ञेयं लिंगग्राह्यमतींद्रियम् ॥ अविश्रभेण मंतव्यं विश्रंभे धारयेन्मनः ॥७८॥\nमनः प्राणेन गृह्रीयात्प्राणं ब्रह्यणि धारयेत् ॥ निर्वेदादेव निर्वाणनं च किचिद्विचिंतयेत् ॥७९॥\nसुखं वै ब्राह्मणो ब्रह्मन्निवैदेनाधिगच्छति ॥ शौचे तु सततं युक्तः सदाचारसमन्वितः ॥८०॥\nस्वनुक्रोशश्च भूतेषु तहिजाति षु लक्षणम् ॥ सत्यंव्रतं तपः शीचंसत्यं विसृजते प्रजा ॥८१॥\nसत्येन धार्यते लोकः स्वः सत्येनैवगच्छति ॥ अनृत तमसो रुपं तमसा नीयते ह्राधः ॥८२॥\nतमोग्रस्तान पश्यंति प्रकाशं तमसावृताः ॥ सुदुष्प्रकाश इत्याहुर्नरकं तम एव च ॥८३॥\nसत्यानृतं तदुभयं प्राप्यते जगतीचरैः ॥ तत्राप्येवंविद्या लोके वृत्तिः सत्यानृते भवेत् ॥८४॥\nधर्माधर्मौ प्रकाशश्व तमो दुःखसुखं तथा ॥ शारीरैर्मानसैर्दुःखैः सुखैश्वार्‍यसुखोदयैः ॥८५॥\nलोकसृष्टं प्रपश्यन्तो न मुह्यंति विचक्षणाः ॥ तत्र दुःखविमोक्षार्थं प्रयतेत विचक्षणः ॥८६॥\nसुखं ह्रानित्यं भूतानामिह लोके परत्र च ॥ राहुग्रस्तस्य सोमस्य यथा ज्योत्स्ना न भासते ॥८७॥\nतथा तमोभिभूतानां भूतानां नश्यते सुखम् ॥८८॥\nतत्खलु द्विविधं सुखमुच्यते शारीरं मानसं च । \nइह खल्वमुष्मिंश्च लोके वस्तुप्रवृत्तयः सुखार्थमभिधीयन्ते नहीतः परत्रार्वगफलाद्विशिष्टतरमस्ति । \nस एव काम्यो गुणविशेषो धर्मागुणारंस्तद्धेतुरस्योत्पत्तिः सुखप्रयोजनार्थमारंभाः ॥ \nभरद्वाज उवाच ॥ \nवदैतद्धवताभिहितं सुखानां परमा स्थितिरिति ॥८९॥\nन तदुगृह्रीमो न ह्रेषामृषीणां महति स्थितानाम् ॥९०॥\nअप्राप्य एव काम्य गुणविशेषो न चैनभिशीलंयति । तपसि श्रूयते त्रिलोककृद्धह्या प्रभुरेकाकी तिष्ठति ब्रह्मचारी न कामसुखेष्वात्मानमवदधाति ॥९१॥\nअपि च भगवान्विश्वेश्वर उमापतिः कामभिवर्तमानमनंगत्वेन सममनयत् ॥९२॥\nतस्माद्धोमौ न तु महात्माभिरंजयति गृहीतो न त्वेष तावद्विशिष्टो गुणविशेष इति ॥९३॥\nनैतद्द्धगवतः प्रत्येमि भवता तूक्तं सुखानां परमाः स्त्रिय इति लोकप्रवादो हि द्विविधः फलोदयः सुकृतात्सुखमवाप्यतेऽन्यथा दुःखमिति ॥९४॥\nभृगुरुवाच । अत्रोच्यते अनृतात्खलु तमः प्रादुर्भूतं ततस्तमोग्रस्ता अधर्ममेवानुवर्तंते न धर्मं क्रोधलोभमोहहिंसानृता दिभिरवच्छन्नाः खल्वस्मिंल्लोके नामुत्र सुखमाप्नुवंति विविधव्याधिरुजोपतापैरवकीर्यन्ते वधबन्धपरिक्लेशादिभिश्च क्षुत्पिपासा श्रमकृतैरुपतापैरुपतप्यतें वर्षवातात्युष्णातिशीतकृतैश्व प्रतिभयैः शारीरैर्दुःखैरुपतप्यंते बंधुधनविनाशविप्रयोगकृतैश्व मानसैः शोकैरभिभूंयते जरामृत्युकृतैश्वान्यै रिति यस्त्वेतैः ॥९५॥\nशारीरं मानसं नास्ति न जरा न च पातकम् ॥ नित्यमेव सुखं स्वर्गे सुखं दुःखमिहोभयम् ॥९६॥\nनरके दुःखमेवाहुः सुखं तत्परमं पदम् ॥ पृथिवी सर्वभूतानां जनित्री तद्विधाः स्त्रियः ॥९७॥\nपुमान्प्रजापतिस्तत्रशुक्रं तेजोमयं विदुः ॥ इत्येतल्लोकनिर्माता धर्मस्य चरितस्य च ॥९८॥\nतपसश्व सुतप्तस्य स्वाध्यायस्य हुतस्य च ॥ हुतेन शाम्यते पापं स्वाध्याये शांतिरुत्तमा ॥९९॥\nदानेन भोगानित्याहुस्त पसा स्वर्गमाप्नुयात् ॥ दानं तु द्विविधं प्राहुः परत्रार्थमिहैव च ॥१००॥\nसद्‌भ्यो यद्दीयते किंचित्तत्परत्रोपतिष्ठते ॥ असद्धयो दीयते यत्तु तद्दानमिह भुज्यते ॥ याद्दंश दीयते दानं ताद्दशं फलमश्नुते ॥१०१॥\nभरद्वाज उवाच ॥ किं कस्य धर्मचरणं किं वा धर्मस्य लक्षणम् ॥ धर्मः कतिविधो वापि तद्धवान्वक्तुमर्हति ॥१०२॥\nभृगुरुवाच ॥ \nस्वधर्माचरणे युक्ता ये भवंति मनीषिणः ॥ तेषां स्वर्गफलावाप्तिर्योऽन्यथा स विमुह्यते ॥१०३॥\nभरद्वाज उ० ॥ यदेतच्चातुराश्रम्यं ब्रह्मर्षिविहितं पुरा ॥ तेषां स्वे स्वे समाचारास्तन्मे वक्तुमिहार्हसि ॥१०४॥\nभृगुरुवाच ॥ \nपूर्वमेव भगवता ब्रह्मणा लोकहितमनुतिष्ठता धर्मंसरक्षणार्थमाश्रमाश्वत्वारोऽभिनिर्द्दिष्टाः ॥१०५॥\nतत्र गुरुकुलवासमेव प्रथममाश्रममाहंरति सम्यगत्र शौचसस्कारनियमव्रतविनितात्मा उभे संध्ये भास्कराग्रिदैवतान्युपस्थाय विहाय तद्धयालस्यं गुरोरभिवादनवेदाभ्यासश्रवणपवित्रीकृतांतरात्मा त्रिषवणमुपस्पृश्य ब्रह्मचर्याग्निपरिचरणगुरुशुश्रूषा नित्याभिक्षाभैक्ष्यादिसर्वनि दितांतरात्मा गुरुवचनानिदेशानुष्ठानाप्रतिकूलो गुरुप्रसादब्धस्वाध्यायतत्परः स्यात् ॥१०६॥\nभवति चात्र श्लोकः ॥ गुरुं यस्तु समाराध्य द्विजो वेदमवाप्नुयात् ॥ तस्य स्वर्गफलवाप्तिः सिद्धयते चास्य मानसम् ॥ इति गार्हस्थ्यं खलु द्वितीयमाश्रमं वदंति ॥१०७॥\nतस्य सदा चारलक्षणं सर्वमनुव्याख्यास्यामः। समावृतानां सदाचाराणी सहधर्मचर्यफलार्थिनां गृहाश्रमो विधीयते ॥१०८॥\nधर्मार्थकामावाप्तिर्ह्यत्र त्रिवर्गसाधनमपे क्ष्यामर्हितकर्मणा धनान्यादाय स्वाध्यायोपलब्धप्रकर्षैण वा ब्रह्मर्षिनिर्मितेन वा अद्धिः सागरतेन वा द्रव्यनियमाभ्यासदैवतप्रसादोपलब्धेन वा धनेन गृहस्थो गार्हर्स्थ्यं वर्तयेत् ॥१०९॥\nतद्धि सर्वा श्रमणां मूलमुदाहंरति गुरुकुलानिवासिनः परिध्राजका येऽन्ये संकल्पितव्रतनियमधर्मानुष्ठानिन स्तेषामप्यतरा च भिक्षाबलिसंविभागाः प्रवर्तते ॥११०॥\nवानप्रस्थानां द्रव्योपस्कार इति प्रायशः खल्वेते साधवः साधुपथ्योदनाः स्वाध्यायप्रसं गिनस्तीर्थाभिगमनदेशदर्शनार्थं पृथिवीं पर्यटतिं ॥१११॥\nतेषां प्रत्युत्थानाभिगमनमनसूयावाक्यदानसुखसत्कारासनसुखशयनाभ्यवहारस क्रिया चेति ॥११२॥\nभवति चात्र श्लोकः ॥ अतिथिर्यस्य भग्राशी गृहात्प्रतिनिवर्तते ॥ स दत्वा दुष्कृतं तस्मै पुण्यमादाय गच्छति ॥११३॥\nअपि चात्र यज्ञक्रियाभिर्देवताः प्रीयंते निवापेन पितरो विद्याभ्यसश्रवणधारणेन ऋषयः अपत्योत्पादनेन प्रजापतिरिति ॥११४॥\nलोकौ चात्र भवतः ॥ वात्सल्याः सर्वभूतेभ्यो वायोः श्रोत्रस्तथा गिरा ॥ परितापोपघाश्व पारुष्यं चात्र गर्हितम् ॥११५॥\nअवज्ञानमहंकारो दंभश्वैव विगर्हितः ॥ अहिंसा सत्यमक्रोधं सर्वाश्रमगतं तपः ॥११६॥\nअपि चात्र माल्याभरणस्त्राभ्यंगनित्योपभोगनृगीतवादित्रश्रुतिसुखनयनस्नेहरामादर्शनानां प्राप्तिर्भक्ष्यभोज्यलेह्यपेयचोष्याणामभव्यवहार्य्याणां विविधानामुपभोगः ॥११७॥\nस्वविहारसंतोषः कामसुखावाप्तिरिति॥ त्रिवर्गगुणनिवृत्तिर्यस्य नित्यं गृहाश्रमे ॥ स सुखान्यनुभूयेह शिष्टानां गतिमाप्नुयात् ॥११८॥\nउंछवृत्तिर्गृहस्थो यः स्वधर्मचरणे रतः ॥ त्यक्तकामसुखारंभः स्वर्गस्तस्य न दुर्लभः ॥११९॥\nवानप्रस्थाः खल्वपि धर्ममनुसरंतः पुण्यानि तीर्थोनि नदीप्रस्त्रवणानि स्वभक्तेष्वरण्येषु मृगवराहमहिषशार्दूलवनगजाकीर्णेषु तपस्यंते अनुसंचरंति ॥१२०॥\nव्यक्तग्राम्यवस्त्राभ्यवहारोपभोगा वन्यौषधिफलपर्णपरीमितविचित्रानियताहाराः स्थानासनिनोभूपाषाणसिकताशर्करावालुकाभस्मशायिनः काशकुशचर्मवल्कलसंवृतागाः केशश्मश्रुनखरोमधारिणो नियतकालोपस्पर्शनाः शुष्कबलिहोमकालनुष्ठायिनः ॥ समित्कुशकुसुमापहारसंमार्जनलब्धवि श्रामाः शीतोष्णपवनाविष्टंभविभिन्नसर्वत्वचो विविधनियमयोगचर्यानुष्ठानविहितपरिशुष्कमांशोणितत्वगस्थिभूता धृतिपराः सत्त्वयोगाच्छरीराण्युद्वहंते ॥१२१॥\nयस्त्वेतां नियतचर्यां ब्रह्मर्षिविहितां चरेत् ॥ स दहेदाग्निद्दोषाञ्जयेल्लोकांश्च दुर्जयान् ॥१२२॥\nपरिव्राजकानां पुनराचारः तद्यथा ॥ विमुच्याग्निं धनकलपरिबर्हसंगेष्वात्मानं स्नेहपाशानवधूय परिव्रंजति ॥ समलोष्टाश्मकांचनास्त्रिवर्गत्तेष्वसक्तबुद्धयः ॥१२३॥\nअरिमित्रोदासीनानाम तुल्यदर्शनाः स्थावर्जरायुजांडजस्वेदजानाम भूतानां वाङ्‌मन कर्मभिरनभिद्रोहिणोऽनिकेताः पर्वतपुलिनवृक्षमूलदेवायतनान्यनुसंचरतो वा सार्थमुपेयुर्नगरं ग्रामं वा न क्रोधदर्पलो भमोहकार्पण्यदंभपरिवादाभिमान निर्वृत्तहिंसा इति ॥१२४॥\nभवंति चात्र श्लोकाः ॥ अभयं सर्वभूतेभ्यो दत्त्वा यश्वरते मुनिः ॥ न तस्य सर्वभूतेभ्यो भयमुत्पद्यते क्कचित् ॥१२५॥\nकृत्वाग्रिहोत्रं स्वशरीरंसस्थं शरीरमग्निं स्वमुखे जुहोति ॥ विप्रस्तु भैक्षोपगतैर्हविर्भिश्विता ॥ग्निनां संन्नजते हि लोकान् ॥१२६॥\nमोक्षाश्रमं यश्वरते यशोक्त शुचिः स्वयंकल्पितयुक्तबुद्धिः ॥ अनिंधनं ज्योतिरिव प्रशांतं स ब्रह्मलोक श्रयते द्विजातिः ॥१२७॥\nइति श्रीबृहन्नारदीयपुराणे पूर्वभागे द्वितीयपादे भृगुभरद्वाजसंवादे ब्राह्मणाचारनिरुपणं नाम त्रिचत्वारिंशोऽध्यायः ॥४३॥"
  }
]