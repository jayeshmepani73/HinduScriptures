[
  {
    "text": "नारद उवाच ॥ ॥ \nश्रुतं तु गङ्गामाहात्म्यं वाञ्छितं पापनाशनम् ॥ अधुना लक्षणं ब्रूहि भ्रातर्मे दानपात्रयोः ॥१॥ \nसनक उवाच ॥ \n॥ सर्वेषामेव वर्णानां ब्राह्मणः परमो गुरुः ॥ तस्मै दानानि देयानि दत्तस्यानन्त्यमिच्छता ॥२॥ \nब्राह्मणः प्रतिगृह्णीयात्सर्वतो भयवर्जितः ॥ न कदापि क्षत्रविशौ गृह्णीयातां प्रतिग्रहम् ॥३॥ \nचण्डस्य पुत्रहीनस्य दम्भाचाररतस्य च ॥ स्वकर्मत्यागिनश्चापि दत्तं भवति निष्फलम् ॥४॥\nपरदारतस्यापि परद्रव्याभिलाषिणः ॥ नक्षत्रसूचकस्यापि दत्तं भवति निष्फलम् ॥५॥ \nअसूयाविष्टमनसः कृतघ्नस्य च मायिनः ॥ अयाज्ययाजकस्यापि दत्तं ॥६॥\nनित्यं योच्ञापरस्यापि हिंसकस्य खलस्य च ॥ रसाविक्रयिणश्चैव दत्तं ॥७॥ \nवेदक्रियिणश्चापि स्मृतिविक्रयिणस्तथा ॥ धर्मविक्रयिणो विप्र दत्तं ॥८॥ \nगानेन जीविका यस्य यस्य भार्या च पुश्चली ॥ परोपतापिनश्चापि दत्तं भवति निष्फलम् ॥९॥ \nअसिजीवी मषीजीवी देवलो ग्रामयाजकः ॥ धावको वा भवेत्तेषां दत्तं भवति निष्फलम् ॥१०॥ \nपाककर्तुः परस्यार्थे कवये गदहारिणे ॥ अभक्ष्य भक्षकस्यापि दत्तं ॥११॥ \nशुद्रान्नभोजिनश्चैव शूद्राणां शवदाहिनः ॥ पौंश्चलान्नभुजश्चापि द त भवति नि ॥१२॥ \nनामविक्रयिणो विष्णोः संध्याकर्म्भोज्झितस्य च ॥ दुष्प्रतिग्रहदग्धस्य दत्तं ० ॥१३॥ \nदिवाशयनाशीलस्य तथा मैथुनकारिणः ॥ संध्याभोजिन एवापि दत्तं भवति ॥१४॥ \nमहापातकयुक्तस्य त्यक्तस्य ज्ञातिबान्धवैः ॥ कुण्डस्य चापि गोलस्य दत्तं भवति ॥१५॥ \nपरिवित्तेः शठस्यापि परिवत्तुः प्रमादिनः ॥ स्त्रीजितस्यातिदुष्टस्य दत्तं भवति ॥१६॥ \nमद्यमांसशिनश्चापि स्त्रीविटस्यातिलोभिनः ॥ चौरस्य पिशुनस्यापि दत्तं ॥१७॥ \nये केचित्पापनिरतांनिन्दिताः सुजनैः सदा ॥ न तेभ्यः प्रतिृह्णीयान्न च त्द्याद्विजोत्तम ॥ सत्कर्मनिरतायापि देयं यत्नेन नारद ॥१८॥ \nयद्दानं श्रद्धया दत्तं तथा विष्णुसमर्पणम् ॥ याचितं वापि पात्रेण भवेत्तद्दानमुत्तमम् ॥१९॥ \nपरलोकं समुद्दिश्य ह्यैहिक वापि नारद ॥ यद्दानं दीयते पात्रे तत्काम्यं मध्यम स्मृतम् ॥२०॥ \nदम्भेन चापि हिंसार्थ परस्याविधिनापि च ॥ क्रुद्धेनाश्रद्धयापात्रे तद्दानं मध्यमं स्मृतम् ॥२१॥ \nअधमं बलितोषाय मध्यमं स्वार्थसिद्धये ॥ उत्तमं हरिप्रीत्यर्थ प्राहुर्वेदविदां वराः ॥२२॥ \nदानभोगविनाशाश्च रायः स्युर्गतयस्रिधा ॥२३॥ \nयो ददाति च ननो भुंक्ते तद्धनं नाशकारणम् ॥ धनं धर्मफलं विप्र धर्मो माधवतुष्टिकृत् ॥२४॥ \nतरवः किं न जीवन्ति तेऽपि लोके परार्थकाः ॥ यत्र मूलफलैर्वृक्षाः परकार्य प्रकुर्वते ॥२५॥ \nमनुष्या यदि विप्राग्य्र न परार्थास्तदा मृताः ॥ परकार्य न ये मर्त्याः कायेनापि धनेन वा ॥२६॥ \nमनसा वचसा वापि ते ज्ञेयाः पापकृत्तमाः ॥ अत्रेतिहां वक्ष्यामि श़ृणु नारद तत्त्तः ॥२७॥\nयत्र दानादिकानां तु लक्षणं परिकीर्तितम् ॥ गङ्गामाहा त्म्यसहित सर्वपापप्रणाशनम् ॥२८॥ \nभगीरथस्य धर्मस्य संवादं पुण्यकारणम् ॥ आसीद्धगीरथो राजा सगरान्वयसंभवः ॥२९॥ \nशशास पृथिवीमेतां सप्तद्वीपां ससागराम् ॥ सर्वधर्मरतो नित्यं सत्यसंधः प्रतापवान् ॥३०॥\nकन्दर्पसदृशो रूपे यायजृको विचक्षणः ॥ प्रालेयाद्रिसमो धैये धर्में धर्मसमो नृपः ॥३१॥ \nसर्वलक्षणसंपन्नः सर्वशास्त्रार्थपारगः ॥ सव्रसंपत्समायुक्तः सर्वानन्दकरो मुने ॥३२॥\nअतिथ्यप्रयतो नित्यं वासुदेवार्चनेरतः ॥ पराक्रमी गुणनिधिर्मैत्रः कारुणिकः सुधीः ॥३३॥\nएतादृशं तं राजानं ज्ञात्वा हृष्टो भगीरथम् ॥ धर्मराजो द्विजश्रेष्ठ कदाचिद्द्रष्टुमागतः ॥३४॥\nसमागतं धर्मराजमर्हयामास भूपतिः ॥ शास्त्रदृष्टेन विधिना धर्मः प्रीत उवाच तम् ॥३५॥\nधर्मराज उवाच ॥\nराजन्धर्मविदां श्रेष्ठ प्रसिद्धोऽसि जगत्रये ॥ धर्मराजोऽथ कीर्तिं ते श्रुत्वा त्वां द्रष्टुमागतः ॥३६॥\nसन्मार्गानिरतं सत्यं सर्वभूतहिते रतम् ॥ द्रष्टुमिच्छन्ति विबुधारतवो त्कृष्टगुणप्रियाः ॥३७॥ \nकीर्तिर्नीतिश्च संपत्तिर्वर्तते यत्र भूपते ॥ वसन्ति तत्र नियतं गुणास्सन्तश्च देवताः ॥३८॥ \nअहो राजन्महाभाग शोभनाचरितं तव ॥ सर्वभूतहितत्वादि मादृशामपि दुर्लभम् ॥३९॥\nइत्युक्तवन्तं तं धर्म प्रणिपत्य भगीरथः ॥ प्रोवाच विनयाविष्टः संहृष्टः श्र्लक्ष्णया गिरा ॥४०॥\nभगीरथ उवाच ॥ \nभगवन्सर्वधर्मज्ञ समदर्शित् सुरेश्वर ॥ कृपया परयाविष्टो यत्पृच्छामि वदस्व तत् ॥४१॥ \nधर्मा कीदृग्विधाः प्रोक्ताः के लोका धर्मशालिनाम् ॥ कियत्यो यातनाः प्रोक्ताः केषां ताः परिकीर्तिताः ॥४२॥ \nत्वया संमाननीया ये शासनीयाश्च ये यथा ॥ तत्सर्वं मे महाभाग विस्तराद्वक्तुमर्हसि ॥४३॥ \nधर्मराज उवाच ॥ \nसाधु साधु महाबुद्धे मतिस्ते विमलोर्जेता ॥ धर्माधर्मान्प्रवक्ष्यामि तत्त्तः श़ृणु भक्तितः॥४४॥ \nधर्मा बहुविधाः प्रोक्ताः पुण्यलोकप्रदायकाः ॥ तथैव यातनाः प्रोक्ता असंख्या घोरदर्शनाः ॥४५॥\nविस्तराद्रदितुं नालमपि वर्षशतायुतैः ॥ तस्मात्समासतो वक्ष्ये धर्माधर्मनिदर्शनम् ॥४६॥ \nवृत्तिदानं द्विजानां वै महापुण्यं प्रकीर्तितम् ॥ तथैवाध्यात्मविदुषो दत्तं भवति चाक्षयम् ॥४७॥ \nकुटुम्बिनं वा शास्त्रज्ञं श्रोत्रियं वा गुणान्वितम् ॥ यो दत्त्वा स्थापयेदृतिं तस्य पुण्यफलं श़ृणु ॥४८॥ \nमातृतः पितृतश्चैव द्विजः कोटिकुलान्वितः ॥ निर्विश्य विष्णुभवनं कल्पं तत्रैव मोदते ॥४९॥ \nगणयन्ते पांसवो भूमेर्गण्यन्ते वृष्टिबिन्दवः ॥ न गण्यन्ते विधात्रापि ब्रह्मवृत्तिफलानि वै ॥५०॥ \nसमस्तदे वतारूपो ब्राह्मणः परिकीर्तितः ॥ जीवनं ददतस्तस्य कः पुण्यं गदितुं क्षमः ॥५१॥ \nयो विप्रहितकृन्नित्यं स सर्वान्कृतवान्मखान् ॥ स स्रातः सर्व तीर्थेषु तप्तं तेनाखिलं तपः ॥५२॥ \nयो ददस्वेति विप्राणां जीवनं प्रेरयेत्परम् ॥ सोऽपि तत्फलमाप्नोति किमन्यैर्बहुभाषितैः ॥५३॥ \nतडागं कारयेद्यस्तु स्वयमेवापरेण वा ॥ वक्तुं तत्पुण्यसंख्यानि नालं वर्षशतायुषा ॥५४॥ \nएकश्चेदध्वगो राजंस्तडागस्य जलं पिबेत् ॥ तत्कर्तुः सर्वपापानिश्यन्त्येव न संशयः ॥५५॥ \nएकाहमपि यत्कुर्याद्भूमिस्यमुदकं नरः ॥ स मुक्तः सर्वपापेभ्यः शतवर्षं वसेद्दिवि ॥५६॥ \nकर्तुं तडागं यो मर्त्यः साह्यकः शक्तितो भवेत् ॥ सोऽपि तत्फलमाप्नोति तुष्टः प्रेरक एव च ॥५७॥ \nमृदं सिद्धार्थमात्रां वा तडागाद्यो बहिः क्षिपेत् ॥ तिष्ठत्यब्दशतं स्वर्गे विमुक्तः पापकोटिभिः ॥५८॥ \nदेवता यस्य तुष्यन्ति गुरवो वा नृपौतम ॥ तडागपुण्यभाक्स स्यादित्येषा शाश्वती श्रुतिः ॥५९॥ \nइतिहांस प्रवक्ष्यामि तवात्र नृपसत्तम ॥ यं श्रुत्वा सर्वपापेभ्यो मुच्यते नात्र संशयः ॥६०॥ \nगौडदेशेऽतिविख्यातो राजासीद्वीरभद्रकः ॥ महाप्रतापी विद्यावान्सदा विप्रप्रपूजकः ॥६१॥ \nवेदशास्त्रकुलाचारयुक्तो मित्रक्विर्धनः ॥ तस्य राज्ञी महाभागा नाम्ना चम्पकमञ्जरी ॥६२॥ \nतस्य राज्ञो महामात्याः कृत्याकृत्यविचारणाः ॥ धर्माणां धर्मशास्त्रैस्तु सदा कुर्वन्ति निश्चयम् ॥६३॥ \nप्रायश्चित्तं चिकित्सां च ज्योतिषे धर्मनिर्णयम् ॥ विनाशास्त्रेण यो ब्रूयात्तमाहुर्ब्रह्मघातकम् ॥६४॥\nइति निश्चित्य मनसा मन्वादीरिधर्मकान् ॥ आचार्येभ्यः सदा भूपः श़ृणोति विधिपूर्वकम् ॥६५॥ \nन कोऽप्यन्यायवर्ती च तस्य राज्येऽवरोऽपि च ॥ धर्मेण पाल्यमानस्य तस्य देशस्य भूपतेः॥६६॥ \nजातं समत्वं स्वर्गस्य सौराज्यस्य शुभावहम् ॥ स चैकदा तु नृपतिर्मृगयायां महावने ॥६७॥ \nमन्त्र्यादिभिः परिवृतो बभ्राम मध्यमभास्करम् ॥ दैवादाखेटशून्यस्य हृतिश्रान्तस्य तत्र वै ॥६८॥ \nनृपरीतस्य संजातं सरसो दर्शनं नृप ॥ ततः शुष्कां तु सरसीं दृष्ट्वा तत्र व्यचिन्तयत् ॥६९॥\nकिमयं सरसीश़ृङे भुवः केन विनिर्मिता ॥ कथं जलं भवेदत्र येन जीवेदयं नृपः ॥७०॥ \nततो बुद्धिः समभवत्खाते तस्या नृपोत्तम ॥ हस्तमात्रं ततो गर्त्तं खात्वा तोयमवाप्तवान् ॥७१॥ \nतेन तोयेन पीतेन राज्ञस्तृप्तिरजायत ॥ मन्त्रिणश्चापि भूमीश बुद्धिसागरसंज्ञिनः ॥७२॥ \nस बुद्धिसागरो भूपं प्राह धर्मार्थकोविदः ॥ राजन्नियं पुष्करिणी वर्षाजलवती पुरा ॥७३॥ \nअद्यैनां बद्धवप्रां च कर्त्तुं जाता मतिर्मम ॥ तद्भवान्मोदतां देव दत्तादाज्ञां च मेऽनघ ॥७४॥ \nइति श्रुत्वा वचस्तस्य मन्त्रिणो नृपसत्तमः ॥ मुमुदेऽतितरां भूपः स्वयं कर्तुं समुद्यतः ॥७५॥ \nततमेव मन्त्रिणं तत्र युयोज शुभकर्मणि ॥ ततो राजाज्ञया सोऽपि बुद्धिसागरको मुदा ॥७६॥\nसरसीं सागरं कर्त्तुमुद्यतः पुण्यकृत्तमः ॥ धनुषां चैव पञ्चाशत्सर्वतो विस्तृतायताम् ॥७७॥ \nसरसीं बद्धसु शिलां चकारागधशम्बराम् ॥ तां विनिर्माय सरसीं राज्ञे सर्वं न्यवेदयत् ॥७८॥\nतस्यां ततः प्रभृति वै सर्वेऽपि वनचारिणः ॥ पान्थाः पिपासिता भूप लभन्ते स्म जलं शुभम् ॥७९॥\nकदाचित्स्वायुषश्चान्ते स मन्त्री बुद्धिसागरः ॥ प्रमृतो गतवॉंल्लोकं लोकशास्तुर्मम प्रभो ॥८०॥ \nतदर्थं तु मया पृष्टो धर्मो धर्मलिपिंकाः ॥ चित्रगुप्तस्तु तत्कर्म मह्यं सर्वं न्यवेदयत् ॥८१॥ \nउपदेष्टा स्वयं चासौ धर्मकार्यस्य भूपतेः ॥ तस्माद्धर्मविमानं तु समारोढुमिहार्हति ॥८२॥ \nइत्युक्ते चित्रगुप्तेन समाज्ञप्तो मया नृप ॥ विमानं धर्मसंज्ञ तु आरोढुं बुद्धिसागरः ॥८३॥ \nअथ कालान्तरे राजन्स राजा वीरभद्रकः ॥ मृतो गतोमम स्थानं नमश्चक्रे मुदान्वितः ॥८४॥ \nमया तु तत्र तस्यापि पृष्टं कर्माखिलं नृप ॥ कथितं चित्रगुप्तेन धर्म सरसिसंभवम् ॥८५॥ \nतदा सम्यङ्मया राजा बोधितोऽभूद्यथा श़ृणु ॥ अधित्यकायां भूपाल सैकतस्य गिरेः पुरा ॥८६॥ \nलावकेनामुना चञ्च्वा खातं द्य्वंङ्गुलमम्बुनि ॥ ततः कालान्तरे तेन वाराहेण नृपोत्तम ॥८७॥ \nखनितं हस्तमात्रं तु जलं तुण्डेन चात्मनः ॥ ततोऽन्यदाऽमुया काल्याहस्त युग्ममितः कृतः ॥८८॥ \nखातो जले महाराज तोयं मासद्वयं स्थितम् ॥ पीतं क्षुद्रैर्वनचरैः सत्त्वैस्तृष्णासमाकुलैः ॥८९॥ \nततो वर्षत्रयान्ते तु गजनानेन सुव्रत ॥ हस्तत्रयमितः खातः कृतस्तत्राधिकं जलम् ॥९०॥ \nमासत्रये स्थित तच्च पयो जीवैर्वनेचरैः ॥ भवांस्तत्र समायतो जलशोषाद नन्तरम् ॥९१॥ \nमासे तत्र तु संप्राप्तं हस्तं खात्वा जलं नृप ॥ ततस्तस्योपदेशेन मन्त्रिणो नृपते त्वया ॥९२॥ \nपञ्चाशद्धनुरुत्खातं जातं तत्र महाजलम् ॥ पुनः शिलाभिः सुदृढं बद्धं जातं महत्सरः ॥ वृक्षाश्च रोपितास्तत्र सर्वलोकोपकारिणः ॥९३॥ \nतेन स्वस्वेन पुण्येन पञ्चैते जगतीपते ॥ विमानं धर्म्यमारूढास्त्वमष्येनं समारुह ॥९४॥ \nइति वाक्यं समाकर्ण्य मम राजा स भूमिप ॥ आरुरोह विमानं तत्षष्ठो राजा समांशभाक् ॥९५॥ \nइति ते सर्वमाख्यातं तडागजनितं फलम् ॥ श्रुत्वैतन्मुच्यते पापादाजन्ममरणान्तिकात् ॥९६॥ \nयो नरः श्रद्धया युक्तो व्याख्यातं श़ृणुयात्पठेत् ॥ सोऽप्याप्नोत्यखिलं पुण्य सरोनिर्माणसंभवम् ॥९७॥\nइति श्रीबृहन्नारदीयपुराणे पूर्वभागे प्रथमपादे धर्माख्याने द्वादशोऽध्यायः ॥१२॥"
  }
]