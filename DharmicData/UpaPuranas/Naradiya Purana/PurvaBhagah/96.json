[
  {
    "text": "ब्रह्योवाच ॥\nमरीचे श्रृणु वक्ष्यामि वेदव्यासेन तत्कृतम्‍ ॥ श्रीमद्धागवतं नाम पुराणं ब्रह्मसम्मितम्‍ ॥१॥\nतदष्टादशसाहस्त्रं कीर्तितं पापनाशनम्‍ ॥ सुरपादपरुपोऽयं स्कंधैर्द्वादशभिर्युतः ॥२॥\nभगवानेव विप्रेंद्र विश्वरुपी समीरितः ॥ तत्र तु प्रथमस्कंधे सूतर्षीणां समागमे ॥३॥\nव्यासस्य चरितं पुण्यं पांडवानां तथैव च ॥ पारिक्षितमुपाख्यानमितीदं समुदाहृतम्‍ ॥४॥\nपरीक्षिच्छुकसंवादे सृष्टिद्वयानिरुपणम्‍ ॥ ब्रह्मनारदसंवादे देवताचरितामृतम्‍ ॥५॥\nपुराणलक्षणं चैव सृष्टिकारणसंभवः ॥ द्वितीयोऽयं समुदितः स्कंधो व्यासेन धीमता ॥६॥\nचरितं विदुरस्याथ मैत्रैयेणास्य संगमः ॥ सृष्टिप्रकरणं पश्वाद्दह्यणः परमात्मनः ॥७॥\nकापिलं सांख्यमप्यत्र तृतीयोऽयमुदाह्रतः ॥ सत्याश्वरितमादौ तु ध्रुवस्य चरितं ततः ॥८॥\nपृथोः पुण्यसमाख्यानं ततः प्राचीनबर्हिषम्‍ ॥ इत्येष तुर्यो गदितो विसर्गे स्कंध उत्तमः ॥९॥\nप्रियव्रतस्य चरितं तद्वंश्यानां च पुण्यदम्‍ ॥ ब्रह्मांडांतर्गतानां च लोकानां वर्णनं ततः ॥१०॥\nनरकस्थितिरित्येष संस्थाने पंचमो मतः ॥ अजामिलस्य चरितं दक्षसुष्टिनिरुपणम्‍ ॥११॥\nवृत्राख्यानं ततः पश्वान्मरुताम जन्म पुण्यदम्‍ ॥ षष्ठोऽयमुदितः स्कंधो व्यासेन परिपोषणे ॥१२॥\nप्रह्रादचरितं पुण्य़ं वर्णाश्रमनिरुपणम्‍ ॥ सप्तमो गदितो वत्स वासनाकर्मकीर्तने ॥१३॥\nगजेंद्रमोक्षणाख्यानं मन्वं तरनिरुपणे ॥ समुद्रमथनं चैव बलिवैभवबंधनम्‍ ॥१४॥\nमत्स्यावतारचरितमष्टमोऽयं प्रकीर्तितः ॥ सूर्यवंशसमाख्यानं सोमवंशनिरुपणम्‍ ॥१५॥\nवंश्यानुचरिते प्रोक्तो नवमोऽयं महामते ॥ कृष्णस्य बालचरितं कौमारं च व्रजस्थितिः ॥१६॥\nकैशोरं मथुरास्थानं यौवनं द्वारकास्थितिः ॥ भूभारहरणं चात्र निरोधे दशमः स्मृतः ॥१७॥\nनारदेन तु संवादो वसुदेवस्य कीर्तितः ॥ यदोश्व दत्तात्रेयेण श्रीकृष्णनोद्धवस्य च ॥१८॥\nयादवानां मिथोंतश्व मुक्तावेकादशः स्मृतः ॥ भविष्यकलिनिर्द्देशो मोक्षो राज्ञः परीक्षितः ॥१९॥\nवेदशाखाप्रणयनं मार्कंडेयतपःक्रिया ॥ सौरी विभूतिरु दिता सात्वती च तथ परम्‍ ॥२०॥\nपुराणसंख्याकथनमाश्रये द्वादशो ह्ययम्‍ ॥ इत्येवं कथितं वत्स श्रीमद्द्धगवतं तव ॥२१॥\nवक्रुः श्रोतुश्वो पदेष्टुरनुमोदितुरेव च ॥ साहाय्यकर्तुर्गदितं भक्तिमुक्तिविमुक्तिदम्‍ ॥२२॥\nप्रौष्ठपद्यां पूर्णिमायां हेमसिंहसमन्वितम्‍ ॥ देयं भागवतायेदं द्विजाय प्रीतिपूर्वकम्‍ ॥२३॥\nसंपूज्य वस्त्रहेमाद्यर्भगवद्धक्तिमिच्छता ॥ योऽप्यनुक्रमणीमेतां श्रावयेच्छृणुयात्तथा ॥ स पुराणश्रवणजं प्राप्नोति फल मुत्तमम्‍ ॥२४॥\nइति श्रीबृहन्नारदीयपुराणे पूर्वभागे बृहदुपाख्याने चतुर्थपादे श्रीमद्धागवतानुक्रमणीनिरुपणं नाम षण्णवतितमोऽध्यायः ॥९६॥"
  }
]