[
  {
    "text": "सनत्कुमर उवाच ॥\nकलिकल्पांतरे ब्रह्मन् ब्रह्मणोऽव्यक्तजन्मनः ॥ लोकपद्मे तपस्थस्य सृष्ट्यर्थं संबभूवतुः ॥१॥\nविष्णुकर्णमलोद्धूतावसुरौ मधुकैटभौ ॥ तौ जातमात्रौ पयसि लोकप्रललक्षणे ॥२॥\nजानुमात्रे स्थितौ दृष्ट्रा ब्रह्माणं कमलस्थितम् ॥ प्रवृत्तावत्तुमालक्ष्य तुष्टाव जगदं बिकाम् ॥३॥\nततो देवी जगत्कर्त्री शैवी शक्तिरनुत्तमा ॥ नारायणक्षिसं स्थाना निद्रा प्रीता बहूव ह ॥४॥\nतस्या मंत्रादिकं सर्वं कथयिष्यामि तच्छृणु ॥ सारुणाम क्रोधनी शांलिश्चंद्रालंकृतशेखरा ॥५॥\nएकाक्षरीबीज मन्त्रऋषीः शक्तिरुदाह्रता ॥ गायत्री च भवेच्छन्दो देवता भुवनेश्वरी ॥६॥\nपड्‍दीर्घयुक्तबीजेन कुर्यादंगानि षटू क्रमात् ॥ संहारसृष्टिमार्गेण मातृका न्यस्तविग्रहः ॥७॥\nमन्त्रन्यासं ततः कुर्याद्देवताभावसिद्धये ॥ ह्रल्लेखां मूर्ध्नि वदने गगनां ह्रदयांबुजे ॥८॥\nरक्तां करालिकां गुह्ये महोच्छुष्मां पदद्वये ॥ ऊर्द्धप्राग्दक्षिणोदीच्यपश्र्च्मेशूत्तरेऽपि च ॥९॥\nसद्यादिह्रस्वबीजाद्यान्वस्तव्या भूतसप्रभाः ॥ अंगानि विन्यसेत्पश्वाज्जातियुक्तानि षट्‌ क्रमात् ॥१०॥\nब्रह्माणं विन्यसेद्धाले गायत्र्या सह संयुतम् ॥ सावित्र्या सहितं विष्णूं कपोले दक्षिणे न्यसेत् ॥११॥\nवागीश्वर्या समायुक्तं वामगंडे महेश्वरम् ॥ श्रिया धनपतिं न्यस्य वामकर्णाग्रकेः पुनः ॥१२॥\nरत्या स्मरं मुखे न्यस्य पुण्यागणपतिं न्यसेत् ॥ सव्यकर्णोपरि निधाकर्णगंडांतरा लयोः ॥१३॥\nन्यस्तव्यं वदने मूलं भूपश्वैत्रांस्ततो न्यसेत् ॥ कण्ठमूले स्तनंद्वंद्वे वामांसे ह्रदयांबुजे ॥१४॥\nसव्यांसे पार्श्वयुगले नाभिदेशे च देशिकः ॥ भालांश्व पार्श्वजठरे पार्श्वांसापरके त्दृदि ॥१५॥\nब्रह्माण्यद्यास्तनौ न्यस्य विधिना प्रोक्तलक्षणाः ॥ मूलेन व्यापकं देह न्यस्य देवीं विचिम्तयेत् ॥१६॥\nउद्यद्दिवाकरनिभां तुंगोरोजां त्रिलोचनाम् ॥ स्मेरास्यामिंदुमुकुटां वरपाशांकुशाभयाम् ॥१७॥\nरदलक्षं जपेन्मंत्रं त्रिमध्वक्तैर्हुनेत्ततः ॥ अष्टद्रव्यैर्दशांशेन ब्रह्मवृक्षसमिद्वरैः ॥१८॥\nद्राक्षाखर्जूरवातादशर्करानालिकेरकम् ॥ तन्दुलाज्यतिलं विप्र द्रव्याष्टकमुदात्दृतम् ॥१९॥\nदद्यादर्घ्यं दिनेशाय तत्र संचिन्त्य पार्वतीम्‍ ॥ पद्ममष्टदल बाह्ये षोडशभिर्द्दलैः ॥२०॥\nविलिखेत्कणिंकामध्ये षक्टोणमतिसुन्दरम्‍ ॥ ततः संपूजयोत्पीठं नवशक्तिसमन्वितम्‍ ॥२१॥\nजयाख्या विजया पश्वादजिताह्रापराजिता ॥ नित्या विलासिनी दोग्ध्री त्यघोरा मंगला नव ॥२२॥\nबीजाढयमासनं दत्त्वा तनैव कल्पयेत्‍ ॥ तस्यां संपूजयेद्देवीमावाह्यावरणैः क्रमात्‍ ॥२३॥\nमध्यप्राग्याम्यसीम्येषु पूजयेदंगदेवताः ॥ षक्टोणेषु यजेन्मंत्री पश्वान्मिथुनदेवताः ॥२४॥\nइन्द्रकोण लसद्दंडकुंडिकाक्षगुणाभयाम्‍ ॥ गायत्रीं पूजयेन्मंत्री ब्रह्माण मपि तादृशम्‍ ॥२५॥\nरक्षःकोणे शंखचक्रगदापंकजधारिणीम्‍ ॥ सावित्रीं पीतवसनां यजेद्विणुं च तादृशम्‍ ॥२६॥\nवायुकोणे परश्वक्षमाला भयवरान्विताम्‍ ॥ यजेत्सरस्वतीमच्छा रुद्रं तादृशलक्षणम्‍ ॥२७॥\nवह्रिकोणे यजेद्रत्नकुंभं मणिकरंडकम्‍ ॥ कराभ्यां बिभ्रतीं पीतां तुंडिल धनदा यकम्‍ ॥२८॥\nआलिंग्य जपारक्तं पूजयेद्रक्तभूषणम्‍ ॥३०॥\nसव्येन पतिमाश्लिष्य वामेनोत्पलधारिणीम्‍ ॥ पाणिना रमणांकस्थां रतिं सम्यक्सम र्चयेत्‍ ॥३१॥\nऐशान्ये पूजयेत्सम्यक्‍ विघ्नराजं प्रियान्वितम्‍ ॥ कांतं वरांगासृक्कलांगुलिम्‍ ॥३२॥\nमाध्वीपूर्णकपालाढ्यं विघ्न राजं दिगंबरम्‍ ॥ पुष्करे विगलद्रत्नस्फुरच्चषकधारिणम्‍ ॥३३॥\nसिंदूरसदृशाकारामुद्दाममदविभ्रमाम्‍ ॥ धृतक्तोत्पलामन्यपाणिना तु ध्वजस्पृशाम्‍ ॥३४॥\nआश्लिष्टकांतामरुणीं पुष्टिमर्चेद्दिगंबराम्‍ ॥ कर्णिकायां निधी पूज्यौ षक्टोणस्याथ पार्श्वयोः ॥३५॥\nअंगानि केसरेष्वेताः पश्वात्परेषु पूजयेत्‍ ॥ अनंगकुसुमा पश्वाद्दितीयानंगमेखला ॥३६॥\nअनंगगमना तद्वदनंगमदनातुरा ॥ भुवनपाला गगनवेगा षष्ठी चैव ततः परम्‍ ॥३७॥\nशशिलेखा गगनलेखा चेत्यष्टौ यत्र शक्तयः ॥ खङुखेटकधारिण्यः श्यामाः पूज्याश्व मातरः ॥३८॥\nपद्माद्वहिः समभ्यर्च्याः शक्तयः परिचारिकाः ॥ प्रथमानंगद्वयास्यानंगमदना ततः ॥३९॥\nमदनातुरा भवनवेगा ततो भुवनपालिका ॥ स्यात्सर्वशिशिरानंगवेदना नंगमेखला ॥४०॥\nचषकं तालवृंतं च तांबूल छत्रमुज्ज्वलम्‍ ॥ चामरे चांशुकं पुष्पं बिभ्राणाः करपंकजैः ॥४१॥\nसर्वाभरणसंदीप्तान्‍ लोकपाला न्बहिर्यजेत्‍ ॥ वज्रादीन्यपि तद्वाह्ये देवीमित्थ प्रपूजयेत्‍ ॥४२॥\nमंत्री त्रिमधुरोपेर्तर्हुत्वाश्वत्थसमिद्वरैः ॥ ब्राह्यणान्वशयेच्छीघ्नं पार्थिवान्पद्महो मतः ॥४३॥\nपलाशपुष्पैस्तत्पत्नीं मंत्रिणः कुमुदैरपि ॥ पंचविंशतिधा जप्तैर्जलैः स्त्रान दिने दिने ॥४४॥\nआत्मानमभिषिंचेद्यः सर्वसौभाग्य वान्भवेत्‍ ॥ पंचविंशतिधा जप्त जलं प्रातः पिबेन्नरः ॥४५॥\nअवाप्य महतीं प्रज्ञां कवीनामग्रणीर्भवेत्‍ ॥ कर्पूरागरुसंयुक्तकुंकुमं साधु साधितम्‍ ॥४६॥\nगृहीत्वा तिलकं कुर्याद्राजश्यनुत्तमम्‍ ॥ शालिपिष्टमयीं कृत्वा पुत्तलीं मधुरान्विताम्‍ ॥४७॥\nजप्तां प्रतिष्ठिप्राणां भक्षयेद्रविवासरे ॥ वशं नयति राजानं नारीं वा नरमेव च ॥४८॥\nकण्ठमात्रोदके स्थित्वा वीक्ष्य तोयोद्धंत रविम्‍ ॥ त्रिसहस्त्रं जपेन्मंत्रं कन्यामिष्टां लभेत्ततः ॥४९॥\nअन्नं तन्मंत्रिंत मंत्रीं भुंजीत श्रीप्रसिद्धये ॥ लिखितां भस्मना मायां ससाध्यां फलकादिषु ॥५०॥\nतत्कालं दर्शयेद्यंत्रं सुखं सूयेत गर्भिणी ॥ भुवनेशीयमाख्याता सहस्त्रजसंभवा ॥५१॥\nभुक्तिमुक्तिप्रदा नृणां स्मर्तृणां द्विजसत्तम ॥ ततः कल्पांतरे विप्र कदाचिन्महिषासुरः ॥५२॥\nबभूव लोकपालांस्तु जित्वा भुंक्ते जगत्रयम्‍ ॥ ततस्तत्पीडिता देवा वैकुंठ शरणं ययुः ॥५३॥\nततो देवी महालक्ष्मीश्वकाद्यंगोत्थतेजसा ॥ श्रीर्बभूव मुनिश्रेष्ठ मूर्ता व्याप्तजगत्रया ॥५४॥\nस्वयं सा महिषादींस्तु निहत्य जगदीश्वरी ॥ अरविंदवेनं प्राप्ता भजतामिष्टदायिंनी ॥५५॥\nतस्याः समर्चनं वक्ष्ये संक्षपेण श्रृणु द्विज ॥ मृत्युक्रोधेन गुरुणा बिंदुभूषितमस्तका ॥५६॥\nबीजमन्त्रः श्रियः प्रोक्तो भजतामिष्टदायकः ॥ ऋषिर्भृगुर्निवृच्छंदो देवता श्रीःसमीरिता ॥५७॥\nषड्‍दीर्घयुक्तबीजेनं कुर्यादंगानि षटू क्रमात्‍ ॥ ततो ध्यायेज्जगद्वेद्यां श्रियं संपत्तिदायिनीम्‍ ॥५८॥\nकांचनाभां गजैः श्वेतैश्वतुर्भिः स्वकरोद्धृतैः ॥ हिरण्ययामृतघटैः सिच्यमानां सरोजगाम्‍ ॥५९॥\nवराभयाब्जस्त्रग्घस्तां क्षौमवस्त्राम किरीटिनीम्‍ ॥ सिद्धलक्षं जपे न्मम्त्रं तत्सहस्त्रं हुनेत्तथा ॥६०॥\nसुगंधकुसुमैरिष्ट्रा कमलैर्मधुरप्लुतैः ॥ महालक्ष्म्युदिते पीठे मूर्ति मूलेन कल्पयेत्‍ ॥६१॥\nयजेत्पूर्ववदं गानि दिग्दलेष्वर्चत्ततः ॥ वासुदेवं संकर्षणं प्रद्युम्नमनिरुद्धकम्‍ ॥६२॥\nहिमपीततमालेंद्रनीलाभान्पीतवाससः ॥ शंखचक्रगदापद्मधारिण स्तांश्वतुर्भुजान्‍ ॥६३॥\nविदिगंतेषु पत्रेषु दमकादीन्यजेद्धजान्‍ ॥ दमकं पुण्डरीकं च गुग्गुलं च कुरंटकम्‍ ॥६४॥\nयजेच्छंखनिधिं देव्या दक्षिणे प्रमदान्वितम्‍ ॥ मुक्तामाणिक्यसंकाशौ किंचित्स्मितमुखांबुजौ ॥६५॥\nअन्योन्यालिंगनपरौ  शंखपंकजधारिणौ ॥ विगलद्रत्नवर्षाभ्या शंखभ्यां मूर्ध्निं लांछितौ ॥६६॥\nतुंदिलं कंबुकनिधिं वसुधारां घनस्तनीम्‍ ॥ वामतः पंकजनिधिं प्रियया सहितं यजेत्‍ ॥६७॥\nसिंदूराभौ भुजश्लिष्टौ रक्तपद्मोत्पलान्वितौ ॥ निःसरद्रत्नवर्षाभ्यां पद्माभ्यां मूर्ध्निं लांछितो ॥६८॥\nतुदिलं पंकजनिधिं तत्त्वां वसुमतीमपि ॥ दलाग्रेषु यजेदेता बलाक्याद्याः समंततः ॥६९॥\nबलाकी विमला चैव कमला वनमालिका ॥ विभीषिका मालिका च शांकरी वसुमालिका ॥७०॥\nपंकजद्वयधारिण्यो मुक्ताहारसमसमप्रभाः ॥ लोकेशान्पूजयेदंते वज्रास्त्राणि तद्वहिः ॥७१॥\nइत्थं यो भजते विधिना साधकोत्तमः ॥ धनधान्यसमृद्धः स्याच्छ्रि यमाप्नोत्यनिंदिताम्‍ ॥७२॥\nवक्षःप्रमाणसलिले स्थित्वा मन्त्रमिमं जपेत्‍ ॥ त्रिलक्षमर्कगं ध्यायन्स भवेत्कमलालयः ॥७३॥\nविष्णुगेहस्थ बिल्वस्य मूले लक्षत्रयं जपेत्‍ ॥ साधको यः स लभते वाछितं धनसंचयम्‍ ॥७४॥\nअशोकवह्रावाज्याक्तैस्तंडुलैर्वशयेज्जगत्‍ ॥ होमेन खादिरे वह्रौं तंडुलैर्मधुरोक्षितैः ॥७५॥\nराजा वश्यो भवेच्छाघ्रं महालक्ष्मीश्व वर्द्धते ॥ बिल्वच्छायामधिवसन्बिमिश्रविष्यभुक्‍ ॥७६॥\nसंवत्सरत्रय हुत्वा तत्फलैरथवांबुजैः ॥ साधकेद्रो महालक्ष्मी चक्षुषा पश्यति ध्रुवम्‍ ॥७७॥\nअथ कल्पांतरे ब्रह्मन्देवराज्यविलुंपकौ ॥ जातौ  शुभनिशुभौ द्वावसुरौ लोककंटकौ ॥७८॥\nततो भ्रष्टादिकारैस्तु शक्राद्यैः संस्तुता मुने ॥ महासरस्वती देवी तदा चावततार ह ॥७९॥\nहिमालये महापुण्य शैलोद्देशेऽतिशोभने ॥ ततः शुम्भादिकान्हत्वा दैवतैः परिपूजिता ॥८०॥\nवरं दत्त्वाविशद्देवी मानसं नाम वै सरः ॥ तस्या मंत्रं प्रवक्ष्यामि श्रृणुष्वावहिता मुने ॥८१॥\nज्ञानामृता शशधरा क्रांतभालोपशोभिता ॥ वाग्बीजं तेन चांगानि कल्पयेत्साधकोत्तमः ॥८२॥\nऋषिः सदाशिवश्वास्य छंदोऽनुष्टुबुत्दृतम्‍ ॥ देवता वाक्यसमाख्याता भजतामिष्टदायिनी ॥८३॥\nश्वेताबंरां विसश्वेता वीणापुस्तकधारिणीम्‍ ॥ दिव्यैराभरणैर्युक्ता ध्यायद्देवीं  निरंतराम्‍ ॥८४॥\nमहासरस्वतपीठे मूर्तिं मूलेन कल्पयेत्‍ ॥ देवीं संपूजयेत्तस्यामंगाद्यावरणैः सह ॥८५॥\nआदावंगावृतिः पश्वादंबिकाद्यास्स मीरिताः ॥ द्वितीया मातृभिः प्रोक्ता तृतीयाद्यष्टशक्तिभिः ॥८६॥\nचतुर्थी पंचमी प्रोक्ता द्वात्रिंशच्छक्तिभिः पुनः ॥ चातुःषष्टया स्मृता षष्ठी शक्ति भिर्लोकनायकैः ॥८७॥\nसप्तमी पुनरेतेषामस्त्रैः स्यादष्टमावृतिः ॥ एवं पूज्यां जगद्धात्री श्रीमती वाग्भवाभिधा ॥८८॥\nस्थानेषु पूर्वमुक्तेषु यजे दंगानि साधकः ॥ अम्बिका वाग्भवा दुर्गा श्रीशक्तिश्वोक्तलक्षणा ॥८९॥\nब्रह्माद्याश्व ततः पूज्याः कराली विकराल्युमा ॥ सरस्वती श्रीर्दुर्गा च लक्ष्मीश्वैव धृतिः स्मृतिः ॥९०॥\nश्रद्धा मेधा रतिः कांतिरार्या षोडश शुक्तयः ॥ खङुखेटकधारिण्यः श्यामाः पूज्याः स्वलंकृताः ॥९१॥\nविषघ्नी पुष्टयः प्रज्ञा सिनीवाली कुहूः पुनः ॥ रुद्रवीर्या प्रभा नंदा पोषणा वृद्धिदा शुभा ॥९२॥\nकालरात्रिर्महारात्रिर्भद्रकाली कपर्दिनी ॥ विकृततिर्दंडिमुंडिन्यौ सेंदुखंडा शिखण्डिनी ॥९३॥\nनिशुम्भशुम्भमथनी चण्डमुण्डविनाशिनी ॥ इन्द्राणी चैव रुद्राणी चक्रहस्ताः पिशाचास्याः ॥९४॥\nनारी नारायणी चैव त्रिशूलिन्यापि पालिनी ॥ अम्बिका ह्रदिनी चैव द्वात्रिंशच्चक्तयः सिताः ॥९५॥\nचक्रहस्ताः पिशाचास्याः संपूज्याश्वारुभूषणाः ॥ पिंगलाक्षी विशालाक्षी समृद्धिर्बुद्धिरेव च ॥९६॥\nश्रद्धा स्वाहा भिक्षा माया संज्ञा वसुं धरा ॥ त्रिलोकधात्री गायत्री सावित्री त्रिदशेश्वरी ॥९७॥\nसरुपा बहुरुपा च स्कंदमाता श्रुतपिया ॥ विमला कमला पश्वादरुणी पुनरारुणी ॥९८॥\nप्रकृतिर्विकृतिः सृष्टिः स्थितिः संह्रतिरेव च ॥ सन्ध्यां माता सती हंसी मर्दिका वज्रिका परा ॥९९॥\nदेवमाता भगवती देवकी कमलासन ॥ त्रिमुखी सप्तवदना सुरासुरविमर्द्दिनी ॥१००॥\nलंबोष्ठी चोर्द्धकेशी च बहुशिश्रा वृकोदरी ॥ रथरेखाह्रया पश्वाच्छशिरेखा तथापरा ॥१०१॥\nअनंगानंगवदना तथैवानंगमेखला ॥ अनंग कुसुमा विश्वरुपा सुरभयंकरी ॥१०२॥\nअक्षोभ्या सप्तवाहिन्या वज्ररुपा शुचिव्रता ॥ वरदाख्याथ वागीशी चतुःषुष्टिस्समीरिताः ॥१०४॥\nचापबाण धराः सर्वा ज्वालाजिह्रा  महाप्रभाः ॥ दंष्ट्रिण्यश्वोकेश्यस्ता युद्धोपक्रांतमानसाः ॥१०५॥\nसर्वाभरणसंदीप्ता पूजनीयाः प्रयत्नतः ॥ लोकेशाः पूर्वत्पूज्यास्तद्वद्वज्रादिकान्यपि ॥१०६॥\nजपेत्षोडशलक्षं च तद्दशांशं हुनेत्सुधीः ॥ आज्येन खादिरे वह्रौ ततः सिद्धो भवेन्मनुः ॥१०७॥\nकमलैरयुतं हुत्वा राजानं वशमानयेत्‍ ॥ उत्पलैर्जुह्रतो नूनं महालक्ष्मीः प्रजायते ॥१०८॥\nपलाशकुसुमैर्हुत्वा वत्सरेण कविर्भवेत्‍ ॥ राजीलवण होमेन वनितां वशयानयेत्‍ ॥१०९॥\nभूमौ भोगांस्तु भुक्तांते विष्णुलोकमवाप्नुयात्‍ ॥ वाणीबीजपाशक्तो नात्र कार्या विचारणा ॥११०॥\nइति श्रीबृहन्नारदीयपुराणे पूर्वभागे बृहदुपाख्याने तृतीयपादे देवीमंत्रनिरुपणं नाम चतुरशीतितमोऽध्यायः ॥८४॥"
  }
]