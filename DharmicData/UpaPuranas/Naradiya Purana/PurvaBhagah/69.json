[
  {
    "text": "सनत्कुमार उवाच ॥\nअथ वक्ष्ये त्रयीमूर्तेर्विधानं त्वब्जिनीपतेः ॥ मन्त्राणां यत्समा राध्य सर्वेष्टं प्राप्नुयाद्धवि ॥१॥\nतारो रेचिकया युक्तो मेधानेत्रयुता रतिः ॥ ससर्गा वामकर्णाढ्यो भृर्गुवढ्यासनो मरुत् ॥२॥\nशेषोदित्य इति प्रोक्तो वस्वर्णो भुक्तिमुक्तिदः ॥ देवभागो मुनिश्छन्दो गायत्री रविः ॥३॥\nमाया वीजं रमा शक्तिर्दृष्टादृष्टे नियोगकः ॥ सत्याय ह्रदयं पश्वाद्धह्यणे शिर ईरितम् ॥४॥\nविष्णव तु शिखावर्म रुद्राय परिकीर्तितम् ॥ नेत्रं स्यादग्रये पश्चात्शर्वायास्त्रमुदात्दृतम् ॥५॥\nनेत्रो ज्वाला मनो हुं फटू स्वाहांता मनवो गणाः ॥ पुनः षडर्णैह्रीं लक्ष्म्याः कृत्वांतः स्थैः षडंगकम् ॥६॥\nशिष्टारौजठरे पृष्ठे तयोर्डैताख्यया न्यसेत् ॥ आदित्यं च रवि पश्वाद्धानुं भास्करमेव च ॥७॥\nसूर्यं च मूर्घ्नि वदने ह्रदि गुह्ये च पादयोः ॥ सद्यादिपञ्च ह्रस्वाद्यान् न्यसेन्डेः ह्रदयोंऽतिमान् ॥८॥\nह्रीं रमामध्य गामष्टौ वर्णांस्तारादिकान्न्यसेत् ॥ मूर्द्धास्यंकठत्कुक्षिनाभिलिंगगुदेषु च ॥९॥\nसचंद्रस्वरपूर्वं तु ङेत शीतांशुमण्डलम् ॥ मूर्द्धादिकंठपर्यंतं न्यसेच्चंद्रिमनुस्मरन् ॥१०॥\nस्पर्शान्सेंदूर्समुच्चार्यं ङेत भास्करमण्डलम् ॥ न्यसेत्कंठादिनाभ्यंत ध्यायन्प्रद्योतनं ह्रदि ॥११॥\nयादीन्सचंद्रानुच्चार्य ङेत च वह्रिमंडलम् ॥ नाभ्यादिपादपर्यंत न्यसेद्वह्रिमनुस्मरन् ॥१२॥\nप्रोक्तोऽयं मण्डलन्यासो महातेजोविधायकः ॥ आदिठांतार्णपूर्व ङे नमोंत सोममण्डलम् ॥१३॥\nमूर्द्धदिलहदयांत तु विन्यसेत्साधकोत्तमः ॥ डकारादिक्षकारांतार्णाद्यं वह्रिमण्ड्लम् ॥१४॥\nङेंत त्दृदादिपा दान्तं विन्यसेत्सुसमाहितः ॥ अग्रीषोमात्मको न्यासः कथितः सर्वसिद्धिदः ॥१५॥\nन्यसेत्सेंदून्मातृकार्णोञ्जयांतपुरुषात्मने ॥ नमोंते व्यापकं मंत्री हंसन्यासोऽयमीरितः ॥१६॥\nअष्टावष्टौ स्वराञ्शेषान्पंचपञ्च मितान्पुनः ॥ उक्तादित्यमुखानेतान्विन्यसेच्च नवग्रहान् ॥१७॥\nआधारलिंगयोर्नाभौ ह्रदि कंठे मुखांतरे ॥ भ्रूमध्ये च तथा भाले ब्रह्मरंध्रे न्यसेत्क्रमात् ॥१८॥\nहंसाख्यमग्रीषोमाख्यं मंडलत्रयमेव च । पुनर्न्या सत्रयं कुर्यान्मूलेन व्यापकं चरेत् ॥१९॥\nएवं न्यासविधिं कृत्वा ध्यायेत्सूर्यं ह्रदंबुजे ॥ दानाभयाब्जयुगलं धारयंत करै रविम् ॥२०॥\nकुंडलां गदकेयूरहारिणं च त्रयीतनुम् ॥ ध्यात्वैवं प्रजपेन्मंत्री वसुलक्षं दशांशतः ॥२१॥\nरक्तांभोजैस्तिलैर्वापि जुहुयाद्विधिवद्वसौ ॥ प्रथमं पीठ्यजने धर्मादीनां स्थले यजेत् ॥२२॥\nप्रभूतं विमलं शार्म समाराध्यमनंतरम् ॥ परमादिमुखं मध्ये खबिंबांतं प्रपूजयेत् ॥२३॥\nसोमाग्निमंडलं पूज्य रविमंडलमर्चयेत् ॥ दीप्ता सूक्ष्मा जया भद्रा विभूतिर्विमला तथा ॥२४॥\nअमोघा विद्युता सर्वतोमुखी पीठशक्तयः ॥ ह्रस्वत्रयोक्तिजाः क्लीबही ना वह्रीं संयुताः ॥२५॥\nस्वरा बीजानि शक्तीनां तदाद्याः पूजयेतुः ताः ॥ ब्रह्मविष्नुशिवात्मा ते सृष्टिः शेषान्विताप्यसौ ॥२६॥\nएवं चान्ते योग पीठात्मने ह्रदयमीरयेत् ॥ ताराद्योऽयं पीठमंत्रस्त्वनेनासनमादिशेत् ॥२७॥\nध्रुवो वियद्विंदुयुतं  खं खखोक्लाय त्दृन्मनुः ॥ नवार्णाय च मनवे मूर्तिं संकल्पयेत्सुधीः ॥२८॥\nसाक्षिं जगता तस्यामावाह्य विधिवद्यजेत् ॥ ततः षडंगामाराध्य द्विक्ष्वष्टांगं प्रपूजयेत् ॥२९॥\nसंपूज्य मध्ये वादित्यं रविं भानुं च भास्करम् ॥ सूर्यं दिशासु सद्यादिपंच ह्रस्वादिकानिमान् ॥३०॥\nस्वस्वनामादिवर्णाद्याः शक्तयोऽर्च्या विदिक्षु च ॥ उषां प्रज्ञां प्रभां संध्यां ततो ब्रह्मादिकान्यजेत् ॥३१॥\nपुरतोऽरुणमभ्यर्च्य सोमं ज्ञं गुरुं भृगुम् ॥ दिक्ष्वर्यमादिकानिष्ट्रा भूमिजं च शनैश्वरम् ॥३२॥\nराहु केतुं च कोणेषु पूर्ववत्परिपूजयेत् ॥ इंद्राद्यानपि वज्राद्यान्पूजयेत्पूर्ववत्सुधीः ॥३३॥\nइत्थं संपूज्य विधिवद्धास्करं भक्तवत्स्लम् ॥ समाहितो दिनेशाय दद्यादर्घ्यं दिने दिने ॥३४॥\nप्राणानायम्य सद्धूमौ  न्यासान्कृत्वा पुरोदितान् ॥ विधायं मंडलं भानोः पीठं पूर्ववदर्चयेत् ॥३५॥\nध्यात्वार्कं प्रयजेद्दिव्यैर्मानसैरुपचारकैः ॥ पात्रं ताम्रमयं प्रस्थतोयग्राहि सुशोभनम् ॥३६॥\nनिधाय मंडले रक्तचंदनादिविनिर्मिते ॥ विलोममातृकामूलमुच्चरन्पूरयेज्जलैः ॥३७॥\nसूर्यबिंबविनिर्गच्छत्सुधांबुधिविभावितैः ॥ कुंकुमं रोचनां राजीं चंदनं रक्तचंदनम् ॥३८॥\nकरवीरं जपा शालिकुश्यामाकतंडुलान् ॥ तिलवेणुयाश्वैव निक्षिपेत्सलिले शुभे ॥३९॥\nसांगं सावरणं तत्रावाह्यार्कं पूर्वद्यजेत् ॥ गंधपुष्पधूपदीपनैवेद्याद्यै र्विधानतः ॥४०॥\nप्राणायामत्रयं कृत्वा क्रुर्यादंगानि पूर्ववत् ॥ सुधाबीजं चंदनेन दक्षे करतले लिखेत् ॥४१॥\nतेनाच्छाद्यार्घ्यपात्रं च जपेन्म्नुमनन्यधीः ॥ अष्टोत्तरशतावृत्त्या पुनः संपूज्य भास्करम् ॥४२॥\nहस्ताभ्यां पात्रमादाय जानुभ्यामवनीं गतः ॥ आमूर्घ्नि पात्रमुद्धृत्यांबरेण वरने खेः ॥४३॥\nदृष्टिं चाधाय मनसा पूजयित्वा रविं पुनः ॥ साधकेन स्वकैक्येन मूलंमंत्रं धिया जपन् ॥४४॥\nअर्घ्यं दद्याद्रविं ध्याय नक्तचंदनमंडले ॥ दत्त्वा पुष्पांजलिं भूयो जपेदष्टोत्तरं शतम् ॥४५॥\nनित्यं वा तद्दिनेऽप्य्वमर्घ्यं दद्याद्विवस्वते ॥ तेन तुष्टो दिनेशोऽस्मै दद्याद्वित्तं यशः सुखम् ॥४६॥\nपुत्रान्पौत्रानभीष्टं च यद्यत्सर्वं प्रयच्छति ॥ अर्घ्यदानमिदं प्रोक्तमायुरारोग्यवर्द्धनम् ॥४७॥\nधनधान्यपशुक्षेमक्षेत्रमित्रकलत्रदम् ॥तेजोवीर्यशः कीर्तिविद्याविभवभोगदम् ॥४८॥\nगायत्र्याराधनासक्तः संध्यावंदनतत्परः ॥ एवं मनुं जपन्विप्रो दुःख नैवाप्नुयात्क्कचित् ॥४९॥\nविकर्तनाय निर्माल्यमेवं संपूज्य दापयेत् ॥ वियद्वह्रिमरुत्साद्यांतार्विसेंदुसमन्वितम् ॥५०॥\nमार्तंडभरवाख्यं हि बीजं त्रैलोक्यमोहनम् ॥ बिंबबी जेन पुटितं सर्वकामफलप्रदम् ॥५१॥\nपूर्ववत्सकलं चान्यदत्र ज्ञेयं मनीषिभिः ॥ भृगुर्जलेंदुमन्वाढ्यः सोमाय ह्रदयांतिमः ॥५२॥\nषडक्षरो मंत्रराजो मुनि रस्य भृगुर्मतः ॥ छंदः पंक्तिस्तु सोमोऽस्य देवता परिकीर्तिता ॥५३॥\nआद्यं बीजं नमः शक्तिर्विनियोगोऽखिलाप्तये ॥ षड्‌दीर्घेण स्वबीजेन षडंगानि समाचरेत् ॥५४॥\nपूर्णेद्वास्यं स्फटिकभं नीलालकलसन्मुखम् ॥ विभ्राणामिष्टं कुसुदं ध्यायेन्मुक्तास्त्रजं विधुम् ॥५५॥\nऋतुलक्षं जपेन्मंत्रं पायसेन ससर्पिषा ॥ जुहुयात्तद्दशांशेन पीठे सोमांतपूजिते ॥५६॥\nमूर्तिमूलेन संकल्पे पूजयेद्विधिवद्विधुम् ॥ केसरेष्वंगपूजा स्यात्पत्रेष्वेताश्व शक्तयः ॥५७॥\nरोहिणी कृत्तिका चैव रेवती भरणी पुरः ॥ रात्रिरार्द्रा ततो ज्योत्स्ना कला हारसमप्रभा ॥५८॥\nसुशुल्कमाल्यवसना मुक्ताहारविभूषिताः ॥ सर्वास्स्तनभराक्रांता रचितांजलयः शुभाः ॥५९॥\nस्वप्रियासक्तमनसो मदविभ्रममंथराः ॥ समम्यर्च्याः सरोजाक्ष्यः पूर्णेदुसहशाननाः ॥६०॥\nदलाग्रेषु समभ्यर्च्यास्त्वष्टौ सूर्यादिका ग्रहाः ॥ आदित्यभूसुतबुधमंददेवेज्यराहवः ॥६१॥\nशुक्रकेतुयुता ह्योते पूज्याः पत्राग्रगा ग्रहः ॥ रक्तारुणश्वेतनीलपीतधूम्रसिताऽसिताः ॥६२॥\nवामोरुन्यस्ततद्धस्ता दक्षिणेन धृताभयाः ॥ लोकपालांस्तदस्त्राणि तद्वाह्ये पूजयेत्सुधीः ॥६३॥\nएवं संसाधितो मंत्रः प्रयच्छेदिष्टमात्मनः ॥ पौर्णमास्यां जिताहारो दद्याअदर्घ्यं विधूदये ॥६४॥\nमंडलत्रितयं कुर्यात्प्राक्प्रत्यगायतं भुवि ॥ पश्विमे मंडले स्थित्वा पूजाद्रव्यं च मध्यमे ॥६५॥\nसंस्थाप्य सोममन्यस्मिमंडलेऽब्जसमन्विते ॥ समभ्यर्च्यं विधानेन पीठपूज नपूर्वंकम् ॥६६॥\nस्थापयेद्राजतं पात्रं पुरतस्तत्र मंत्रवित् ॥ सुरभीपयसापूर्य्य तं स्पृशन्प्रजपेन्मनुम् ॥६७॥\nअष्टोत्तरशतं पश्वाद्विद्या मंत्रैण मंत्रवित् ॥ दद्यानिशाकरायार्घ्यं सर्वाभीष्टार्थसिद्धये ॥६८॥\nक्रुअयदनेन प्रतिमासमतंद्रितः ॥ वर्षातरेण सवष्टं प्राप्नोति भुवि मानवः ॥६९॥\nविद्ये विद्यामालिनी स्यादत चंद्रिणि सवदेत् ॥ चंद्रमुखि द्विठांतोऽयं विद्यामंत्र उदाह्रतः ॥७०॥\nएवं कुसुदिनीनाथमंत्रं यो जपति ध्रुवम् ॥ धनं धान्यं सुतान्पौत्रान्सौभाग्यं लभतेऽचिरात् ॥७१॥\nअथांगारकमंत्रं तु वक्ष्ये धनसुतप्रदम् ॥ तारो दीर्घेदुग्युग्व्योम तदेर्वेद्युयुतः पुनः ॥७२॥\nषांतः सर्गी च चंडीशौ क्रमादिंदुविसर्गिणौ ॥ षडर्णौऽयं महामंत्रो मंगलस्याखिलेष्टदः ॥७३॥\nविरुपाक्षो मुनिश्र्छंदो गायत्रं देवता कुजः ॥ मंत्राणैः षड्‌भिरंगानि क्रुर्वन्ध्यायेद्धरात्मजम् ॥७४॥\nमेषस्थं रक्तवस्त्रांगं शूलशक्तिगदावरान् ॥ करौर्बिभ्राणमीशानखेदजं भूसुतं स्मरेत् ॥७५॥\nरसलंक्ष जपेन्मंत्रं दशांशं खदिरोद्धवैः ॥ समिद्धिर्जुहुयादग्रौ शैवे पीठे यजेत्कुजम् ॥७६॥\nप्रागंगानि समाराध्य ह्येकविंशतिकोष्ठकम् ॥ मंगलो भूमिपुत्रश्व ऋणहर्ता धनप्रदः ॥७७॥\nस्थिरासनो महाकायः ॥ सर्वकर्माविरोधकः ॥लोहितो लोहिताक्षश्व सामगानां कृपाकरः ॥७८॥\nधरात्मजः कुजो भौमो भूमिदो भूमिनंदनः ॥ अंगारको महीसूनुः सर्वगापहारकः ॥७९॥\nवृष्टिकर्ता वृष्टिहर्ता सर्वकार्यार्थसिद्धिदः ॥ इत्येक विंशतिः प्रोक्ता मूर्तयो भूसुतस्य वै ॥८०॥\nमंगलादीन्यजेन्मंत्री स्वस्वस्थानस्थितान्क्रमात् ॥ इंद्राद्यानपि वज्रादीनेवं सिद्धो भवेन्मनुः ॥८१॥\nसुतकामा कुरंगाक्षी भौमव्रतमुपाचरेत् ॥ मार्गदशीर्षेऽथ वैशाखे व्रतारंभः प्रशस्यते ॥८२॥\nअरुणोदयवेला यामुथायावश्यकं पुनः ॥ विनिर्तर्त्यं रदान्धावेदपामार्गैण वाग्यता ॥८३॥\nस्नात्वा रक्ताबंधरधरा रक्तमाल्यविलेपना ॥ नैवेद्यादींश्व संमारान्रक्तान्सर्वान्र्पकल्पयेत् ॥८४॥\nयोग्यं विप्रं समाहूय कुजमर्चेत्तदाज्ञया ॥ रक्तगोगोमयालिप्तभूमौ  रक्तासने विशेत् ॥८५॥\nआचम्य देशकाली च स्मृत्वा काम्य समुच्चरन् ॥ मङुलादीनि नामानि स्वकीयांगेषु विन्यसेत् ॥८६॥\nमुखे प्रविन्यसेत्साधी सामगानां कृपाकरम् ॥ धरात्मजं नसोरक्षणोः कुजं भौमं ललाटके ॥८७॥\nभूमिदं तु भ्रुवार्मध्ये मस्तके भूमिनन्दनम् ॥ अङारकं शिखायां च सर्वांगे च महीसुतम् ॥८८॥\nबाहुद्वये न्यसेत्पश्वात्सर्वरोगापहारकम् ॥ मूर्द्धादि वृष्टिकर्तारमापादांतं न्यसेत्सुधीः ॥८९॥\nविन्यसेद्धृष्टिहर्तारं मूर्द्धातं चरणादितः ॥ न्यसेदंते ततो दिक्षु सर्वकार्यार्थासिद्धिदम् ॥९०॥\nनाभौ ह्रदि शिरस्यारं वक्रे भूमिजमेव च ॥ विन्यस्यैवं निजे देहे ध्यायेत्प्राग्वद्धरात्मजम् ॥९१॥\nमानसैरुपचारैश्व संपूज्यार्घ्यं निधापयेत् ॥ एक्विंशतिकोष्ठाढ्ये त्रिकोणे ताम्रपत्रगे ॥९२॥\nआवाह्यङारकं तत्र रक्तपुष्पादिभिर्य जेत् ॥ अङानि पूर्वमाराध्य मङुलादीन्प्रपूजयेत् ॥९३॥\nएकविंशातिकोष्ठेषु चक्रमारं च भूमिजम् ॥ त्रिकोणषु च सम्पूज्य बहिरष्टौ च मातृकाः ॥९४॥\nइंद्रादीनथ वज्रादीन्बाह्ये संपूजयेत्पुनः ॥ धूपदीपौ गोधूमान्नं निवेदयेत् ॥९५॥\nताम्रपात्रे शुद्धतोयपूरिते रक्तचंदनम् ॥ रक्तपुष्पाक्षतफलान्याक्षिप्यार्घ्यं समर्पयेत् ॥ मंगलाय ततो मंत्री इदं मंत्रद्वयं पठेत् ॥९६॥\nभूमिपुत्र महातेजः स्वेदोद्धव पिनाकिनः ॥ सुतार्थिनी प्रपन्ना त्वां गृहाणार्घ्यं नमोऽस्तु ते ॥९७॥\nरक्तप्रवालसंकाश जपाकुसुमसन्निभ ॥ महीसुत महाभाग गृहाणार्घ्यं नमोऽस्तु ते ॥९८॥\nएकविंशतिपूर्वोक्तैर्ङेमोतैश्व नामभिः ॥ ताराद्यैः प्रणमेत्पश्चात्तावत्यश्व प्रदक्षिणाः ॥९९॥\nधरनीगर्भसंभूतं विद्युत्तेजः समप्रभम् ॥ कुमारं शक्तिहस्तं च मङुलं प्रणमाम्यहम् ॥१००॥\nततो रेखात्रयं कुर्यात्खदिरांगारकेण च ॥ मार्जयेद्वामपादेन मंत्राभ्यां च समाहिता ॥१०१॥\nदुःखदौर्भाग्यनाशाय पुत्रसंतानहेतवे ॥ कृतरेखात्रयं वामपादेनैतत्प्रमार्ज्म्यहम् ॥१०२॥\nऋणदुःखविनाशाय मनोभीष्टार्थसिद्धिये ॥ मार्जयाभ्यसिता रेखास्तिस्त्रो जन्मत्रयोद्धवाः ॥१०३॥\nस्तुवीत धरणीपुत्रं पुष्पांजलिकरा ततः ॥ ध्यायंती तत्पदांभोजं पूजासांगत्वसिद्धये ॥१०४॥\nऋणहर्त्रे नमस्तुभ्यं दुःखदारिद्रयानाशिने ॥ सौभाग्यसुखदो नित्यं भव मे धरणीसुत ॥१०५॥\nतप्तकांचनसंकाश तरुणार्कसमप्रभ ॥ सुखसौभाग्यधनद ऋणदारिद्यनाशक ॥१०६॥\nग्रहराज नमस्तेऽस्तु सर्वकल्याणकारक ॥ प्रसादं कुरु देवेश सर्वकल्याणभाजन् ॥१०७॥\nदेवदानवगंधर्वयक्षराक्षसपन्नगाः ॥ आप्नुवन्ति शिवं सर्वे सदा पूर्णमनोर्थाः ॥१०८॥\nआचिरादेव लोकेऽस्मिन्यस्याराधनतो जनाः ॥ प्राप्नुवन्ति सुखं तस्मै नमो धरणिसूनवे ॥१०९॥\nयो वक्रगतिमापन्नो नृणां दुखं प्रयच्छति ॥ पूजितं सुखसौभाग्यं तस्मै क्ष्मासूनवे नमः ॥११०॥\nनभसि द्योतमानाय सर्वकल्याणहेतवे ॥ मङुलाय नमस्तुभ्यं धनसंतानहेतवे ॥१११॥\nप्रसादं कुरु मे भौम मंगलप्रद मंगल ॥ मेषवाहन रुद्रात्मन्देहि पुत्रान्धनं यशः ॥११२॥\nएवं स्तुत्वा प्रणम्याथ विसृज्य धरणीसुतम् ॥ यथाशक्तया प्रदाय स्वं गृह्री याद्धाह्यणाशिषः ॥११३॥\nगुरवे दक्षिणां दत्त्वा भुञ्जीयातन्निवेदितम् ॥११४॥\nएवमावत्सरं कुर्यात्पतिमंगलवासरम् ॥ तिलैर्होमं विधायाथ शतार्द्ध भोजयेद्दिजान् ॥११५॥\nभौममूर्ति स्वर्णमयीमाचायीय समर्पयते‍ ॥ मंडलस्थे घटेऽभ्यर्च्येत्सुतसौभाग्यसिद्धये ॥११६॥\nएवं व्रतपरा नारी प्राप्नुयात्सुभगान्सुतान् ॥ ऋणनाशाय वित्तार्थं व्रतं कुर्यात्पुमानपि ॥११७॥\nब्राह्मणः प्रजपेन्मन्त्रंग्निर्मूर्द्धेति वैदिकम् ॥ अंगारकस्य गायत्रीं वक्ष्ये यजनसिद्धये ॥११८॥\nअंगारकाय शब्दांते विद्महे पदमीरयेत ॥ शक्तिहस्ताय वर्णांते घीमहीति समुच्चरेत् ॥११९॥\nतन्नो भौमः प्रचोवर्णा न्दयादिति च संवदेत् ॥ भौमस्यैषा तु गायत्री जप्तुः पदमीरयेत् ॥१२०॥\nभौमोषासमेतद्धि बुधन्त्रमथोच्यते ॥ फांतः कर्णेसंयुक्तो बुधो ङेंसे ह्रदंतिमः ॥१२१॥\nरसाणो बुधमन्त्रोऽयं मुनिब्रह्यास्य कीर्तितः पंक्तिश्छैदो देवता तु बुधः सर्वष्टदो नृणाम् ॥१२२॥\nआद्यं बीजं नमः शक्तिर्विनियोगोऽखिलाप्तये ॥ वंदे बुधे सदा भक्त्या पीताम्बरविभूषणाम् ॥१२३॥\nजानुस्थामहस्ताढचं साभयेतपाणिकम् ॥ ध्यात्वैवं प्रजपेसहस्त्रं विजितेंद्रियः ॥१२४॥\nदर्शांशं जुहुयादाज्यैः पीठे पूर्वोदितेऽर्चयेत् ॥ अङुमातृदिशापालहेतिभिर्बुधमर्चयेत् ॥१२५॥\nएवं सिद्धे मनौ मंत्री साधयेत्स्वमनोरथान् ॥ सहस्त्रं प्रजपेन्मत्रं नित्यं दशदिनावधि ॥१२६॥\nतस्याशु ग्रहजा पीडा नश्यत्येव न संशयः ॥ बुधस्याराधनं प्रोक्तं गुरोराराधनं श्रृणु ॥१२७॥\nबृहंस्पतिपदं ङेंऽतं सेंद्वाद्यर्णाघमंडितम् ॥ नमौंतो वसुवर्णोऽयं मुनिर्ब्रह्यास्य संमतः ॥१२८॥\nछन्दोऽनुष्टुप्सुराचार्यो देवता बीजमादिमम् ॥ ह्रच्छक्तिदीर्घवह्रींदुयुगलेनांगकल्पना ॥१२९॥\nन्यस्तवामकरं राशौ रत्नानां दक्षिणात्करात् ॥ किरंतं पीत पुष्पालंकाराले पांशुकार्चितम् ॥१३०॥\nसर्वविद्यानिधिं देवगुरुं स्वर्णद्युतिं स्मरेत् ॥ लक्षं जपो दशांशेन घृतेनान्ने वा हुनेत् ॥१३१॥\nधर्मादिपीठे प्रयजेदंग दिक्पालहेति भिः ॥ एवं सिद्धे मनौ मंत्री साधयोदिष्टमात्मनः ॥१३२॥\nविषरोगादिपीडासु कलहे स्वजनोद्धवे॥ पिप्पलोत्थमिद्धिश्व जुहुयात्तन्निवृत्तये ॥१३३॥\nहुत्वा दिनत्रयं मन्त्री निशापुष्पैर्घृतप्लुतैः ॥ स विंशतिशतं शीघ्रं वासांसि लभते महीम् ॥१३४॥\nगुरोराराधनं प्रोक्तं श्रृणु शुक्रस्य सांप्रतम् ॥ वस्त्रं मे देहि शुक्राय ठद्वयांतो ध्रुवादिकः ॥१३५॥\nरुदार्णोऽयं मनुर्ब्रह्या मुनिश्छन्दो विराड्डत ॥ दैत्येज्यो देवता बीजं ध्रुवः शक्तिर्वसुप्रिया ॥१३६॥\nभूनेत्र चन्द्रनेत्राग्नित्रार्णैः स्यात्षडंगकम् ॥ शुक्लांबरालेपभूषं करेण ददतं धनम् ॥१३७॥\nवामेन शुक्रं व्याख्यानमुद्रादोषं स्मरेत्सुधीः ॥ अयुतं प्रजपेन्मन्त्रं दशांशं जुहुयाद्‍ घृतैः ॥१३८॥\nधर्मादिपीठे प्रयजेदंगेंद्रादितदायुधैः ॥ श्वेतपुष्पैः सुगंधैश्व  जुहुयाद्‍ भृगुवासरे ॥१३९॥\nएकविंशतिवारं यो लभते सोंऽशुकं मणीन् ॥ मनवोऽमी सदा गोप्या न देया यस्य कस्यचित् ॥१४०॥\nभक्तियुक्ताय शिष्याय देया वा निजसूनवे ॥१४१॥\nइति श्रीबृहन्नारदीयपुराणे पूर्वभागे बृहदुपाख्याने तृतीयपादे मन्त्रविधाननिरुपणं नामैकोनसप्ततितमोऽध्यायः ॥६९॥"
  }
]