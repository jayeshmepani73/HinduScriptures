[
  {
    "text": "ऋषय ऊचुः ॥ \nसाधु सूत महाभाग त्वयातिकरुणात्मना ॥ श्रावितं सर्वपापाघ्नं गङ्गामाहात्म्य मुत्तमम् ॥१॥ \nश्रुत्वा तु गङ्गामाहात्म्यं नारदो देवदर्शनः ॥ किं पप्रच्छ पुनः सूत सनकं मुनिसत्तमम् ॥२॥\nसूत उवाच ॥\nश्रृणुध्वमृषयः सर्वे नारदेन सुरर्षिणा ॥ पुष्टं पुनर्यथा प्राह प्रवक्ष्यामि तथैव तत् ‍ ॥३॥\nनानाख्यानेतिहासाड्यं गङामहात्म्यमघप्रणाशि त्वत्तो मुने कारुणणिकादभीष्टम् ‍ ॥४॥ \nनारद उवाच ॥ अहोऽतिधन्यं सुकृतैकसारं श्रुतं मया पुण्यमसंवृतार्थम् ॥ गाङ्गेयमाहात्म्यघप्रणाशि त्वत्तो मुनेकारुणिकादभीष्टम् ॥५॥ \nये साधवः साधु भजन्ति विष्णुं स्वार्थं परार्थं च यतन्त एव ॥ नानोपदेशैः सुविमुग्धचि तं प्रबोधयन्ति प्रसभं प्रसन्नम् ॥६॥ \nततः समाख्याहि हरेर्व्रतानि कृतैश्च यैः प्रीतिमुपैंति विष्णुः ॥ ददाति भक्तिं भजतां दयालुर्मुक्तिस्तु तस्या विदिता हि दासी ॥७॥ \nददाति मुक्तिं भजतां मुकुन्दो व्रतार्चनध्यानपरायणानाम् ॥ भक्तानुसेवासु महाप्रयासं विमृश्य कस्यापि न भक्तियोगम् ॥८॥ \nप्रवृत्तं च निवृत्तं च यत्कर्म हरितोषणम् ॥ तदा ख्याहि मुनिश्रेष्ठ विष्णुभक्तोऽसि मानद ॥९॥ \nसनक उवाच ॥ \nसाधु साधु मुनिश्रेष्ठ भक्तस्त्वं पुरुषोत्तमे ॥ भूयो भूयो यतः पृच्छेश्चरित्रं शार्ङ्गधन्वनः ॥१०॥ \nव्रतानि ते प्रवक्ष्यामि लोकोपकृतिमन्ति च ॥ प्रसीदति हरिर्यैस्तु प्रयच्छत्यभयं तथा ॥११॥ \nयस्य प्रसन्नो भगवान्यज्ञलिङ्गो जनार्दनः ॥ इजामुत्र सुखं तस्य तपोवृद्धिश्च जायते ॥१२॥ \nयेन केनाप्युपायेन हरिपूजापरायणाः ॥ प्रयान्ति परमं स्थानमिति प्राहुर्महर्षयः ॥१३॥ \nमार्गशीर्षे सिते पक्षे द्वादश्यां जलशायिनम् ॥ उपोषितोऽर्चयेत्सम्यङ् नरः श्रद्धासमन्वितः ॥१४॥ \nस्नात्वा शुक्लाम्बरधरो दन्तधावनपूर्वकम् ॥ गन्धपुष्पाक्षतेर्धूपै दीपैर्नैवेद्यपूर्वकैः ॥१५॥ \nवाग्यतो भक्तिभावेन मुनिश्रेष्ठार्चयेद्धरिम् ॥ केशवाय नमस्तुभ्यमिति विष्णुं च पूजयेत् ॥१६॥ \nअष्टोत्तरशतं हुत्वा वह्न्रो घृतातिलाहुतीः ॥ रात्रौ जागरणं कुर्याच्छालग्रामसमीपतः ॥१७॥ \nस्नापयेत्प्रस्थपयसा नारायणमनामयम् ॥ गीतैर्वाद्यैश्च नैवेद्येर्भक्ष्यैर्भोज्यैश्व केशवम् ॥१८॥ \nत्रिकालं पूजयेद्भक्तया महालक्ष्म्या समन्वितम् ॥ पुनः कल्ये समुत्थाय कृत्वा कर्म यथोचितम् ॥१९॥ \nपूर्ववत्पूजयेद्देवं वाग्यतो नियतः शुचिः ॥ पायसं घृतसंमिश्रं नालिकेरफलान्वितम् ॥२०॥ \nमन्त्रेणानेन विप्राय दद्याद्भक्तया सदक्षिणम् ॥ केशवः केशिहा देवः सर्वसंप्रत्प्रदायकः ॥२१॥ \nपरमान्नप्रदानेन मम स्यादिष्टदायकः ॥ ब्राह्मणान्भोजयेत्पश्चाच्छक्तितो बन्धुभिः सह ॥२२॥ \nनारायण परो भृत्वा स्वयं भुञ्जीत वाग्यतः ॥ इति यः कुरुते भक्तया केशवार्चनमुत्तमम् ॥२३॥ \nस पौंडरीकयज्ञस्य फलमष्टगुणं लभेत् ॥ पौषमासे सिते पक्षे द्वादश्यां समुपोषितः ॥२४॥ \nनमो नारायणायेति पूजयेत्प्रयतो हरिम् ॥ पयसा स्नाप्य नैवेद्यं पायसं च समर्पयेत् ॥२५॥ \nरात्रौ जागरणं कुर्यात्र्रिकालार्चनतत्परः ॥ धूपैदीपैश्च नैवेद्यैर्गन्धैःपुष्पैर्मनोरमैः ॥२६॥ \nतृणैश्च गीतवाद्याद्यैः स्तोत्रेश्चाप्यर्चयेद्धरिम् ॥ कृशरान्नं च विप्राय दद्यात्सघृतदक्षिणम् ॥२७॥ \nसर्वात्मा सर्वलोकेशः सर्वव्यापी सनातनः ॥ नारायणः प्रसन्नः स्यात्कृशरान्नप्रदानतः ॥२८॥ \nमंत्रेणानेन विप्राय दत्त्वा वै दानमुत्तमम् ॥ द्विजांश्च भोजेयच्छत्तया स्वयमाद्यात्सबान्धवः ॥२९॥\nएवं संपूजयेद्भक्तया देवं नारायणं प्रभुम् ॥ अग्निष्टोमाष्टकफलं स संपूर्णमवाप्नुयात् ॥३०॥ \nमाघस्य शुक्लद्वादश्यां पूर्ववत्समुपोषितः ॥ नमस्ते माधवायेति हुत्वाष्टौ च घृताहुतीः ॥३१॥ \nपूर्वमानेन पयसा स्नापयेन्माधवं तदा ॥ पुष्पगन्धाक्षतैरर्चेत्सावधानेन चेतसा ॥३२॥ \nरात्रौ जागरणं कुर्यात्पूर्ववद्भक्तिसंयुतः ॥ कल्यकर्म च निर्वर्त्य माधवं पुनरर्चयेत् ॥३३॥ \nप्रस्थं तिलानां विप्राय दद्याद्वै मन्त्रपूर्वकम् ॥ सदक्षिणं सवस्रं च सर्वपापविमुक्तये ॥३४॥ \nमाधवः सर्वभूतात्मा सर्वकर्मफलप्रदः ॥ तिलदानेन महता सर्वान्कामान्प्रयच्छतु ॥३५॥ \nमन्त्रेणानेन विप्राय दत्त्वा भक्तिसमन्वितः ॥ ब्राह्मणान्भोजयेच्छक्तया संस्मरन्माधवं प्रभुम् ॥३६॥\nएवं यः कुरुते भक्तया तिलदाने व्रतं मुने ॥ वाजपेय शतस्यासौ संपूर्ण फलमाप्नुयात् ॥३७॥ \nफाल्गुनस्य सिते पक्षे द्वादश्यां समपोषितः ॥३८॥ \nअष्टोत्तरशतं हुत्वा घृतमिश्रतिलाहुतीः ॥ पूर्वमानेन पयसा गोविन्दं स्नापयेच्छुचिः ॥३९॥ \nरात्रौ जागरणं कुर्याकत्रिकालं पूजयेत्तथा ॥ प्रातःकृत्यं समाप्याथ गोविन्दं पूजयेत्पुनः ॥४०॥ \nव्रीह्याढकं च विप्राय दद्याद्वस्रं सदक्षिणम् ॥ नमो गोविन्द सर्वेश गोपिकाजनवल्लभ ॥४१॥ \nअनेन धान्य दानेन प्रीतो भव जगद्ग्रुरो ॥ एवं कृत्वा व्रतं सम्यक् सर्वपापविवर्जितः ॥४२॥ \nगोमेधमखजं पुण्यं सम्पूर्णं लभते नरः ॥ चैत्रमासे सिते पक्षे द्वादश्यां समुपोषितः ॥४३॥ \nनमोऽस्तु विष्णवे तुभ्यमिति पूर्ववदर्चयेत् ॥ क्षीरेण स्नापयेद्विष्णुं पूर्वमानेन शक्तितः ॥४४॥ \nतथैव स्नापयेद्विप्र घृतप्रस्थेन सादरम् ॥ कृत्वा जागरणं रात्रौ पूजयेत्पूर्ववद्रती ॥४५॥ \nततः कल्ये समुत्थाय प्रातःकृत्यं समाप्य च ॥ अष्टोत्तरशतं हुत्वा मध्वाज्यतिलमिश्रितम् ॥४६॥ \nसदक्षिणंच विप्राय दद्याद्वै तण्डुलाढकम् ॥ प्राणरूपी महाविष्णुः प्राणदः सर्ववल्लभः ॥४७॥ \nतण्डुलाढकादानेन प्रीयतां मे जनार्दनः ॥ एवं कृत्वा नरो भक्तया सर्वपापविवर्जितः ॥४८॥ \nअत्याग्निष्टोमज्ञस्य फलमष्टगृणं लभेत् ॥ वैशाखशुक्लद्वादश्यामुपोष्य मधुसूदनम् ॥४९॥ \nद्रोणक्षीरेण देवेशं स्नापयेद्भक्तिसंयुतः ॥ जागरं तत्र कर्त्तव्यं त्रिकालार्चनसंयुतम् ॥५०॥ \nनमस्ते मधुहन्त्रे च जुहुयाच्छक्तितो घृतम् ॥ अष्टोत्तरशतं प्रार्च्यं विधिवन्मधुसूदनम् ॥५१॥ \nविपापो ह्यश्वमेधानामष्टानां फलमाप्नुयात् ॥ ज्येष्ठमासे सिते पक्षे द्वादश्यामुपवासकृत् ॥५२॥ \nक्षीरेणाढकमानेन स्नापयेद्यस्त्रिविक्रमम् ॥ नमस्रिविक्रमायेति पूजयेद्भक्तिसंयुतः ॥५३॥ \nजुहुयात्पायसेनैव ह्यष्टोशताहुतीः॥ कृत्वा जागरणं रात्रौ पुनः पूजां प्रकल्प येत् ॥५४॥ \nअपूपविंशतिं दत्त्वा ब्राह्मणाय सदक्षिणम् ॥ देवदेव जगन्नाथ प्रसीद परमेश्वर ॥५५॥ \nउपायनं च संगृह्य ममाभीष्टप्रदो भव ॥ ब्राह्मणान्भोजयेच्छक्तया स्वयं भुञ्जीत वाग्यतः ॥५६॥ \nएवं यः कुरुते विप्र व्रतं त्रैविक्रमं परम् ॥ सोऽष्टानां नरमेधानां विपापः फलमाप्नुयात् ॥५७॥ \nआषाढशुक्लद्वाश्यामुपवासी जितेन्द्रियः ॥ वामनं पूर्वमानेन स्नापयेत्पयसा व्रती ॥५८॥ \nनमस्ते वामनायेति दूर्वाज्याष्टोत्तरं शतम् ॥ हुत्वा च जागरं कुर्याद्वामनं चार्चयेत्पुनः ॥५९॥ \nसदक्षिणं च दध्यन्नं नालिकेरफलान्वितम् ॥ भक्त्तया प्रदद्याद्विप्राय वामनार्चनशीलिने ॥६०॥ \nवामनो बुद्धिदो होता द्रव्यस्थो वामनः सदा ॥ वामनस्तारकोऽस्माच्च वामनाय नमो नमः ॥६१॥ \nअनेन दत्त्वा दध्यन्नं शक्तितो भोजयेद्विजान् ॥ कृत्वै वमग्निष्टोमानां शतस्य फलमाण्नुयात् ॥६२॥ \nश्रावणस्य सिते पक्षे द्वादश्यामुपवासकृत् ॥ क्षीरेण मधुमिश्रेण स्नापयेच्छ्रीधरं व्रती ॥६३॥ \nनमोऽस्तु श्रीधरायेति गन्धाद्यैः पूजयेत्क्रमात् ॥ जुहुयात्पृषदाज्येन शतमष्टोत्तरं मुने ॥६४॥ \nकृत्वा च जागरं रात्रौ पुनः पूजां प्रकल्पयेत् ॥ दातव्यं चैव विप्राय क्षीराढकमनुत्तमम् ॥६५॥ \nदक्षिणां च सवस्रां वै प्रदद्याद्धेमकुण्डले ॥ मन्त्रेणानेन विप्रेन्द्र सर्वकामाथसिद्धये ॥६६॥ \nक्षीराब्धिशायिन्देवेश रमाकान्त जगत्पते ॥ क्षीरादानेन सुप्रीतो भव सर्वसुखप्रदः ॥६७॥ \nसुखप्रदत्वाद्विप्रांश्च भोजयेच्छक्ति तो व्रती ॥ एव कृत्वा श्वमेधानां सहस्रस्य फलं लभेत् ॥६८॥ \nमासि भाद्रपदे शुक्ले द्वादश्यां समुपोषितः ॥ स्नापयेद्रोणपयसा त्दृषीकेशं जगद्गुरुम् ॥६९॥ \nत्दषीकेश नमस्तुभ्यामिति संपूजयेन्नरः॥ चरुणा मधुयुक्तेन शतमष्टोत्तर हुनेतः ॥७०॥ \nजागरादीनि निर्वर्त्य दद्यादात्मविदे ततः ॥ सार्धाढकं च गोधूमान्दक्षिणां हेम शक्तितः ॥७१॥ \nत्दृषीकेश नमस्तुभ्यं सर्वलोकैकहेतवे ॥ मह्यं सर्वसुखं देहि गोधूमस्य प्रदानतः ॥७२॥ \nभोजयेद्ब्राह्मणाञ्शक्तया स्वयं चाश्र्नीतवाग्यतः ॥ सर्वपापविनिर्मुक्तो ब्रह्ममेधफलं लभेत् ॥७३॥ \nआश्विने मासि शुक्लायां द्वादश्यांसमुपोषितः ॥ पद्मनाभं च पयसा स्नापयेद्भक्तितःशुचिः ॥७४॥ \nनमस्ते पद्मनाभाय होमं कुयार्त्सवशक्तितः ॥ तिलब्रीहियवाज्यैश्च पूजयेच्च विधानतः ॥७५॥ \nजामरं निशि निर्वर्त्य पुनः पूजां समाचरेत् ॥ दद्याद्विप्राय कुडवं मधुनस्तु सदक्षिणम् ॥७६॥ \nपद्मनाभ्ज्ञ नमस्तुभ्यं सर्वलोकपितामह ॥ मधुदानेन सुप्रीतो भव सर्वसुखप्रदः ॥७७॥ \nएवं यः कुरुते भक्त्तया पद्मनाभव्रतं सुधीः ॥ ब्रह्ममेधसहस्रस्य फलमाप्नोति निश्चितम् ॥७८॥ \nद्वादश्यां कार्तिके शुक्ले उपवासी जितेन्द्रियः ॥ क्षीरेणाकढकमानेन दध्ना वाज्येन तावता ॥७९॥ \nनमो दामोदरायेति स्नापयेद्भक्तिभावतः ॥ अष्टोत्तरशतं हुत्वा मध्वाज्याक्ततिलाहुतीः ॥८०॥ \nजागरं नियतः कुर्यात्र्रिकालार्चनतत्परः ॥ प्रातः संपूजयेद्देवं पद्मपुष्पैर्मनोरमैः ॥८१॥ \nपुनरष्टोत्तरशतं जुहुयात्सघृतैस्तिलैः ॥ पञ्चभक्ष्ययुतं चान्नं दयाद्विप्राय भक्तितः ॥८२॥ \nदामोदर जगन्नाथ सर्वकारणकारण ॥ त्राहि मां कृपया देव शारणागतपालक ॥८३॥ \nअनेन दत्त्वा दानं च श्रोत्रियाय कुटुम्बिने ॥ दक्षिणां च यथाशक्तया ब्राह्मणांश्चापि भोजयेत् ॥८४॥ \nएवं कृत्वा व्रतं सम्यगश्र्नीयाद्बन्धुभिः सह ॥ अश्वमेघ सहस्राणां द्विगुणं फलमश्नुते ॥८५॥ \nएवं कुर्याद्वती यस्तु द्वादशीव्रतमुत्तमम् ॥ संवत्सं मुनिश्रेष्ठ स याति परम पदम् ॥८६॥ \nएकमासे द्विमासे वा यः कुर्याद्भक्तितत्परः ॥ तत्तत्फलमवाप्नोति प्राप्नोति च हरेः पदम् ॥८७॥ \nपूर्णं संवत्सरं कृत्वा कुर्यादुद्यापनं व्रती ॥ मार्गशीर्षासिते पक्षे द्वादश्यां च मुनीश्वर ॥८८॥ \nस्नात्वा प्रातर्यथाचारं दन्तधावनपूर्वकम् ॥ शुक्लमाल्याम्बरधरः शुक्लगन्धानुलेपनः ॥८९॥ \nमण्डपं कारयेद्दिव्यं चतुरस्त्रं सुशोभनम् ॥ घण्टाचामरसंयुक्तं किङ्किणीरवशोभितम् ॥९०॥ \nअलंकृतं पुष्पमाल्यैर्वितानध्वजराजितम् ॥ छादितं शुक्लवस्त्रेण दीपमालावि भूषितम् ॥९१॥ \nतन्मध्ये सर्वतोभद्रं कुर्यात्सम्यगलंकृतम् ॥ तस्योपरि न्यसेत्कुम्भान्द्वादशाम्बुप्रपूरितान् ॥९२॥ \nएकेन शुक्लवस्त्रेण सम्यक्संशोधितेन च ॥ सर्वानाच्छादयेत्कुम्भान्पञ्चरत्नसमन्वितान् ॥९३॥ \nलक्ष्मीनारायणं देवं कारयेद्भक्तिमान्व्रती ॥ हेम्ना वा रजतेनापि तथा ताम्रेण वा द्विज ॥९४॥ \nस्थापयेत्प्रतिमां तां च कुम्भोपरि सुसंयमी ॥ तन्मूल्यं वा द्विजश्रेष्ठ काञ्चनं च स्वशक्तितः ॥९५॥ \nसर्वव्रतेषु मतिमान्वित्तशाठ्यं विवर्जयेत् ॥ यदि कुर्यात्क्षयं यान्ति तस्यायुर्द्धनसंपदः ॥९६॥ \nअनन्तशायिनं देवं नारायणमनामयम् ॥ पञ्चामृतेन प्रथमं स्नापयेद्भक्तिसंयुतः ॥९७॥ \nनामभिः केशवाद्यैश्च ह्युपचाराप्प्रकल्पयेत् ॥ रात्रौ जागरणं कुर्यात्पुराणश्रवणादिभिः ॥९८॥ \nजितनिद्रो भवेत्सम्यक्सोपवासो जितेन्द्रियः ॥ त्रिकालमप्रर्चयेद्देव यथाविभविस्तरम् ॥९९॥ \nततः प्रातः समुत्थाय प्रातः कृत्यं समाप्य च ॥ तिलहोमान्व्याहृतिभिः सहस्त्रं काग्येद्विजैः ॥१००॥ \nततः संपूजयेद्देवं गन्धपुष्पदिभिः क्रमात् ॥ देवस्य पुरतः कुर्यात्पुराणश्रवणं ततः ॥१०१॥ \nदद्याद्वदशविप्रेभ्यो दध्यन्नं पायसं तथा ॥ अपूपैर्दशभिर्युक्तं सघृतं च सदक्षिणम् ॥१०२॥ \nदेवदेव जगन्नाथ भक्तानुग्रहविग्रह ॥ अृहाणोपायनं कृष्ण सर्वाभीष्टप्रदो भव ॥१०३॥ \nअनेनोपायनं दत्त्वा प्रार्थये त्प्राञ्जलिः स्थितः ॥ आधाय जानुनी भूमौ विनयावनतो व्रती ॥१०४॥ \nनमो नमस्ते सुरराजराज नमोऽस्तु ते देव जगन्निवास ॥ कुरुष्व संपूर्ण फलं ममाद्य नमोऽस्तु तुभ्यं पुरुषोत्तमाय ॥१०५॥ \nइति संप्रार्थयेद्विप्रान्देवं च पुरुषोत्तमम् ॥ दद्यादर्ध्यं च देवाय महालक्ष्मीयुताय वै ॥१०६॥ \nलक्ष्मीपते नमस्तुभ्यं क्षीरार्णवनिवासिने ॥ अर्ध्यं गृहाण देवेश लक्ष्म्या च सहितः प्रभो ॥१०७॥ \nयस्य स्मृत्या च नामोक्तया तपोयज्ञक्रियादिषु ॥ न्यूनं संपूर्णतां याति सद्यो वन्दे तमच्युतम् ॥१०८॥ \nइति विज्ञाप्य देवेशं तत्सर्वं संयमी व्रते ॥ प्रतिमां दक्षिणायुक्तामाचार्याय निवेदयेत् ॥१०९॥ \nब्राह्मणान्भोजयेत्पश्चाच्छक्त्तया दद्याच्च दक्षिणाम् ॥ भुञ्जीत वाग्यतः पश्चात्स्वयं बंधुजनैर्वृतः ॥११०॥ \nआसायं श़ृणुयाद्विष्णोः कथां विद्वज्जनैः सह ॥ इत्येव कुरुते यस्तु मनुजो द्वादशीव्रतम् ॥१११॥ \nसर्वान्कामान्स आप्नोति परत्रेह च नारद ॥ त्रिसप्तकुलसंयुक्तः सर्वपापविवर्जितः ॥ \nइति श्रीबृहन्नारदीयपुराणे पूर्वभागे प्रथमपादे व्रताख्याने मार्गशीर्षशुक्लद्वादशीव्रतकथनं नाम सप्तदशोऽध्यायः ॥१७॥"
  }
]