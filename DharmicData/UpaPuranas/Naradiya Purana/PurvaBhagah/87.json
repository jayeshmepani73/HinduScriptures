[
  {
    "text": "सनत्कुमार उवाच ॥\nअवतारत्रयं लक्ष्म्याः कथित ते द्विजोत्तम ॥ दुर्गायाश्वाभिधास्यामि सर्वलोकोपकारकान्‍ ॥१॥\nप्रणवः श्रीः शिवायुग्मं वाणीवैरोचनीपदम्‍ ॥ वज्राद्यं क्षुधिता सूक्ष्मा मृता स्वाग्नींदुसंयुता ॥२॥\nप्रतिष्ठाप्य शिवा फट्‌ च स्वाहांतोऽष्टिवर्णवान्‍ भैरवोऽस्य मुनिः सम्राट्‍ छन्दो मन्त्रस्य देवता ॥३॥\nछिन्नमस्ता रमा बीजं स्वाहा शक्तिरुदीरिता ॥ आं खङाय ह्रदाख्यातमीं खङाय शिरः स्मृतम्‍ ॥४॥\nऊं वज्राय शिखा प्रोक्ता ऐं पाशाय तनुच्छ दम्‍ ॥ औमंकुशाय नेत्रं स्याद्विसर्गो वसुरक्षयुक्‍ ॥५॥\nमायायुग्मं चास्त्रमंत्रं मनवः प्रणवादिकाः ॥ स्वाहांताश्वैवमंगानि कृत्वा ध्यायेदथांबिकाम्‍ ॥६॥\nभानुमण्डलसंस्थानां प्रविकीर्णालंक शिरः ॥ छिन्नं स्वकं स्फारमुखं स्वरक्तं प्रपिबद्धलत्‍ ॥७॥\nउपरिस्थां रतासक्तरतिमन्मथयोर्निजे ॥ डाकिनीवर्णिनीसाख्यौ दृष्ट्रा मोदभराकुलाम्‍ ॥८॥\nध्यात्वैवं प्रजपेल्लक्षचतुष्कं तद्दशांशतः ॥ पालाशैर्विल्वजैर्वापि जुहुयात्कुसुमैः फलैः ॥९॥\nआधारशक्तिमारभ्य परतत्त्वांतपूजिते ॥ पीठे जयाख्या विजया जिता चापि पराजिता ॥१०॥\nनित्या विलासिनी षष्ठी दोग्ध्र्य घोरा च मंगला ॥ दिक्षु मध्ये च संपूज्या नव पीठस्य शक्तयः ॥११॥\nसर्वबुद्धिप्रदे वर्णनीये सर्वभृगुः सदृक्‍ ॥ सिद्धिप्रदे डाकिनीये तारो वज्रः सभौतिकः ॥१२॥\nखङीशो रोचनीयेंते भगं धेहि नमोंतकः ॥ तारादिपीठमन्त्रोंऽयं वेदरामाक्षरो मतः ॥१३॥\nसमर्ण्यासनमेतेन तत्र संपूजयेच्छिवाम्‍ ॥ त्रिकोणमध्यषट्कोणपद्मभूपुरमध्यतः ॥१४॥\nबाह्यावरणमारभ्य पूजयेत्प्रतिलोमतः ॥ भूपुरे बाह्यभागेषु वज्रादीनि प्रपूजयेत्‍ ॥१५॥\nतदंतः सुरराजादीन्पूजयेद्धरितां पतीन्‍ ॥ भूपुरस्य चतुर्द्वार्षु द्वारपालान्यजेदथ ॥१६॥\nकरालविकरालाख्याव तिकालस्तृतीयकः ॥ महाकालश्वतुर्थः स्यादथ पद्मेष्टशक्तयः ॥१७॥\nएकलिंगा योगिनी च डाकिनी भैरवी तथा ॥ महाभैअरवकेंद्राक्षी त्वसि तांगी तु सप्तमी ॥१८॥\nसंहारिण्यष्टमी चेति षट्कोणष्वंगर्मूतयः ॥ त्रिकोणगा छिन्नमस्ता पार्श्वयोस्तु सखीद्वयम्‍ ॥१९॥\nडाकिनीवर्णनीसंज्ञं तारावाग्भ्यां प्रपूजयेत्‍ ॥ एवं पूजादिभिः सिद्धे मन्त्रे मंत्री मनोरथान्‍ ॥२०॥\nप्राप्नुयान्निखिलान्सद्यो दुर्लभांस्तत्प्रसादतः ॥ श्रीपुष्पैर्लभते लक्ष्मीं तत्फैलश्व समीहितम्‍ ॥२१॥\nवाक्‌सिद्धिं मालतीपुष्पेश्वंपकैर्हवनात्सुखम्‍ ॥ घृताक्तं छागमांसं यो जुहुयात्प्रत्यहं शतम्‍ ॥२२॥\nमासमेकं तु वशगास्तस्य स्युः सर्वपार्थिवाः ॥ करवीरसुमैः श्वेतेर्लक्षसंख्यैर्जुहोति यः ॥२३॥\nरोगजालं पराभूय सुखी जीवेच्छतं समाः ॥ रक्तै स्तत्संख्यया हुत्वा वशेय्न्मंत्रिणो नृपान्‍ ॥२४॥\nफलैर्हुत्वामुयाल्लक्ष्ममुदुंबरपलाशजैः ॥ गोमायुमांसैस्तामेव पायसांधसा ॥२५॥\nबंधूककुसमैभाग्यं कर्णिकारैः समीहितम्‍ ॥ तिलतंडुलहोमेन वशयेन्निखिलाञ्जनान्‍ ॥२६॥\nनारीरजोभिआकृष्टैर्मृगमांसैः समीहितम्‍ ॥ स्तंभनं माहिषै र्मासैः पंकजैः सघृतरपि ॥२७॥\nचिताग्री परभृत्पक्षैर्जुर्हुयादस्मृत्यवे ॥ उन्मत्तकाष्ठदीप्तेऽग्रौ तत्फलं वायसच्छदैः ॥२८॥\nद्यूते वने नृपद्वारे समरे वैरि संकटे ॥ विजयं लभते मंत्री ध्यायन्देवीं जपन्मनुम्‍ ॥२९॥\nभुक्तयै मुक्तयै सितां ध्यायेदुच्चाटे नीलरोचिषम्‍ ॥ रक्तां वश्ये मृतौ धूम्रां स्तंभने कनकप्रभाम्‍ ॥३०॥\nनिशि दद्याद्वलिं तस्यै सिद्धये मदिरादिना ॥ गोपनीयः प्रयोगोऽय प्रोच्यते सर्वसिद्धिदः ॥३१॥\nभूताहे कृष्णपक्षस्य मध्यरात्रे तमोघने ॥ स्त्रात्वा रक्ताम्बरधरी रक्तमाल्यानुलेपनः ॥३२॥\nआनीय पूजयेन्नारीं छिन्नमस्तास्वरुपिणीम्‍ ॥ सुन्दरीं यौवनाक्रांतां नरपञ्चकगामिनीम्‍ ॥३३॥\nसुस्मितां मुक्तकबरीं भूषदानप्रतोषिताम्‍ ॥ विवस्त्रां पूजयित्वैनामयुतं प्रजपेन्मनुम्‍ ॥३४॥\nबलिं दत्त्वा निशां नीत्वा संप्रेष्य धनतोषिताम्‍ ॥ भोजयेद्विविधरन्नैर्ब्राह्यणान्भोजनादिना ॥३५॥\nअनेन विधिना लक्ष्मी पुत्रान्पौत्रान्धनं यशः ॥ नारीमायुः सुखं धर्ममिष्टं च समवाप्नुयात्‍ ॥३६॥\nतस्यां रात्रौ व्रतं कार्यं विद्याकामेन मंत्रिणा ॥ मनोरथेषु चान्येषु गच्छेत्तां प्रजपन्मनुम्‍ ॥३७॥\nउषस्युत्थाय शय्यायामुपविष्टो जपेच्छतम्‍ ॥ षणमासाभ्यन्तरे मन्त्री कवित्वेन जयेत्कविम्‍ ॥३८॥\nशिवेन कीलिता चेयं तदुत्कीलनमुच्यते ॥ मायां तारपुटां मंत्री जपेदष्टोत्तर्म शतम्‍ ॥३९॥\nमन्त्रस्यादौ तथैवांते भवेत्सिद्धिप्रदा तु सा ॥ उदिता छिन्नमस्तेयं कलौ शीघ्रमभीष्टदा ॥४०॥\nअवतारांतरं देव्या वच्मि ते मुनिसत्तम ॥ ज्ञानामृतारुणा श्वेता क्रोधिनींदुसमन्विता ॥४१॥\nशांतिस्तथाविधा चापि नीचसर्गान्वितास्तथा ॥ वाग्भवं कामराजाख्यं शक्तिबीजाह्रयं तथा ॥४२॥\nत्रिभिर्बीजैः पंच कूटात्मिका त्रिपुरभैरवी ॥ ऋषिः स्याद्दक्षिणामूर्तिश्छ्न्दः पंक्तिरुदीरुता ॥४३॥\nदेवता देशिकैरुक्ता देवी त्रिपुरभैरवी ॥ नाभेराचरणं न्यस्य वाग्भवं मन्त्रवित्पुनः ॥४४॥\nत्दृदयान्नाभिपर्यंत कामबीजं प्रविन्यसेत्‍ ॥ शिरसो ह्रत्प्रदेशांतं तार्तीयं विन्यसेत्ततः ॥४५॥\nआद्यं द्वितीयं कर योस्तार्तीयमुभयं न्यसेत्‍ ॥ मूलाधारे ह्रदि न्यस्य भूयो बीजत्रयं क्रमात्‍ ॥४६॥\nनवयोन्यात्मकं न्यासं कुर्याद्दजैस्त्रिभिः पुनः ॥ बालोदितप्रकारेण मूर्तिन्यासमथाचरेत्‍ ॥४७॥\nस्वस्वबीजादिकं पूर्वं मूर्ध्नीशानमनोभवम्‍ ॥ न्यसेद्वक्रे तत्पुरुषं मकरध्वजमात्मवित ॥४८॥\nत्दृद्यघोरकुमारादिकंदर्प्पं तदनंतरम्‍ ॥ गुह्यदेशे प्रविन्यस्येद्वामदेवादिमन्मथम्‍ ॥४९॥\nसद्योजातं कामदेवं पादयोर्विन्यसेत्ततः ॥ ऊर्द्ध प्राग्दक्षिणोदीच्यपश्चिमेषु मुखेषु तान्‍ ॥५०॥\nप्रविन्यसेद्य भृगुर्व्योमाग्निसंस्थितः सद्यादिपञ्चह्रस्वाद्या बीजमेषां प्रकीर्तितम्‍ ॥५१॥\nषड्‌दीर्घयुक्तेनाद्येन बीजनांगक्रिया मता ॥ पञ्चबाणांस्ततो न्य त्रैलोक्यमोहनान्‍ ॥५२॥\nद्रामाद्यां द्राविणीं मूर्ध्नि द्रामाद्यां क्षोभणी पदे ॥ क्लींवशीकरणीं वक्रे गुह्ये ब्लूं बीजपूर्विकाम्‍ ॥५३॥\nआकर्षणीं ह्रदि पुनः सर्वांतभृगुसंस्थिताम्‍ ॥ संमोहनीं क्रमादेवं बाणन्यासोऽयमीरितः ॥५४॥\nभालभ्रूमध्यवदने घंटिकाकण्ठह्रत्सु च ॥ नाभ्यधिष्ठानयोः पञ्च ताराद्याः सुभगादिकाः ॥५५॥\nमस्तकावधि नाभेश्व मंत्रिणा सुभगा भगा ॥ भगसर्पिण्यथ परा भगमालिन्यनंतरम्‍ ॥५६॥\nअनंगानंगमुसुमा भूयश्वानंगमेखला ॥ अनंगमदना सर्वा मदविभ्रममंथरा ॥५७॥\nप्रधानदेवता वर्णभूषणोद्येरलंकृताः ॥ अक्षस्त्रपुस्तकाभीतिवरदाढ्यकरांबुजाः ॥५८॥\nवाक्कामब्लूं स्त्रीं सरांते ताराः पंच प्रकीर्तिताः ॥ ततःकुर्याद्धूषणाख्यं न्यासमुक्तदिशी मुने ॥५९॥\nएवं न्यस्तशरीरोऽसौ ध्यायेत्रिपुरभैरवीम्‍ ॥ सहस्त्रभानुनुसंकाशामरुणक्षौमवाससीम्‍ ॥६०॥\nशिरोमालामसृग्लिप्तस्तनीं जपवटीं करैः ॥ विद्यामभीतिं च वरं दधतीं त्रीक्षणाननाम्‍ ॥६१॥\nदीक्षां प्राप्य जपेन्मंत्रं तत्त्वलक्षं जितेंद्रियः ॥ पुष्पैर्भानुसहस्त्राणि जुहुयाद्धह्यवृक्षजैः ॥६२॥\nत्रिमध्वक्तैः प्रसूनैर्वा करवीरसमुद्धवैः ॥ पद्मं वसुदलोपेतं नवयोन्यष्टकर्णिकम्‍ ॥६३॥\nइच्छा दिशक्तिभिर्युक्तं भैरव्याः पीठमर्चयेत्‍ ॥ इच्छा ज्ञाना क्रिया पश्वात्कामिनी कामदायिनी ॥६४॥\nरतिप्रिया मदानन्दा नवमी स्यान्मनोन्मनी ॥वरदाभ्यधारिण्यः संप्रोक्ता नव शक्तयः ॥६५॥\nवाग्भवं लोहितो रायै श्रीकंठो लोहितोऽनलः ॥ दीर्घवान्ये परा पश्वादपरायौ हसौ युतः ॥६६॥\nसदाशिवमहाप्रेतङेंत पद्मासनं नमः ॥ अनेन मनुना दद्यादासनं श्रीगुरुक्रमम्‍ ॥६७॥\nप्राङ्‌मध्ययोन्यंतराले पूजयेल्पल्पयेत्ततः ॥ पंचभिः प्रण्वैर्मूर्ति तस्यामावाह्य देवताम्‍ ॥६८॥\nपूजयेदागमोक्तेन विधानेन समाहितः ॥ तारावाक्छक्तिकमला हसखूफ्रें हसौः स्मृताः ॥६९॥\nवामकोणे यजेद्देव्या रतिमिंदुदुसमप्रभाम्‍ ॥ सृणिपाशधरां सौम्यां मदविभ्रमविह्रलाम्‍ ॥७०॥\nप्रीतिं दक्षिणकोणस्थां तप्त कांचनसन्निभाम्‍ ॥ अङुशं प्रणंत दोभ्यां धारयन्ती समर्चयेत्‍ ॥७१॥\nअग्रे मनोभवां रक्तां रक्तपुष्पाद्यलंकृताम्‍ ॥ इक्षुकार्मुकपुष्पेषुधारिणीं सस्मिमताननाम्‍ ॥७२॥\nअङुन्यर्भ्यंचयेत्प्रश्वाद्यथापूर्वं विधानवित्‍ ॥ दिक्ष्वग्रे च निजैर्मंत्रैः पूजयेद्वाणदेवताः ॥७३॥\nहस्ताब्जैर्धृत पुष्पेषुप्रणामा मृतसप्रभाः ॥ अष्टयोनिष्वष्टशक्तिः पूजयेत्सुभगादिकाः ॥७४॥\nमातरो भैरवांकस्था मदविभ्रमविह्रलाः ॥ अष्टपत्रेषुं संपूज्या यथावत्कु सुमादिभिः ॥७५॥\nलोकपालांस्ततो दिक्षु तेषामस्त्राणि तद्वद्दिः ॥ पूर्वजन्मकृतेः पुण्यैर्ज्ञात्वैनां परदेवताम्‍ ॥७६॥\nयो भजेदुक्तमार्गेण स भवेत्सं पदा परम्‍ ॥ एवं सिद्धमुर्मंत्री साधयेदिष्टमात्मनः ॥७७॥\nजुहुयादरुणां भोंजैरदोषैर्मधुराप्लुतैः ॥ लक्षसंख्यं तदर्द्धं वा प्रत्यहं भोजयेद्दि जान्‍ ॥७८॥\nवनिता युवती रम्याः प्रणियेद्देवताधिया ॥ होमांते धनधान्याद्यस्तोषयेरुमात्मनः ॥७९॥\nएवं कृते जगद्वश्यो भवनं भवेत्‍ ॥ रक्तोत्पलैस्त्रिमध्वक्तैररुणै र्वा हयारिजैः ॥८०॥\nपुष्पैः पयोन्नैः सघृतैर्होमाद्विश्वं वशं नयेत्‍ ॥ वाक्सिसद्धिं लभते मन्त्री पलाशकुसुमैर्हुतेः ॥८१॥\nकर्पूरागुरुसंयुक्तं गुग्गुलं जुहुयात्सुधीः ॥ ज्ञानं दिव्यमवाप्नोति तनैव स भवेत्कविः ॥८२॥\nक्षीराक्तैरमृताखंडैहोमः सर्वापमृत्युजित्‍ ॥ दूर्वाभि रायुषे होमः क्षीराक्ताभिर्दिनत्रयम्‍ ॥८३॥\nगिरिकर्णीभवैः पुष्पैर्ब्राह्मणान्वशयेद्धुतैः ॥ कह्रारैः पार्थिवान्पुष्पैस्तद्वधूः कर्णिकारजैः ॥८४॥\nमल्लिकाकुसुमैर्हुत्वा राजपुत्रान्वशं नयेत्‍ ॥ कोरंटकुसुमैर्वैश्यान्वृषलान्पाटलोद्धवैः ॥८५॥\nअनुलोमां विलोमांतस्थितसाध्याह्रयान्वितम्‍ ॥ मन्त्रमुच्चार्य जुहुयान्मंत्री मधुरलोलोतैः ॥८६॥\nसर्षपेधुसंमिश्रैर्वशयेत्पार्थिवान्‍ क्षणात्‍ ॥ अनेनैव विधानेन तत्पत्नीस्तत्सुतानपि ॥८७॥\nजातिबिल्वभवैः पुष्पैर्मधुरत्रयसंयुतैः ॥ नरनारीनरपतीन्होमेन वशयेत्क्रमात्‍ ॥८८॥\nमालतीबकुलोद्धूतैः पुष्पैश्वन्दनलोलितैः ॥ जुहुयात्क वितां मन्त्री लभते वत्सरांतरे ॥८९॥\nमधुरत्रसंयुक्तैः फलैर्बिल्वसमुद्धवैः ॥ जुहुयाद्वशयेल्लोकं श्रियं प्राप्नोति वांछिताम्‍ ॥९०॥\nसाज्यमन्नं प्रजुहुयाद्धवेदन्नसमृद्धिमान्‍ ॥ कस्तुरीकुंकुमोपेतं कर्पूरं जुहुयाद्वशी ॥९१॥\nकन्दर्पादधिकं सद्यः सौदर्यमधिगच्छति ॥ लाजान्प्रजुहुयान्मंत्री दधिक्षीरमधुप्लु तान्‍ ॥९२॥\nविजित्य रोगानाखिलान्स जीवेच्छरदां शतम्‍ ॥ पादद्वयं मलयजं पादं कुंकुमकेसरम्‍ ॥९३॥\nपादं गोरोचनांतानि त्रीणि पिष्ट्रा हिमांभसा ॥ विदध्यात्तिलकं भाले यान्पश्येद्यौर्विलोक्यते ॥९४॥\nयान्स्पृशेत्स्पृश्यते यैर्वा वश्याः स्युस्तस्य तेऽचिरात्‍ ॥ कर्पूरकपिचोराणि समभागानिं कल्पयेत्‍ ॥९५॥\nचतुर्भुजा जटामांसी तावती रोचना मता ॥ कुंकुम समभागं स्याद्दिग्भागं चन्दनं मतम्‍ ॥९६॥\nअगुरुर्नवभागं स्यादिति भागक्रमेण च ॥ हिमाद्धिः कन्यया पिष्टमेतत्सर्वं सुसाधितम्‍ ॥९७॥\nआदाय तिलकं भाले कुर्य्याद्धूमिपतीन्नरान्‍ ॥ वनितामदगर्वाढ्या मदोन्मत्तान्मतंगजान्‍ ॥९८॥\nसिंहव्याघ्रान्महासर्पान्भूतवेतालराक्षसान्‍ ॥ दर्शनादेव वशयेत्तिलकं धारयन्नरः ॥९९॥\nइत्येषा भैरवी प्रोक्ता ह्यवतारांतरं श्रृणु ॥ वाड्‌माया कमला तारो नमोंते भगवत्यथ ॥१००॥\nश्रीमातंगेश्वरि वदेत्सर्वजनमनोहरि ॥ सर्वादिसुखराज्यंते सर्वादिसुखरंजनी ॥१०१॥\nसर्वराजवशं पश्वात्करिसर्वपदं वदेत्‍ ॥ स्त्रीपुरुषवशं सृष्टिविद्याक्रोधिनिकान्विता ॥१०२॥\nसर्वं दुष्टमृगवंश करिसर्वपदं ततः ॥ सर्वसत्त्ववशंकरि सर्वलोकं ततः परम्‍ ॥१०३॥\nअमुकं मे वशं पश्वादानयानलसुन्दरी ॥ अष्टाशीत्यक्षरो मन्त्रो मुन्याद्या भैरवीगताः ॥१०४॥\nन्यासान्मंत्री तनौ कुर्याद्वक्ष्यमाणान्यथाक्रमम्‍ ॥ शिरोललाटभ्रूमध्ये तालुकण्ठगलोरसि ॥१०५॥\nअनाहते भुजद्वंद्वे जठरे नाभिमण्डले ॥ स्वाधिष्ठाने गुप्तदेशे पादयोर्दक्ष वामयोः ॥१०६॥\nमूलाधारे गुदे न्यस्येत्पदान्यष्टादश क्रमात्‍ ॥ गुणैकद्वचतुःषड्भर्वसुपर्वनवाष्टभिः ॥१०७॥\nनंदपंक्यष्टवेदाग्निचन्द्रयुग्मगुणा क्षिभिः ॥ यकुक्लप्तिरियं प्रोक्ता मंत्रवर्णैर्यथाक्रमम्‍ ॥१०८॥\nरत्याद्या मूलत्दृदयभ्रूमध्येषु विचक्षणः ॥ वाक्‌शक्तिलक्ष्मीबीजाद्या मातंग्यंताः प्रविन्यसेत्‍ ॥१०९॥\nशिरोवदनत्दृद्धुह्यपादेषु विधिना न्यसेत्‍ ॥ ह्रल्लेखां गगनां रक्तां मन्त्री करालिकाम्‍ ॥११०॥\nमहोच्छुष्मां स्वनामादिवर्णबीजपुरः सराः ॥ मातंग्यंताः षडंगानि ततः कुर्वीत साधकः ॥१११॥\nवर्णैश्वतुर्विशतिभिर्त्दृअयोदशभिः शिरः ॥ शिखाष्टादशभिः प्रोक्ता वर्म तावद्विरक्षरैः ॥११२॥\nस्यात्रयोदशभिर्नेत्रं द्वाभ्यामस्त्रं प्रकीर्तितम्‍ ॥ बाणन्यासं ततः कुर्याद्धेरवीप्रोक्तवर्त्मना ॥११३॥\nमातंगीपदयोश्वान्यं मन्मथान्वदनांशयोः ॥ पार्श्वकट्योर्नाभिदेशे कटिपार्श्वांशके पुनः ॥११४॥\nबीजत्रयादिकान्मंत्री मन्मथं कमरध्वजम्‍ ॥ मदनं पुष्पधन्वानं पंचमं कुसुमायुधम्‍ ॥११५॥\nषष्ठं कन्दर्पनामानं मनोभवरतिप्रियौ ॥ मातंग्यंस्ततो न्यस्येत्स्थानेष्वेतेषु मंत्रवित्‍ ॥११६॥\nकुसुमा मेखला चैव मदना मदना तुरा ॥ मदनवेगा सम्भवा च भुवनपालेंदुरेखिका ॥११७॥\nअनंगपदपूर्वाश्व मांतग्यंताः समीरिताः ॥ विन्यस्तव्यास्ततो मूलेऽधिष्ठाने मणिपूरके ॥११८॥\nह्रत्कंठास्ये भ्रूवोर्मध्ये मस्तके चापि मत्रिणा ॥ आद्ये लक्ष्मीसरस्वत्यौ रतिः प्रीतिश्व कृत्तिका ॥११९॥\nशांतिः पुष्टिः पुनस्तुष्टिमार्तंगीपदशेखरा ॥ मूलमंन्त्रं पृथङ्‌न्यस्येंन्निजमूर्द्धनि मन्त्रवित्‍ ॥१२०॥\nआधारदेशेऽधिष्ठाने नाभौ पश्वादनाहतं ॥ कंठदेशे भ्रवोर्मध्ये बिंदौ भूयः कला पदोः ॥१२१॥\nनिरोधिकायामर्द्धैदुनादे नादांतयोः पुनः ॥ उन्नतांसेषु वक्रे च ध्रुवमण्डलके शिवे ॥१२२॥\nमातंग्यंताः प्रविन्यस्ये द्वामां ज्येष्ठमतः परम्‍ ॥ रौद्रीं प्रशांतां श्रद्धाख्यां पुनर्माहेश्वरीमथ ॥१२३॥\nक्रियाशक्तिं सुलक्ष्मीं च सृष्टिं संज्ञां च मोहिनीम्‍ ॥ प्रमथाश्वासिनीं विद्युल्लतां चिच्छक्तिमप्यथ ॥१२४॥\nततश्व सुन्दरीं निदां नन्दबुद्धिमिमाः क्रमात्‍ ॥ शिरोभालह्रदाधारेष्वेता बीजत्रयाधिकाः ॥१२५॥\nमातंरयाद्याः प्रविन्यस्येद्यथावद्देशिकोत्तमः ॥ मांतगीं महदाद्यां तां महालक्ष्मीपदादिकाम्‍ ॥१२६॥\nसिद्धलक्ष्मीपदाद्यां च मूलमाधारमण्डलम्‍ ॥ न्यसेत्तेनैव कुर्वीत व्यापकं देशिकोत्तमः ॥१२७॥\nएवं न्यस्तशरीरोऽसौं चिंतयेन्मंत्रदेवताम्‍ ॥ श्यामां शुकोक्तिं श्रॄण्वंती न्यस्तैकांघ्रिशिरोरुहाम्‍ ॥१२८॥\nशशिखण्डधरां वीणां वादंयतीं मधून्मदाम्‍ ॥ रक्ताशुकां च कह्रारमालाशोभितचूलिकाम्‍ ॥१२९॥\nशंखपत्रां तु मातंगी चित्रकोद्धसिमस्त काम्‍ ॥ अयुतं प्रजपेन्मंत्रं तद्दशांश मधूकजैः ॥१३०॥\nपुष्पैस्त्रिमधुरोपेतर्जुहुयानंत्रासिद्धये ॥ त्रिकोणकर्णिकं पद्ममष्टपत्रं प्रकल्पयेत्‍ ॥१३१॥\nअष्टपत्रावृतं बाह्ये वृतं षोडशभिर्दलेः ॥ चतुरस्त्रीकृतं बाह्ये कांत्या दृष्टिमनोहरम्‍ ॥१३२॥\nएतस्मिन्पूजयेत्पीठे नवशक्तिः क्रमादिमाः ॥ विभूतिपूर्वाः पूर्वोक्ता मातंगापदपश्चिमाः ॥१३३॥\nसवति शक्तिकमलासनाय नम इत्यथ ॥ वाक्यसत्यलक्ष्मी बीजाद्य उक्तपीठार्चने मनुः ॥१३४॥\nमूलेन मूर्तिं संकल्प्य तस्यामावाह्य देवताम्‍ ॥ अर्चयाद्विधिनानेन वक्ष्यमाणेन मन्त्रवित्‍ ॥१३५॥\nरत्याद्यास्त्रिषु कोणेषु पूजयेत्पूर्ववत्सुधीः ॥ ह्रह्रल्लेखाः पंचपूजय मध्ये दिक्षु च मंत्रिणा ॥१३६॥\nपाशांकुशाभयाभीष्टधारिण्यो भूतसप्रभाः ॥ अंगानि पूज्येत्पश्वाद्यथापूर्वं विधानवित्‍ ॥१३७॥\nबाणानभ्यर्चयेद्दिक्षु पंचमं पुरतो यजेत्‍ ॥ दलमध्येऽथ संपूज्या अनंगकुसुमादिकाः ॥१३८॥\nपाशांकुशा भयाभीष्टधारिण्याण्योऽरुणविग्रहा ॥ पत्राग्रेषु पुनः पूज्या लक्ष्म्याद्या वल्लकीकराः ॥१३९॥\nबहिरष्टदलेष्वर्च्या मन्मथाद्या मदोद्धताः ॥ अपरांगा निषंगाद्याः पुष्पास्त्रेषुधनुर्द्धराः ॥१४०॥\nपत्रस्था मातरः पूज्या ब्राह्मयाद्याः प्रोक्तलक्षणाः ॥ तदग्रेष्वर्चयेद्विद्वानसितांगादिभैरवान्‍ ॥१४१॥\nपुनः षोडश पत्रेषु पूज्याः षोडशः शक्तयः ॥ वामाद्याः कलवीणाभिर्गायंत्यः श्यामविग्रहाः ॥१४२॥\nचतुरस्त्रे चतुर्दिक्षु चतस्त्रः पूजयेत्पुनः ॥ मातंग्याद्या मदोन्मत्ता वीणोल्लसितपाणयः ॥१४३॥\nआग्न्यकोणे विघ्रेशं दुर्गां नैशाचरे यजेत्‍ ॥ वायव्ये बटुकान्‍ पश्वादीशाने क्षेत्रपं यजेत्‍ ॥१४४॥\nलोकपाला बहिः पूज्या वज्राद्यैरायुधैः सह ॥ मंत्रेऽस्मिन्संधिते मन्त्री साधयेदिष्टमात्मनः ॥१४५॥\nमल्लिकाजातिपुन्नागैर्होमाद्धाग्यालयो भवेत्‍ ॥ फलौर्बिल्वसमुद्धतैस्तत्पत्रैर्वा हुताद्धवेत्‍ ॥१४६॥\nराजपुत्रस्य राज्याप्तिः पंकजैः श्रियमाप्नुयात्‍ ॥ उत्पलैर्वशयेद्विश्वं क्षारैर्मध्वाश्रितैः स्त्रियम्‍ ॥१४७॥\nवंजुलस्य समिद्धोमो वृष्टिं वितनुतेऽचिरात्‍ ॥ क्षीराक्तैरमृताखंडैर्होमान्नाशयति ज्वरम्‍ ॥१४८॥\nदुर्वाभिरायुराप्नोति तन्दुलैर्धनवान्भवेत्‍ ॥ कदंबैर्व श्यममाप्नोती सर्वं त्रिमधुरप्लुतम्‍ ॥१४९॥\nनंद्यावर्तभवैः पुष्पेर्होमो वाक्सिद्धिदायकः ॥ निंबप्रसूनैर्जुहुयादीप्सितश्रीसमृद्धये ॥१५०॥\nपलाशकुसु मैर्होमात्तेत्तेजस्वी जायते नरः ॥ चन्दनागुरुकस्तूरीचन्द्रकुंकुमरोचनाः ॥१५१॥\nवश्याय च प्रियत्वाय हुताश्व तिलकीकृताः ॥ निर्गृडीमूलहोमेन निगडान्मुच्यते नरः ॥१५२॥\nनिंबतैलान्वितैर्लोणैर्होमः शत्रुविनाशनः ॥ हरिद्राचूर्णसंमिश्रैर्लवणैः स्यंभयेज्जगत्‍ ॥१५३॥\nमातंगीसिद्धविद्यैषा प्रोक्ता ते द्विजसत्तम ॥ अवतारांतरं भूयो वर्णयामि निशामय ॥१५४॥\nदीपिकाप्रीतिचन्द्राढ्या द्विधा चेद्राञ्जिता पुनः ॥ वतिवह्रिप्रियांत्रो धूमावत्या गजाक्षरः ॥१५५॥\nपिप्पलादो मुनिश्छंदो निवृद्धूमावतीश्वरी ॥ बीजेन षडीर्घजातियुक्तेन परिकल्पयेत्‍ ॥१५६॥\nततो धूमावतीं ध्यायेच्छत्रुनिग्रहकारिणीम्‍ ॥ विवर्णां चंचलां दीर्घां च मलिनांबराम्‍ ॥१५७॥\nविमुक्तकुंतलां सूक्ष्मां विधवां विरलद्विजाम्‍ ॥ कंकध्वजरथारुढां प्रलंबितपयोधराम्‍ ॥१५८॥\nसूर्यहस्तां निरुक्षांकधृतहस्तांबरान्विताम्‍ ॥ प्रवृद्धलोमां तु भृशं कुटिलाकुटिलेक्षणाम्‍ ॥१५९॥\nक्षुत्पिपासार्दितां नित्यं भयदां कलहप्रियाम्‍ ॥ एवंविधां तु संचित्यं नमः स्वाहा फडंतकम्‍ ॥१६०॥\nबीजं साध्योपरि नस्य नस्मिन्स्थाप्य शवं जपेत्‍ ॥ अवष्टभ्य शवं शत्रुनाम्राथ प्रजपेन्मनुम्‍ ॥१६१॥\nसोष्णीषंकचुको विद्वान्कृष्णे भूते दिवानिशम्‍ ॥ उपवासी श्मशाने वा विपिने शून्यमंदिरे ॥१६२॥\nमंत्रस्य सिद्धयै यतवाग्ध्यायन्देवीं निरंतरम्‍ ॥ सहस्त्रादूर्द्ध्तः शत्रुर्ज्वरेण परिगुह्यते ॥१६३॥\nपंचगव्येन शांतिः स्याज्ज्वरस्य पयसापि वा ॥ मंत्राद्या क्षरमालिख्य शत्रुनाम ततः परम्‍ ॥१६४॥\nद्वितीयं मनुवर्णं च शत्रुनामैवमालिखेत्‍ ॥ सर्वं मनुदिक्सहस्त्रजपाच्छमृतिर्भवेत्‍ ॥१६५॥\nदग्ध्वा कंकं श्मशानाग्रौ तद्धस्मादाय मन्त्रवित्‍ ॥ विरोधिनाम्राष्टाशतं जप्तच्चाटनं रिपोः ॥१६६॥\nश्मशानभस्मना कृत्वा शव्म तस्योपरि न्यसेत्‍ विरोधिनाम्संरुद्धं कृष्णे समुच्चरेत्‍ ॥१६७॥\nमहिषीक्षीरधूपं च दद्याच्छत्रुविपत्करम्‍ ॥ एवं संक्षेपतः प्रोक्तं अवतारचतुष्टयम्‍ ॥१६८॥\nदुर्गाया जगदंबायाः किं पुनः प्रष्टुमिच्छसि ॥१६९॥\nइति श्रीबृहन्नारदीयपुराणे पूर्वभागे बृहदुपाख्याने तृतीयपादे दुर्गामन्त्रचतुष्टयवर्णनं नाम सप्ताशीतितमोऽध्यायः ॥८७॥"
  }
]