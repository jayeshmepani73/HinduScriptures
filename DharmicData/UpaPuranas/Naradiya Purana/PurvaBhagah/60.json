[
  {
    "text": "सनंदन उवाच ॥\nअवतीर्णेषु विप्रेषु यासः पुत्रसहायवान् ॥ तूष्णीं ध्यानपरो धीमानेकांते समुपाविशत् ॥१॥\nतमुवाचाशरीरी वाक् व्यासं पुत्रसमवितम् ॥ भो भो महर्षे वासिष्ठ ब्रह्मघोषो न वर्तते ॥२॥\nएको ध्यानपरस्तूष्णीं किमास्से चिंतयन्निव ॥ ब्रह्मघोर्षैर्विरहितः पर्वतोऽयं न शोभते ॥३॥\nतस्मादधीष्व भगवन्सार्द्धं पुत्रेण धीमता ॥ वेदन्वेदविदा चैव सुप्रसन्नमनाः सदा ॥४॥\nतच्छुत्वा वचनं व्यासो नभोवाणीसमीरितम् ॥ शुकेन सह पुत्रेण वेदाभ्यासमथाकरोत् ॥५॥\nतयोरभ्यसतोरेवं बहुकालं द्विजोत्तम् ॥ वातोऽतिमांत्र प्रववौ समुद्रानिलवीजितः ॥६॥\nततोऽनध्याय इति तं व्यासः पुत्रमवारयत् ॥ शुको वारितमात्रस्तु कौतूहलसमन्वितः ॥७॥\nअपृच्छत्पितर्म तत्र कुतो वायुरभूदयम् ॥ आख्यातुमर्हति भवान्सर्वं वायोर्विचेष्टितम् ॥८॥\nशुकस्यैतद्वचः श्रुत्वा व्यासः परमविस्मितः ॥ अनध्यायनिमित्तऽस्मिन्निदं वचन मब्रवीत् ॥९॥\nदिव्यं ते चक्षुरुत्पंन्न स्वस्थ्म ते निश्वलं मनः ॥ तमसा रजसा चापि त्यक्तः सत्ये व्यवस्थितः ॥१०॥\nतस्यात्मनि स्वयं वेदान्बुद्धा समनुचिंतय ॥ देवयानचरो विष्णोः पितृयानश्व तामसः ॥११॥\nद्वावेतौ प्रत्ययं यातौ दिवं चाधश्व गच्छतः ॥ पृथिव्यामंतरिक्षेच यतः संयांति वायवः ॥१२॥\nसप्त ते वायुमार्गा वै तान्निबोधानुपूर्वशः ॥ तत्र देवगणाः साध्याः समभूवन्महाबलाः ॥१३॥\nतेषामप्यभवत्पुत्रः समानो नाम दुर्जयः ॥ उदानस्तस्य पुत्रोऽभूव्द्यानस्तस्याभवत्सुतः ॥१४॥\nअपानश्व ततो जज्ञे प्राणश्वापि ततः परम् ॥ अनपत्योऽभवत्प्राणो दुर्द्धर्षः शत्रुमर्दनः ॥१५॥\nपृथक्कर्म्माणि तेषां तु प्रवक्ष्यामि यथा तथा ॥ प्राणिनां सवंतो वायुश्वेष्टा वर्तयते पृथक् ॥१६॥\nप्रीण नाच्चैव सर्वेषां प्राण इत्यभिधीयते ॥ प्रेषयत्यसंघातान्धूमजांश्वोष्मजांस्तथा ॥१७॥\nप्रथमः प्रथमे मार्गे प्रवहो नाम सोऽनिलः ॥ अंबरे स्नेहमात्रेभ्यस्तडिद्धयश्वोत्तमद्युतिः ॥१८॥\nआवहो नाम सोऽभ्येति द्वितीयः श्वसनो नदन् ॥ उदयं ज्योतिषां शश्वत्सोमदीनां करोति यः ॥१९॥\nअंतर्देहेषु चोदानं यं वंदति मनीषिणः ॥ यश्वतुर्भ्यः समुद्रेभ्यो वायुर्द्धारयेत् जलम् ॥२०॥\nउद्धत्य ददते चापो जीमूतेभ्यो वनेऽनिलः ॥ योऽद्धिः संयोज्य जीमूतान्पर्जन्याय प्रयच्छति ॥२१॥\nउद्वहो नाम बंहिष्ठस्तृतीयः स सदागतिः ॥ संनीयमाना बहुधा येन नीला महाघनाः ॥२२॥\nवर्षमोक्षक्षकृतारंभास्ते भवंति घनाघनाः ॥ योऽसौ वहति देवानां विमानानि विहायसा ॥२३॥\nचतुर्थः संवहो नाम वायुः स गिरिमर्दनः ॥ येन वेगवता रुग्णाः क्रियन्ते तरुजा रसाः ॥२४॥\nपंचमः स महावेगो विवहो नाम मारुतः ॥ यस्मिन्परिप्लवे दिव्या वहंत्यापो विहायसा ॥२५॥\nपुण्यं चाकाशगंगायास्तोयं तिष्ठति ॥ दूरात्प्रतिहतो यस्मिन्नेकरश्मिर्दिवाकरः ॥२६॥\nयोनिरंशुसहस्त्रस्य येन याति वसुंधराम् ॥ यस्माद्दाप्यायते सोमो निधिर्दिव्योऽमृतस्य च ॥२७॥\nषष्ठः परिवहो नाम स वायुर्जीवताः वरः ॥ सर्वप्राणभृतां प्राणान्योंऽतकाले निरस्यति ॥२८॥\nयस्य धर्मेऽनुवर्तेते मृत्युवैवस्वतावुभौ ॥ सम्यगान्वीक्षता बुद्धया ॥ शांतयाऽध्यात्मनित्यया ॥२९॥\nध्यानाभ्यासाभिरामाणां योऽमृतत्वाय कल्पते ॥ यं समासाद्य वेगेन दिशामंतं प्रपेदिरे ॥३०॥\nदक्षस्य दश पुत्राणां सहस्त्राणि प्रजापतेः ॥ येन वृष्ट्या पराभूतस्तो यान्येन निवर्तते ॥३१॥\nपरीव हो नाम वरो वायुः स दुरतिक्रमः ॥ एवमेते दितेः पुत्रा मरुतः पर्माद्धुताः ॥३२॥\nअनारमंतः सर्वांतः सर्वगाः सरचारिणः ॥ एतत्तु महदाश्वर्यं यदयं पर्वतोत्तमः ॥३३॥\nकंपितः सहसा तेन पवमानेन वायुना ॥ विष्णोर्निः श्वासवातोऽयं यदा वेगसमीरितः ॥३४॥\nसहसोदर्यते तात जगत्प्रव्यथते तदा ॥ तस्माद्धह्यविदो ब्रह्म न पठंत्यतिवायुतः ॥३५॥\nवायोर्वायुभयं ह्युक्तं ब्रह्म तत्पीडितं भवेत् एताव क्त्वा वचनं पराशरशुतः प्रभुः ॥३६॥\nउक्त्वा पुत्रमधीष्वेति व्योमगंगामगात्तदा ॥ ततो व्यासे गते स्त्रांतु शुको ब्रह्मविदां वरः ॥३७॥\nस्वाध्यायमकरोद्धह्यन्वेदवेदांगपारगः ॥ तत्र स्वाध्यायसंसक्तं शुकं विप्रेंद्र शुकं व्याससुतं मुने ॥३८॥\nसनत्कुमारो भगवानेकांते समुपागतः ॥ उत्थाय सत्कृतस्तेन ब्रह्मपुत्रो हि कार्ष्णिना ॥३९॥\nततः प्रोवाच विप्रेंद्र शुकं विदां वरः ॥ किं करोषि महाभाग व्यासपुत्र महाद्युते ॥४०॥\nशुक उवाच॥\nस्वाध्याये संप्रवृत्तोऽहं ब्रह्मपुत्राधुना स्थितः ॥ त्वद्दर्शनमनुप्राप्तः केनापि सुकृतेन च ॥४१॥\nकिंचित्त्वां प्रष्टुमिच्छामि तत्त्वं मोक्षार्थसाधनम् ॥ तद्वदस्व महाभाग यथा त ज्ज्ञाअनमाप्नुयाम् ॥४२॥\nसनत्कुमार उवाच ॥\nनास्ति विद्यासमं चक्षुर्नास्ति विद्यासमं तपः ॥ नास्ति रागसमः दुःखं नास्ति त्यागसमं सुखम् ॥४३॥\nनिवृत्तिः कर्मणः पापात्सततं पुण्यशीलता ॥ सदृत्तिः समुदाचारः श्रेय एतदनुत्तमम् ॥४४॥\nमानुष्यमसुखं प्राप्य यः सज्जति स मुह्यति ॥ नालं स दुःखामोक्षाय संगो वै दुःखलक्षणः ॥४५॥\nसक्तस्य बुद्धिर्भवति मोहजालविवर्द्धिनी ॥ मोहजालावृतो दुःखमिहामुत्र तथाश्नुते ॥४६॥\nसर्वोपायेन कामस्य क्रोधस्य च विनिग्रहः ॥ कार्यः श्रेयोर्थिना तौ हि श्रेयोघातार्थमुद्यतौ ॥४७॥\nनित्यं क्रोधात्तपो रक्षेच्छ्रियं रक्षेच्च मत्स रात् ॥ विद्यां मानावमानाभ्यामात्मानं तु प्रमादतः ॥४८॥\nआनृशंस्यं परो धर्मः क्षमा  च परमं बलम् ॥ आत्मज्ञानं परं ज्ञानं सत्यं हि परमं हितम् ॥४९॥\nयेन सर्वं परित्यक्तं स विद्वान्स च पंडितः ॥ इंद्रियैरिंद्रियार्थेभ्यश्वरत्यात्मवशैरिह ॥५०॥\nअसज्जमानः शांतात्मा निर्विकारः समहितः ॥ आत्मभूतैरतद्धूतः सह चैव विनैव च ॥५१॥\nस विमुक्तः परं श्रेयो न चिरेणाधिगच्छति ॥ अदर्शनमसंस्पर्शस्तथैवाभाषणं सदा ॥५२॥\nयस्य भूतैः सह मुने स श्रेयो विंदते महत् ॥ न हिंस्यात्सर्वभूतानि भूतैर्मैत्रायणश्वरेत् ॥५३॥\nनेदं जन्म समासाद्य वैरं कुर्वीतं केन चित् ॥ आकिंचन्यं सुसंतोषो निराशिष्टमचापलम् ॥५४॥\nएतदाहुः परं श्रेय आत्मज्ञान जितात्मनः ॥ परिग्रहं परित्यज्य भव तात जितेंद्रियः ॥५५॥\nअशोकं स्थान इह चामुत्र चाभयम् ॥ निराशिषो च शोचंति त्यजेदाशिषमात्मनः ॥५६॥\nपरित्यज्यशिषं सौम्य दुःखग्रामद्विमोक्ष्यसे ॥ तपोनित्येन दांतेन मुनिना संयतात्मना ॥५७॥\nअजितं जेतुकामेन भाव्यं संगेष्वसंगिना ॥ गुणसंगेष्वनासक्त एकचर्यारतः सदा ॥५८॥\nब्राह्मणो च चिरादेव सुखमायात्यनुत्तमम् ॥ द्वंद्वारामेषु भूतेषु वराको रमते मुनिः ॥५९॥\nकिंचित्प्रज्ञानतृप्तोऽसौ ज्ञानतप्तो न शोचति ॥ शुभैर्लभेत देवत्वं व्यामिश्रैर्जन्म मानुषम् ॥६०॥\nअशुभैश्वाप्यधो जन्म कर्मर्लभतेऽवशः ॥ तत्र मृत्युजरादुःखैः सततं समभिद्रुतम् ॥६१॥\nसंसारं पश्यते जंतुस्तत्कथं नावबुध्यसे ॥ अहिते हितसंज्ञस्त्वमधुवे ध्रुवसंज्ञकः ॥६२॥\nअनर्थे वार्थसंज्ञस्त्वं किमर्थं नावबुध्यसे ॥ संवेष्ट्यमानं बहुभिर्मोहतंतुभिरात्मजैः ॥६३॥\nकोशकारवदात्मानं वेष्टितो नावबुध्यसे ॥ अलं परिग्रहेणेह दोषवान् हि परिग्रहः ॥६४॥\nकृमिर्हि कोशका रस्तु बध्यते स्वपरिग्रहात् ॥ पुत्रदारकुटुंबेषु सक्ताः सीदंति जंतवः ॥६५॥\nसरः पंकार्णवे मग्ना जीर्णा वनगजा एव ॥ मोहजालसमाकृषान्पश्य जंतून्सुदुःखितान् ‍॥६६॥\nकुटुंबं पुत्रदारं च शरीरं द्रव्यसंचयम् ॥ पारक्यमध्रुवं सर्वं किं सुकृतदुष्कृते ॥६७॥\nयदा सर्वं परित्यज्य गंतव्यमवशेन वै ॥ अनर्थे किं प्रसक्तस्त्वं स्वमर्थं नानुतिष्ठासि ॥६८॥\nअविश्रांतमनालंबमपाथेयम दैशिकम् ॥ तमःकर्त्तारमध्वानं कथमेको गमिष्यसि ॥६९॥\nनहि त्वां प्रस्थितं कश्वित्पृष्ठतोऽनुगमिष्यति ॥ सुकृतं च त्वां गच्छंतमनुयास्यतः ॥७०॥\nविद्या कर्म च शौर्यं च ज्ञानं च बहुविस्तरम् ॥ अर्थार्थमनुशीर्यंते सिद्धार्थंस्तु विमुच्यते ॥७१॥\nनिबंधिनी रज्जुरेषा या ग्रामे वसतो रतिः ॥ छित्वैनां च शौर्यं सुकृतो यांति नैनां छिदंति दुष्कृतः ॥७२॥\nतुल्यजातिवयोरुपान् ह्रतान्पस्यसि मृत्युना ॥ न च नामास्ति निर्वेदो लोहं हि हदयं तव ॥७३॥\nरुपकूलां मनःस्त्रोतां स्पर्शद्वीपां रासावहाम् ॥ गंधपंकां शब्दजलां स्वर्गमार्गदुरारुहाम् ॥७४॥\nक्षमारित्रां सत्यमयीं धर्मस्थैर्यकराकराम् ॥ त्यागवातध्वगां शीघ्रां बुद्धिनावं नदीं तरेत् ॥७५॥\nत्यक्ता धर्ममधर्मं च ह्युभे सत्यानृते त्यज ॥ त्यज धर्मसंकल्पादधर्मं चाप्यहिंसया ॥७६॥\nउभे सत्यानृते बुद्धा बुद्धिं परमनिश्वयात् ॥ अस्थिस्थूणं स्त्रायुयुतं मांसशोणितलेपनम् ॥७७॥\nधर्मवनद्धं दुर्गंधि पूर्ण मूत्रपुरीषयोः ॥ जराशोकसमाविष्टं रोगायतमस्थिरम् ॥७८॥\nरजस्वलमनित्यं च भूतावांस समुत्सृज ॥ इदं विश्वं जगत्सर्वमजगच्चापि यद्धवेत् ॥७९॥\nमहाभूतात्मकं सर्वमस्माद्यत्परमाणुमत् ॥ इंद्रियाणि च पंचैव तमः सत्त्वं रजस्तथा ॥८०॥\nइत्येष सप्तदृशको राशिख्यक्तसंज्ञकेः ॥ सर्वैरिहेंद्रियार्थेश्व व्यक्ताव्यर्कौर्हि हितम् ॥८१॥\nपंचविंशक इत्येष व्यक्ताव्यक्तमयो गणः ॥ एतैः सर्वैः समयुक्तमनित्यममिष्वीयते ॥८२॥\nत्रिवगोंऽत्र सुखं दुःख जीवितं मरणं तथा ॥ य इदं वेद तत्त्वेन स वेद प्रभवाप्ययौ ॥८३॥\nइन्द्रियैर्गृह्यते यद्यत्तद्वयक्तमभिधीयते ॥ अव्यक्तमथ तज्ज्ञेयं लिंगग्राह्यमतींद्रियम् ॥८४॥\nइन्द्रियैर्नियतैर्दही धाराभिरवि तर्प्यते ॥ लोके विहितमात्मानं लोकं चात्मानि पश्यति ॥८५॥\nपरावरदृशः शक्ति र्ज्ञानवेलां न पश्यति ॥ पश्यतः सर्वभूतानि सर्वावस्थासु सर्वदा ॥८६॥\nब्रह्मभूतस्य संयोगो नाशुभेनोपपद्यते ॥ ज्ञानेन विविधात्क्लेशान्न निवृत्तिश्व देहजात् ॥८७॥\nलोकबुद्धिप्रकाशेन लोकमार्गो न रिष्यति ॥ अनादिनिधनं जंतुमात्मनि स्थितमव्ययम् ॥८८॥\nअकतारममूढं च भगवानाह तीर्थवित् ॥ यो जन्तुः स्वकृतैस्तैस्तैः कर्मभिर्नित्यदुःखितः ॥८९॥\nस्वदुःखप्रतिघातार्थ हंति जंतुरनेकधा ॥ ततः कर्म समादत्ते पुन्रन्यन्नवं बहु ॥९०॥\nतप्यतेऽथ पुनस्तेन भुक्ताऽपथ्यमिवातुरः ॥ अजस्त्रमेव मोहांतो दुःखेषु सुखसंज्ञितः ॥९१॥\nवध्यते तप्यते चैव भयवत्कर्मभिः सदा ॥ ततो निवृत्तो बंधात्स्वात्कर्मणामुदयादिह ॥९२॥\nपरिभ्रमति संसारे चक्रवद्धाहुवर्जितः ॥ संयमेन च संबंधान्निवृत्त्या तपसो बलात् ॥९३॥\nसम्प्राप्ता बहवः सिद्धिं अव्याबाधां सुखोदयाम् ॥९४॥\nइति श्रीबृहन्नारदीयपुराणे पूर्वभागे द्वितीयपादे बृहदुपाख्याने षष्टितमोऽध्यायः ॥६०॥"
  }
]