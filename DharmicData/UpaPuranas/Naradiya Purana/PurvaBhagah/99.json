[
  {
    "text": "श्रीब्रह्योवाच ॥\nअथातः संप्रवक्ष्यामि तवाग्रेपुराणकम्‍ ॥ ईशानकल्पवृत्तांतं वसिष्ठायानलोऽब्रवीत्‍ ॥१॥\nतत्पंचदशसाहस्त्र्म नाना चरितमद्धुतम्‍ ॥ पठतां चैव सर्वपापहरं नृणाम्‍ ॥२॥\nप्रश्नः पूर्व पुराणस्य कथा सर्वावतारजा ॥ सृष्टिप्रकरणं चाथ विष्णुपूजादिकं तत ॥३॥\nअग्निकार्यं ततः पश्वान्मंत्रमुद्रादिलक्षणम्‍ ॥ सर्वदीक्षाविधानं च अभिषेकनिरुपणम्‍ ॥४॥\nलक्षणं मंडलादीनां कुशापामार्जनं ततः ॥ पवित्रारोपणविधि र्देवालयविधिस्ततः ॥५॥\nशालग्रामादिपूजा च मूर्तिलक्ष्म पृथक्पृथक्‍ ॥ न्यासादीनां विधानं प्रतिष्ठापूतकं ततः ॥६॥\nविनायकादिपूजा च नानादीक्षाविधिः परम्‍ ॥ प्रतिष्ठा सर्वदेवानां ब्रह्मांडस्य निरुपणम्‍ ॥७॥\nगंगादितीर्थमाहात्म्यं द्वीपवर्षानुवर्णनम्‍ ॥ उर्द्धाधोलोकराचना ज्योतिश्वक्रनिरुपणम्‍ ॥८॥\nज्योतिषं च ततः प्रोक्तं शास्त्रं युद्धजयार्णवम्‍ ॥ षट्‌कर्म च ततःप्रोक्तं मंत्रमंत्रौषधीगणः ॥९॥\nकुब्जिकादिसमर्चत्वं षोढा न्यासविधिस्तथा ॥ कोटिहोमविधानं च मन्वंतरनिरुपणम्‍ ॥१०॥\nब्रह्मचर्यादिधर्मांश्व श्राद्धकल्पविधिस्ततः ॥ ग्रहयज्ञस्ततः प्रोक्तो वैदिकस्मार्तकर्म च ॥११॥\nप्रायश्चित्तानुकथनं तिथीनां च व्रतादिकाम्‍ ॥ वारव्रतानुकथनं नथत्रव्रतकीर्तनम्‍ ॥१२॥\nमासिकव्रतनिर्द्देशो दीपदानविधिस्तथा ॥ नवव्यूहार्चनं प्रोक्तं नरकाणां निरुपणम्‍ ॥१३॥\nव्रतानां चापि दानानां निरुपणमिहोदितम्‍ ॥ नाडीचक्रसमुद्देशः संध्यावि धिरनुत्तमः ॥१४॥\nगायत्र्यर्थस्य निर्द्देशो लिंगस्तोत्रं ततः परम्‍ ॥ राज्यभिषेकमन्त्रोक्तिर्द्धर्मकृत्यं च भूभुजाम्‍ ॥१५॥\nस्वप्नाध्यायस्ततः प्रोक्तः शकुनादिनिरुपणम्‍ ॥ मंडलादिकनिर्द्देशो रत्नकीक्षाविधिस्ततः ॥१६॥\nरामोक्तनीतिनिर्द्देशो रत्नानां लक्षणं ततः ॥ धनुर्विद्या ततः प्रोक्ता व्यवहारप्रदर्शनम्‍ ॥१७॥\nदेवासुरविमर्दाख्या ह्यायुर्वेदनिरुपणम्‍ ॥ गजादीनां चिकित्सा च तेषां शांतिस्ततः परम्‍ ॥१८॥\nगोनरादिचिकित्सा च नानापूजास्ततः परम्‍ ॥ शांतश्वापि विविधाश्छन्दः शास्त्रमतः परम्‍ ॥१९॥\nसाहित्यं च ततः पश्वादेकार्णादिसमाह्रयाः ॥ सिद्धशब्दानुशिष्टिश्व कोशः सर्गादिवर्गकः ॥२०॥\nप्रलयानां लक्षणं च शारीरकनिरुपणम्‍ ॥ वर्णनं नरकाणां च योगशास्त्रमतः परम्‍ ॥२१॥\nब्रह्मज्ञानं ततः पश्वात्पुराणेश्रवणे फलम्‍ ॥ एतदाग्नेयकं विप्र पुराणं परिकीर्तितम्‍ ॥२२॥\nतल्लिखित्वा तु यो दद्यात्सुवर्णकमलोन्वितम्‍ ॥ तिलधेनु युतं चापि मार्गशीर्ष्यां विधानतः ॥२३॥\nपुराणार्थविदे सोऽथ स्वर्गलोके महीयते ॥ एषानुक्रमणी पोक्ता तवाग्नेयस्य मुक्तिदा ॥२४॥\nश्रृण्वतां पठतां चैव नृणां  चेह परत्र च ॥२५॥\nइति श्रीबृहन्नारदीपुराणे पूर्वभागे बृहदुपाख्याने चतुर्थपादेऽग्निपुराणानुक्रमणीनिरुपणं नामैकोनशततमोऽध्यायः ॥९९॥"
  }
]