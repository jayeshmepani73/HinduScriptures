[
  {
    "text": "शिवभक्ता महोत्साहाः शिवार्चनपरायणाः   \nसंयता धर्मसम्पन्नाः सर्वार्थां आप्नुयन्ति ते  १   \nसर्वद्वन्द्वसहाधीरा नित्यमुद्युक्तचेतसः   \nपरोपकारनिरता गुरुशुश्रूषणे रताः  २   \nमार्दवार्जव सम्पन्नाः अनुकूलाः प्रियं वदाः   \nअमानिनो बुद्धिमन्तः त्यक्तस्पर्धा गतस्पृहा  ३   \nशान्ता स्मितमुखा भद्रा नित्यं स्वागतवादिनः   \nअल्पवाचाः सुवक्तारो गुरुभक्ति विशारदाः  ४   \nशौचाचार समायुक्ता दयादाक्षिण्य गोचराः   \nदम्भ मार्त्स्य निर्मुक्ताः यथा तथ्याभिभाषिणः  ५   \nसंविभागपराः प्राज्ञाः अशठाश्चाप्य कुत्सिताः   \nविषयेष्वपि निर्लेपाः पद्मपत्रमिवाम्भसा  ६   \nन दीना नापि मलिना न च रोष वशंवदाः   \nभवन्ति भावितात्मानः सुस्निधाः साधुसेविताः  ७   \nन पाणि पाद वाक्चक्षु श्रोत्र शिश्न वशं गताः   \nचापलानि न कुर्वन्ति सर्वण्यासङ्ग वर्जिताः  ८   \nरुद्रात्मानो रुद्रपरा रुद्रांशा रुद्रभाविताः   \nएवं विध समाचारा भवन्ति भुवि मानवाः  ९   \nएकान्त भक्तिमास्याय गुणेष्वेतेषु वर्तते   \nपूजनीयः शिवो नित्यं परापर विभूतये  १०   \nकिञ्चिद्वेदमयं पात्रं किञ्चित्पात्रं तपोमयम्   \nआगमिष्यति यत्पात्रं तत्पात्रं तारयिष्यति  ११   \nसर्वेषामेव पात्राणां अतिपात्रं महेश्वरः   \nपतनात्त्रायते यस्माद् अतीव नरकार्णवे  १२   \nतस्य पात्रस्य माहात्म्याद् दानमण्वपि चाक्षयम्   \nतस्मादस्मै सदादेयं अप्रमेय फलार्थिभिः  १३   \nशिवेदत्तं हुतं तप्तं पूजाफल निवेदनम्   \nएकं वानन्त फलदं तद्भवेन्नात्र संशयः  १४   \nभक्त्या वित्तानुसारेण कुर्यात्प्रासाद सञ्चयम्   \nअल्पे महति वा तुल्यं फलमाढ्य दरिद्रयोः  १५   \nवित्तशाठ्येन यः कुर्याद्धर्ममाढ्योऽपि यो नरः   \nन स तत्फलमाप्नोति प्रलोभाक्रान्त मानसः  १६   \nतस्मात्त्रिभाग वित्तस्य जीवनाय प्रकल्पयेत्   \nभागद्वयं च धर्मार्थं अनित्यं जीवितं यतः  १७   \nभक्त्या प्रचोदितः कुर्यादल्पवित्तोऽपि मानवः   \nमहाविभवसारोऽपि न कुर्याद्भक्तिवर्जितः  १८   \nसर्वस्वमपि यो दद्याच्छिवे भक्तिविवर्जितः   \nन तेन धर्मभाक्सस्याद्भक्तिरेवात्र कारणम्  १९   \nन तत्तपोभिरत्युग्रैः न च सर्वमहामखैः   \nगच्छेच्छिवपुरं दिव्यं मुक्त्वा भक्तिं शिवात्मिकाम्  २०   \nमृद्दारुर्विष्टकशैलं वा यः कुर्याद्वै शिवालयम्   \nत्रिस्सप्तकुलमुद्धृत्य शिवलोके महीयते  २१   \nमृण्मयात्कोटिगुणितं पुण्यं स्याद्दारुभिः कृते   \nकोटि कोटि गुणं पुण्यं मृत्काष्ठादिष्टकामये  २२   \nइष्टकाद्द्विगुणं पुण्यं शैलके स्याच्छिवालये   \nमृच्छैलयोः समं ज्ञेयं पुण्यमाढ्य दरिद्रयोः  २३   \nयत्र क्वापि गतः पुण्यं कृतं शैलेष्टकादिभिः   \nनवं पुराण रहितं तथा कुर्याच्छिवालयम्  २४   \nअष्टेष्टका समायुक्तं प्रकुर्याच्छिवालयम्   \nविधूयपाप सङ्घातं सोऽपि गच्छेच्छिवालयम्  २५   \nक्रीडमानोऽपि यः कुर्याद्बालभावे शिवालयम्   \nरुद्रलोके लभेत्सोऽपि विमानं सार्वकामिकम्  २६   \nपुष्पमालापरिक्षिप्तं दिव्यगन्धानु सेवितः   \nडोलाविक्षेप संयुक्तं घण्टाचामरभूषितम्  २७   \nमुक्तादाम वितानेन शोभितं सूर्य सप्रभम्   \nअप्सरोगण संयुक्तं सर्वकाम सुखप्रभम्  २८   \nतत्रोषित्वा महाभोगे कोटि कोट्ययुतं सुखी   \nक्रमादागत्य लोकेऽस्मिन् राजा भवति धार्मिकः २९   \nदूरतः शिखर दृष्ट्वा नमस्कुर्याच्छिवालयम्   \nसप्तजन्मकृतं पापं क्षिप्रमेव विनश्यति  ३०   \nपश्यन्परिहरञ्जन्तृ मार्जन्यात्यति सूक्ष्मया   \nशनैः सम्मार्जनं कुर्यात् चान्द्रायणफलं लभेत्  ३१   \nनाहारवशजीर्णाया वन्ध्यायाः क्षीणवत्सया   \nरोगार्ता नवसूता या भोग्यो गोमयमाहरेत्  ३२   \nस्वसंस्थ गोमयं ग्राह्यं स्थाने वा पतितं शुभे   \nउपर्यधश्च संत्यज्य प्रत्यग्रं जन्तु वर्जितम्  ३३   \nवस्त्रपूतेन तोयेन यः कुर्यादुपलेपनम्   \nपश्यन्परिञ्जन्तृ चन्द्रायणफलं लभेत्  ३४   \nयः कुर्यात्सर्वकार्याणि वस्त्रपूतेन वारिणा   \nस मुनिः स महासाधुः स योगी स शिवं व्रजेत्  ३५   \nक्षरन्ति सर्वदानानि यज्ञहोमबलिक्रियाः   \nन तु क्षरेन्महादानं अभयं सर्वदेहिनाम्  ३६   \nनैरन्तर्येण यः कुर्यात् पक्ष सम्मार्जनां जनम्   \nयुगकोटिशतं दिव्यं शिवलोके महीयते  ३७   \nतदन्ते स चतुर्वेदं स्वरूपः प्रियदर्शनः   \nआढ्यः सर्वगुणोपेतो राजा भवति धार्मिकः  ३८   \nसम्पर्केणापि यः कुर्यात् नरः कर्म शिवालये   \nसोऽपि देहत्रयाञ्ज्ञानं प्राप्य शान्तिमवाप्नुयात्  ३९   \nरुद्रदेव निकार्येषु कश्चिञ्ज्ञानमवाप्नुयात्   \nकश्चिदेव तु मेदिन्यां लब्ध्वा ज्ञानं विमुञ्चते  ४०   \nतावद्भयन्ति संसारे दुःखशोक परिप्लुताः   \nन भवन्ति शिवे भक्ता यावत्सर्वेऽपि देहिनः  ४१   \nसमासक्तं यथा चित्तं भवेद् विषय गोचरा   \nयदि नाम शिवेऽप्येवं को न मुच्यते बन्धनात्  ४२   \nयः कुर्यात्कुट्टिमं भूमिं दर्पणोदर सन्निभम्   \nनानावर्णविचित्रं च विचित्र कुसुमोज्वलम्  ४३   \nक्वचित्कलशविन्यस्तां पङ्कजाद्युपशोभिताम्   \nमनोरमां च कुसुमां शिवायतन संसदि  ४४   \nयावद्धस्ता भवेद्भूमिः समन्तादुपशोभिता   \nतावद्युगसहस्राणि रुद्रलोके महीयते  ४५   \nकारयेच्चित्र शास्त्रञ्ज्ञेः यत्नाच्चित्रं शिवालये   \nरुद्रावतार क्रीडाद्यैः प्रयोगै रागमोदितेः  ४६   \nयावन्ति रुद्ररुपाणि स्वरूपाण्यपि लेखयेत्   \nतावद्युग सहस्राणि रुद्रलोके महीयते  ४७   \nसुधाविलिप्तं यः कुर्यात् सर्वयत्नैः शिवालयम्   \nतावत्पुण्यं भवेत्सोऽपि यावदायतने कृते  ४८   \nप्रत्यब्धं यः प्रकुर्वीत शम्भोरायतनं बुधः   \nतावद्युग सहस्राणि रुद्रलोके महीयते  ४९   \nधवल सूत सुधया यथाशोभं च वर्णकैः   \nयावन्त्यब्दानि कुरुते धवलं तच्छिवालयम्  ५०   \nखण्डं स्फुटितं संस्कारं यः कुर्वीत शिवालये   \nआरामावथे वापि लभते मौलिकं फलम्  ५१   \nनास्ति रुद्रसमो देवो नास्ति रुद्रसमो गुरुः   \nनास्ति रुद्रसमं ज्ञानं नास्ति रुद्रसमः तपः  ५२   \nएवं शिवाश्रमारामं कृत्वा संस्कारपूर्वकम्   \nकृत्वाल्पमपि वा भक्त्या इदं स्तोत्रमुदीरयन्  ५३   \nनिर्द्धूतमलदेहाय स्वभावामलमूर्तये   \nसितभस्माङ्गरागाय देवेशाय नमोऽस्तुते  ५४   \nनीलकण्ठाय शर्वाय अजायामित मूर्तये   \nबहुरूपाय कान्ताय शाश्वताय नमोऽस्तुते  ५५   \nपराय परमेशाय सर्वज्ञाय नमोऽस्तुते   \nअतीत गुणसङ्घाय विश्वेशाय नमोऽस्तुते  ५६   \nमहाभोगीन्द्रभूषाय पिङ्गलोचनरोचये   \nविचित्र चरिताढ्याय अनन्ताय नमोऽस्तुते  ५७   \nसर्वप्रणत देहाय स्वयमपणतात्मने   \nपूज्यानामपि पूज्याय नमस्त्र्यक्षाय शूलिने  ५८   \nब्रह्मेन्द्रविष्णुवन्द्याय उत्पत्तिस्थिति हेतवे   \nभुक्तिमुक्तिप्रदानाय संस्तुताय नमोऽस्तुते  ५९   \nवामाय वामरूपाय वामचाराय गामिने   \nवामकान्तार्धिदेहाय ईशानाय नमोऽस्तुते  ६०   \nय इमं कीर्तयेत्पुण्यं प्रासादाध्यायमुत्तमम्   \nसर्वपापविनिर्मुक्तः शिवसायुज्यमाप्नुयात्  ६१   \nइति शिवधर्मपुराणे प्रासादाध्यायो नाम चतुर्थोऽध्यायः  ४"
  }
]