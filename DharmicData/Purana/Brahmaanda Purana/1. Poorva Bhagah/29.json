[
  {
    "text": "ऋषिरुवाच ।।\nचतुर्युगानि यान्यासन्पूर्वं स्वायंभुवेऽन्तरे ।।\nतेषां निसर्गं तत्त्वं च श्रोतुमिच्छामि विस्तरात् ।। २९.१ ।।\nसूत उवाच ।।\nपृथिव्यादिप्रसंगेन यन्मया प्रागुदीरितम् ।।\nतेषां चतुर्युगं ह्येतत्तद्वक्ष्यामि निबोधत ।। २९.२ ।।\nसंख्ययेह प्रसंख्याय विस्तराच्चैव सर्वशः ।।\nयुगं च युगभेदश्च युगधर्मस्तथैव च ।। २९.३ ।।\nयुगसंध्यांशकश्चैव युगसंधानमेव च ।।\nषट्प्रकाशयुगाख्यैषा ता प्रवक्ष्यामि तत्त्वतः ।। २९.४ ।।\nलौकिकेन प्रमाणेन निष्पाद्याब्दं तु मानुषम् ।।\nतेनाब्देन प्रसंख्यायै वक्ष्यामीह वतुर्युगम् ।।\nनिमेषकाल तुल्यं हि विद्याल्लघ्वक्षरं च यत् ।। २९.५ ।।\nकाष्ठा निमेषा दश पंच चैव त्रिशच्च काष्ठा गणयेत्कलां तु ।।\nत्रिंशत्कलाश्चापि भवेन्मुहूर्त्तस्तै स्त्रिंशता रात्र्यहनी समे ते ।। २९.६ ।।\nअहोरात्रौ विभजते सूर्यो मानुषलौकिकौ ।। २९.७ ।।\nतत्राहः कर्मचेष्टायां रात्रिः स्वप्नाय कल्पते ।।\nपित्र्ये रात्र्यहनी मासः प्रविभागस्तयोः पुनः ।। २९.८ ।।\nकृष्णपक्षस्त्वहस्तेषां शुक्लः स्वप्नाय शर्वरी ।।\nत्रिंशद्ये मानुषा मासाः पित्र्यो मासस्तु सः स्मृतः ।। २९.९ ।।\nशतानि त्रीणि मासानां षष्ट्या चाप्यधिकानि वै ।।\nपित्र्यः संवत्सरो ह्येष मानुषेण विभाव्यते ।। २९.१० ।।\nमानुषे णैव मानेन वर्षाणां यच्छतं भवेत् ।।\nपितॄणां त्रीणि वर्षाणि संख्यातानीह तानि वै ।। २९.११ ।।\nदश चैवाधिका मासाः पितृसंख्येह संज्ञिताः ।।\nलौकिकेनैव मानेन हृब्दो यो मानुषः स्मृतः ।। २९.१२ ।।\nएतद्दिव्यमहोरात्रं शास्त्रे स्यान्निश्चयो गतः ।।\nदिव्ये रात्र्यहनी वर्ष प्रविभागस्तयोः पुनः ।। २९.१३ ।।\nअहस्तत्रोदगयनं रात्रिः स्याद्दक्षिणायनम् ।।\nये ते रात्र्यहनी दिव्ये प्रसंख्यानं तयोः पुनः ।। २९.१४ ।।\nत्रिंशद्यानि तु वर्षाणि दिप्यो मासस्तु स स्मृतः ।।\nयन्मानुषं शतं विद्धि दिव्या मासास्त्रयस्तु ते ।। २९.१५ ।।\nदश चैव तथाऽहानि दिव्यो ह्येष विधिः स्मृतः ।।\nत्रीणि वर्षशतान्येव षष्टिवर्षाणि यानि तु ।।\nदिव्यः संवत्सरो ह्येष मानुषेण प्रकीर्त्तितः ।। २९.१६ ।।\nत्रीणि वर्ष सहस्राणि मानुषाणि प्रमाणतः ।।\nत्रिंशदन्यानि वर्षाणि मतः सप्तर्षिवत्सरः ।। २९.१७ ।।\nनव यानि सहस्राणि वर्षाणां मानुषाणि तु ।।\nअन्यानि नवतिश्चैव ध्रुवः संवत्सरः स्मृतः ।। २९.१८ ।।\nषड्विंशतिसहस्राणि वर्षाणि मानुषाणि तु ।।\nवर्षाणां तु शतं ज्ञेयं दिव्यो ह्येष विधिः स्मृतः ।। २९.१९ ।।\nत्रीण्येव नियुतान्याहुर्वर्षाणां मानुषाणि तु ।। २९.२० ।।\nषष्टिश्चैव सहस्राणि संख्यातानि तु संख्याया ।।\nदिव्यवर्षसहस्र तु प्राहुः संख्याविदो जनाः ।। २९.२१ ।।\nइत्येवमृषिभिर्गीतं दिव्यया संख्याया त्विह ।।\nदिव्येनैव प्रमाणेन युगसंख्याप्रकल्पनम् ।। २९.२२ ।।\nचत्वारि भारते वर्षे युगानि कवयोऽबुवन् ।।\nकृतं त्रेता द्वापरं च कलिश्चेति चतुष्टयम् ।। २९.२३ ।।\nपूर्व कृतयुकं नाम ततस्त्रेती विधीयते ।।\nद्वापरं च कलिश्चैव युगान्येतानि कल्पयेत् ।। २९.२४ ।।\nचत्वार्याहुः सहस्राणि वर्षाणां च कृत युगम् ।।\nतस्य तावच्छती संध्या संध्यांशः संध्याया समः ।। २९.२५ ।।\nइतरेषु ससंध्येषु ससंध्यांशेषु च त्रिषु ।।\nएकन्यायेन वर्तन्ते सहस्राणि शतानि च ।। २९.२६ ।।\nत्रीणि द्वे च सहस्राणि त्रेताद्वापरयोः क्रमात् ।।\nत्रिशती द्विशती संध्ये संध्यांशौ चापि तत्समौ ।। २९.२७ ।।\nकलिं वर्षसरस्रं तु युगमाहुर्द्विजोत्तमाः ।।\nतस्यैकशतिका संध्या संध्यांशः संध्यया समः ।। २९.२८ ।।\nतेषां द्वादशसाहस्री युगसंख्या प्रकीर्त्तिता ।।\nकृतं त्रेता द्वापरं च कलिश्चैव चतुष्टयम् ।। २९.२९ ।।\nअत्र संवत्सरा दृष्टा मानुषेण प्रमाणतः ।।\nकृतस्य तावद्वक्ष्यामि वर्षाणि च निबोधत ।। २९.३० ।।\nसहस्राणां शतान्याहुश्चतुर्दश हि संख्याया ।।\nचत्वारिंशत्सहस्राणि तथान्यानि कृतं युगम् ।। २९.३१ ।।\nतथा शतसहस्राणि वर्षाणि दशसंख्याया ।।\nअशीतिश्च सहस्राणि कालस्त्रेतायुगस्य सः ।। २९.३२ ।।\nसप्तैव नियुतान्याहुर्वर्षाणां मानुषेण तु ।।\nविंशतिश्च सहस्रामि कालः स द्वापरस्य च ।। २९.३३ ।।\nतथा शतसहस्राणि वर्षाणां त्रीणि संख्यया ।।\nषष्टिश्चैव सहस्राणि कालः कलियुगस्य तु ।। २९.३४ ।।\nएवं चतुर्युगे काल ऋतैः संध्यांशकैः स्मृतः ।।\nनियुतान्येव षडिंशान्निरसानि युगानि वै ।। २९.३५ ।।\nचत्वारिंशत्तथा त्रीणि नियुता नीह संख्यया ।।\nविंशतिश्च सहस्राणि स संध्यांशश्चतुर्युगः ।। २९.३६ ।।\nएवं चतुर्युगाख्यानां साधिका ह्येकसप्ततिः ।।\nकृतत्रेतादियुक्तानां मनोरंतरमुच्यते ।। २९.३७ ।।\nमन्वंतरस्य संख्यां तु वर्षाग्रेण निबोधत ।।\nत्रिंशत्कोट्यस्तु वर्षाणां मानुषेण प्रकीर्त्तिताः ।। २९.३८ ।।\nसप्त षष्टिस्तथान्यानि नियुतान्यधिकानि तु ।।\nविशतिश्च सहस्राणि कालोऽयं साधिकं विना ।। २९.३९ ।।\nमन्वंतरस्य संख्यैषा संख्या विद्भिर्द्विजैः स्मृता ।।\nमन्वंतरस्य कालोऽयं युगैः सार्द्धं च कीर्त्तितः ।। २९.४० ।।\nचतुः साहस्रयुक्तं वै प्राकृतं तत्कृतं युगम् ।।\nत्रेताशिष्टं प्रवक्ष्यामि द्वापरं कलिमेव च ।। २९.४१ ।।\nयुगपत्समयेनार्थो द्विधा वक्तुं न शक्यते ।।\nक्रमागतं मया ह्येतत्तुभ्यं नोक्त युग द्वयम् ।। २९.४२ ।।\nऋषिवंशप्रसंगेन व्याकुलत्वात्तथैव च ।।\nअत्र त्रेतायुगस्यादौ मनुः सप्तर्षयश्च ये ।। २९.४३ ।।\nश्रौत स्मार्त्त च ते धर्म ब्रह्मणानुप्रचौदितम् ।।\nदाराग्निहोत्रसंबंधमृग्यजुः सामसंहितम् ।। २९.४४ ।।\nइत्यादिलक्षणं श्रौतं धर्म सप्तर्षयोऽब्रुवन् ।।\nपरंपरागतं धर्म स्मार्त्तं चाचारलक्षणम् ।। २९.४५ ।।\nवर्णाश्रमाचारयुतं मनुः स्वायंभुवोऽब्रवीत् ।।\nसत्येन ब्रह्मचर्येण श्रुतेन तपसा च वै ।। २९.४६ ।।\nतेषां तु तप्ततपसा आर्षेणोपक्रमेण तु ।।\nसप्तर्षीणां मनोश्चैव ह्याद्ये त्रेतायुगे तथा ।। २९.४७ ।।\nअबुद्धिपूर्वकं तेषामक्रियापूर्वमेव च ।।\nअभिव्यक्तास्तु ते मन्त्रास्तारकाद्यैर्निदर्शनैः ।। २९.४८ ।।\nआदिकल्पे तु देवानां प्रादुर्भूतास्तु याः स्वयम् ।।\nप्राणाशेष्वथ सिद्धीनामन्यासां च प्रवर्त्तनम् ।। २९.४९ ।।\nआसन्मन्त्रा व्यतीतेषु ये कल्पेषु सहस्रशः ।।\nते मंत्रा वै पुनस्तेषां प्रतिभायामुपस्थिताः ।। २९.५० ।।\nऋचो यजूंषि सामानि मन्त्रश्चाथर्वणानि तु ।।\nसप्तर्षिभिस्तु ते प्रोक्ताः स्मार्त्तं धर्मं मनुर्जगौ ।। २९.५१ ।।\nत्रेतादौ संहिता वेदाः केवला धर्मसेतवः ।।\nसंरोधादायुषश्चैव वर्त्स्यंते द्वापरेषु वै ।। २९.५२ ।।\nऋषयस्तपसा वेदान्द्वापरादिष्वधीयते ।।\nअनादिनिधिना दिव्याः पूर्वं सृष्टाः स्वयंभुवा ।। २९.५३ ।।\nसधर्माः सव्रताः सांगा यथाधर्मं युगेयुगे ।।\nविक्रियन्ते समानार्था वेदवादा यथायुगम् ।। २९.५४ ।।\nआरंभयज्ञाः क्षत्राश्च हविर्यज्ञा विशस्तथा ।।\nपरिचारयज्ञाः शूद्रास्तु जपयज्ञा द्विजोत्तमाः ।। २९.५५ ।।\nतदा प्रमुदिता वर्णास्त्रेतायां धर्मपालिताः ।।\nक्रियावंतः प्रजावंतः समृद्धाः सुखिनस्तथा ।। २९.५६ ।।\nब्राह्मणाननुर्त्तन्ते क्षत्रियाः क्षत्रियान्विशः ।।\nवैश्यानुवर्त्तिनः शुद्राः परस्परमनुव्रताः ।। २९.५७ ।।\nशुभाः प्रवृत्तयस्तेषां धर्मा वर्णाश्रमास्तथा ।।\nसंकल्पितेन मनसा वाचोक्तेन स्वकर्मणा ।। २९.५८ ।।\nत्रेतायुगे च विफलः कर्मारंभः प्रसिद्ध्यति ।।\nआयुर्मेधा बलं रूपमारोग्यं धर्मशीलता ।। २९.५९ ।।\nसर्वसाधारणा ह्येते त्रेतायां वै भवं त्युत ।।\nवर्णाश्रमव्यवस्थानं तेषां ब्रह्मा तदाऽकरोत् ।। २९.६० ।।\nपुनः प्रजास्तु ता मोहाद्धर्मा स्तानप्यपालयन् ।।\nपरस्परविरोधेन मनुं ताः पुनरभ्ययुः ।। २९.६१ ।।\nपुनः स्वायंभुवो दृष्ट्वा याथातथ्यं प्रजापतिः ।।\nध्यात्वा तु शतरूपायां पुत्रौ स उदपादयत् ।। २९.६२ ।।\nप्रियव्रतो त्तानपादौ प्रथमौ तौ मोहीक्षितौ ।।\nततः प्रभृति राजान उत्पन्ना दंडधारिणः ।। २९.६३ ।।\nप्रजानां रंजनाच्चैव राजानस्तेऽभवन्नृपाः ।।\nप्रच्छन्न पापास्तैर्ये च न शक्यास्तु नराधिपैः ।। २९.६४ ।।\nधर्मराजः स्मृतस्तेषां शास्ता वैवस्वतो यमः ।।\nवर्णानां प्रविभागाश्च त्रेतायां संप्रकीर्त्तिताः ।। २९.६५ ।।\nसंभृताच्च तदा मंत्रा ऋषिभिर्ब्रह्मणः सुतैः ।।\nयज्ञाः प्रवर्त्तिताश्चैव तदा ह्येव तु दैवतैः ।। २९.६६ ।।\nयामशुक्रार्जितैश्चैव सर्वसाधन संभृतैः ।।\nसार्द्धं विश्वभुजा चैव देवेंद्रेण महौजसा ।। २९.६७ ।।\nस्वायंभुवेंऽतरे देवैर्यज्ञस्तैः प्राक्प्रवर्त्तितः ।।\nसत्यं जपस्तपो दानं त्रेताया धर्म उच्यते ।। २९.६८ ।।\nतदा धर्म्मसहस्रांतेऽहिंसाधर्मः प्रवर्त्तते ।।\nजायंते च तदा शूरा आयुष्मंतो महाबलाः ।। २९.६९ ।।\nव्यस्तदंडा महाभागा धर्मिष्ठा ब्रह्मवादिनः ।।\nपद्मपत्रायताक्षाश्च पृथूरस्काः सुसंहताः ।। २९.७० ।।\nसिंहातंका महासत्त्वा मत्तमातंगगमिनः ।।\nमहाधनुर्द्धराश्चैव त्रेतायां चक्रवर्त्तिनः ।। २९.७१ ।।\nसर्वलक्षणसम्पूर्मा न्यग्रोधपरिमंडलाः ।।\nन्यग्रोधौ तु स्मृतौ बाहू व्यामो न्यग्रोध उच्यते ।। २९.७२ ।।\nव्यामे नैवोछ्रयो यस्य सम ऊर्द्धं तु देहिनः ।।\nसमोछ्रयपरीणाहो ज्ञेयो न्यग्रोधमंडलः ।। २९.७३ ।।"
  }
]