[
  {
    "text": "सूत उवाच\nतुल्यं युगसहस्रं वै नैशं कालमुपास्य सः\nशर्वर्यंते प्रकुरुते ब्रह्मा तूत्सर्गकारणात्  १\nब्रह्मा तु सलिले तस्मिन् वायुर्भूत्वा तदाचरत्\nअन्धकारार्णवे तस्मिन्नष्टे स्थावरजंगमे  २\nजलेन समनुप्लाव्य सर्वतः पृथिवीतले\nप्रविभागेन भूतेषु सत्यमात्रे स्थितेषु वा  ३\nनिशायामिव खद्योतः प्रावृट् काले ततस्तदा\nतदा कामेन तरसा मन्यामानः स्वयं धिया  ४\nसोप्युपायं प्रतिष्ठायां मार्गमाणस्तदा भुवम्\nततस्तु सलिले तस्मिन् ज्ञात्वा त्वन्तर्गतो महीम्  ५\nअन्धमन्यतमं बुद्धा भूमेरुद्धरणक्षमः\nचकार तं तु देवोऽथ पूर्वकल्पादिषु स्मृतः  ६\nसत्यं रूपं वराहस्य कृत्वांभोऽनुप्रविश्य च\nअद्भिः संछादितामिच्छन् पृथिवीं स प्रजापतिः  ७\nउद्धृत्योर्वीमथ न्यस्ता सापत्यांतामतिन्यसत्\nसामुद्रा श्च समुद्रे षु नादेयाश्च नदीषु च  ८\nपृथक्तास्तु समीकृत्य पृथिव्यां सोऽचिनोद्गिरीन्\nप्राक्सर्गे दह्यमाने तु पुरा संवर्तकाग्निना  ९\nतेनाग्निना विलीनास्ते पर्वता भुवि सर्वशः\nशैल्यादेकार्णवे तस्मिन्वायुना ये तु संहिताः  १०\nनिषिक्ता यत्र यत्रासंस्तत्रतत्राचलोऽभवत्\nस्कन्धाचलत्वादचलाः पर्वभिः पर्वताः स्मृताः  ११\nगिरयो हि निगीर्णत्वादयनात्तु शिलोच्चयाः\nततस्तावासमुद्धृत्य क्षितिमंतर्जलात्प्रभुः  १२\nसप्तसप्त तु वर्षाणि तस्या द्वीपेषु सप्तसु\nविषमाणि समीकृत्य शिलाभिरभितो गिरीन्  १३\nद्वीपेषु तेषु वर्षाणि चत्वारिंशत्तथैव तु\nतावंतः पर्वताश्चैव वर्षांते समवस्थिताः  १४\nस्वर्गादौ कांतिविष्टास्ते स्वभावेनैव नान्यथा\nसप्तद्वीपा समुद्रा श्च अन्योन्यस्यानुमंडलम्  १५\nसन्निविष्टाः स्वभावेन समावृत्य परस्परम्\nभूराद्याश्चतुरो लोकाश्चंद्रा दित्यौ ग्रहैः सह  १६\nपूर्ववन्निर्ममे ब्रह्मा स्थावराणीह सर्वशः\nकल्पस्य चास्य ब्रह्मा चासृजद्यः स्थानिनः सुरान्  १७\nआपोग्निं पृथिवीं वायुमंतरिक्षं दिवं तथा\nस्वर्गं दिशः समुद्रा श्चं! नदीः सर्वांस्तु पर्वतान्  १८\nओषधीनामात्मनश्च आत्मनो वृक्षवीरुधाम्\nलवाकाष्ठाः कलाश्चैव मुहुर्त्तान्संधिरात्र्! यहान्  १९\nअर्द्धमासांश्च मासांश्च अयनाब्दान् युगानि च\nस्थानाभिमानिनश्चैव स्थानानि च पृथक्पृथक्  २०\nस्थानात्मनस्तु सृष्ट्वा च युगावस्था विनिर्ममे\nकृतं त्रेता द्वापरं च तिष्यं चैव तथा युगम्  २१\nकल्पस्यादौ कृतयुगे प्रथमं सोऽसृजत्प्रजाः\nप्रागुक्ताश्च मया तुभ्यं पूर्व्वे कल्पे प्रजास्तु ताः  २२\nतस्मिन्संवर्तमाने तु कल्पे दग्धास्तदग्निना\nअप्राप्तायास्तपोलोकं पृथिव्यां याः समासत  २३\nआवर्तन्ते पुनः सर्गे वीक्षार्थं ता भवन्ति हि\nवीक्ष्यार्थं ताः स्थितास्तत्र पुनः सर्गस्य कारणात्  २४\nततस्ताः सृज्यमानास्तु सन्तानार्थं भवन्ति हि\nधर्म्मार्थकाममोक्षाणामिह ताः साधिताः स्मृताः  २५\nदेवाश्च पितरश्चैव क्रमशो मानवास्तथा\nततस्ते तपसा युक्ताः स्थानान्यापूरयन्पुरा  २६\nब्राह्मणो मनवस्ते वै सिद्धात्मानो भवन्ति हि\nआसंगद्वेषयुक्तेन कर्मणा ते दिवं गताः  २७\nआवर्तमानास्ते देहे संभवन्ति युगे युगे\nस्वकर्म्मफलशेषेण ख्याताश्चैव तदात्मकाः  २८\nसंभवन्ति जने लोकाः कल्पागमनिबन्धनाः\nअप्सु यः कारणं तेषां बोधयन्कर्म्मणा तु सः  २९\nकर्म्मभिस्तैस्तु जायन्ते जनलोकाच्छुभाशुभैः\nगृह्णन्ति ते शरीराणि नानारूपाणि योनिषु  ३०\nदेवाद्याः स्थावरांतास्तु आपद्यन्ते परस्परम्\nतेषां मेध्यानि कर्म्माणि प्रायशः प्रतिपेदिरे  ३१\nतस्माद्यन्नामरूपाणि तान्येव प्रतिपेदिरे\nपुनः पुनस्ते कल्पेषु जायन्ते नामरूपिणः  ३२\nततः सर्गो ह्युपसृष्टिं सिसृक्षोर्ब्रह्मणस्तु वै\nताः प्रजा ध्यायतस्तस्य सत्याभिध्यायिनस्तदा  ३३\nमिथुनानां सहस्रं तु मुखात्समभवत्किल\nजनास्ते ह्युपपद्यन्ते सत्त्वोद्रि क्ताः सुतेजसः  ३४\nचक्षुषोऽन्यत्सहस्रं तु मिथुनानां ससर्ज्ज ह\nते सर्वे रजसोद्रि क्ताः शुष्मिणश्चाप्यमर्षिणः  ३५\nसहस्रमन्यदसृजद्बाहूनामसतां पुनः\nरजस्तमोभ्यामुद्रि क्ता गृहशीलास्ततः स्मृताः  ३६\nआयुषॐऽते प्रसूयंते मिथुनान्येव वासकृत्\nकूटकाकूटकाश्चैव उत्पद्यंते मुमूर्षुणाम्  ३७\nकुतः कुलमथोत्पाद्य ताः शरीराणि तत्यजुः\nततः प्रभृति कल्पेऽस्मिन्मैथुनानां च संभवः  ३८\nध्यानेन मनसा तासां प्रजानां जायते कृते\nशब्दादिविषयः शुद्धः प्रत्येकं पञ्चलक्षणम्  ३९\nइत्येवं मानसैर्भावैः प्रेष्ठं तिष्ठंति चाप्रजाः\nतथान्वयास्तु संभूता यैरिदं पूरितं जगत्  ४०\nसरित्सरःसमुद्रा श्चं! सेवंते पर्वतानपि\nतदा ता ह्यल्पसंतोषा युद्धे तस्मिंश्चरंति वै  ४१\nपृथ्वी रसवती नाम आहारं व्याहरंति च\nताः प्रजाः कामचारिण्यो मानसीं सिद्धिमिच्छतः  ४२\nतुल्यमायुः सुखं रूपं तासामासीत्कृते युगे\nधर्माधर्मौ तदा न स्तः कल्पादौ प्रथमे युगे  ४३\nस्वेनस्वेनाधि कारेण जज्ञिरे तु युगेयुगे\nचत्वारि तु सहस्राणि वर्षाणां दिव्यसंख्यया  ४४\nआदौ कृतयुगं प्राहुः संध्यांशौ च चतुःशतौ\nततः सहस्रशस्तास्तु प्रजासु प्रथितास्विह  ४५\nन तासां प्रतिघातोऽस्ति न द्वंद्वं नापि च क्रमः\nपर्वतोदधिवासिन्यो ह्यनिकेताश्रयास्तु ताः  ४६\nविशोकाः सत्त्वबहुला एकांतसुखिनः प्रजाः\nताश्शश्वत् कामचरिण्यो नित्यं मुदितमानसाः  ४७\nपशवः पक्षिणश्चैव न तदासन्सरीसृपाः\nनोद्विजा नोत्कटाश्चैव धर्मस्य प्रक्रिया तु सा  ४८\nसमूलफलपुष्पाणि वर्त्तनाय त्वशेषतः\nसर्वैकान्तसुखः कालो नात्यर्थं ह्युष्णशीतलः  ४९\nमनोऽभिलषितः कामस्तासां सर्वत्र सर्वदा\nउत्तिष्ठंति पृथिव्यां वै तेषां ध्यानै रसातलात्  ५०\nबलवर्णकरी तेषां जरारोगप्रणाशिनी\nअसंस्कार्यैः शरीरैस्तु प्रजास्ताः स्थिरयौवनाः  ५१\nतासां विना तु संकल्पाज्जायंते सिथुनात्प्रजाः\nसमं जन्म च रूपं च प्रीयंते चैव ताः समाः  ५२\nतदा सत्यमलोभश्च संतुष्टिश्च च सुखं दमः\nनिर्विशेषाश्च ताः सर्वा रूपायुःशिल्पचेष्टितैः  ५३\nअबुद्धिपूर्विका वृत्तिः प्रजानां भवति स्वयम्\nअप्रवृत्तिः कृतद्वारे कर्मणः शुभपापयोः  ५४\nवर्णाश्रमव्यवस्थाश्च न तदासन्न तत्कराः\nअनिच्छाद्वेषयुक्तास्ता वर्त्तयन्ति परस्परम्  ५५\nतुल्यरूपायुषः सर्वा अधमोत्तमवर्जिताः\nसुखप्राया विशोकाश्च उत्पद्यंते कृते युगे  ५६\nलाभालाभौ न वा स्यातां मित्रामित्रौ प्रियाप्रियौ\nमनसा विषयस्तासां निरीहाणां प्रवर्तते  ५७\nनाति हिंसंति वान्योन्यं नानुगृह्णंति वै तदा  ५८\nज्ञानं परं कृतयुगे त्रेतायां यज्ञ उच्यते\nप्रवृत्तं द्वापरे युद्धं स्तेयमेव कलौ युगे  ५९\nसत्त्वं कृतं रजस्त्रेता द्वापरं तु रजस्तमः\nकलिस्तमस्तु विज्ञेयं गुणवृत्तं गुणेषु तत्  ६०\nकालः कृतयुगे त्वेष तस्य सन्ध्यां निबोधत\nचत्वारि तु सहस्राणि वर्षाणां तत्कृतं युगम्  ६१\nसाध्यांशौ तस्य दिव्यानि शतान्यष्टौ तु संख्यया\nचत्वार्येव सहस्राणि वर्षाणां मानुषाणि तु  ६२\nतदा तासु भवंत्याशु नोत्क्रोशाच्च विपर्ययाः\nततः कृतयुगे तस्मिन् ससंध्यांशे गते तदा  ६३\nपादावशिष्टो भवति युगधर्मस्तु सर्वशः\nसन्ध्यायास्तु व्यतीतायाः सांध्यः कालो युगस्य सः  ६४\nपादमिश्रावशिष्टेन संध्याधर्मे पुनः पुनः\nएवं कृतयुगे तस्मिन्निश्शेषेंतर्दधे तदा  ६५\nतस्यां च सन्धौ नष्टायां मानसी चाभवत्प्रजा\nसिद्धिरन्ययुगे तस्मिंस्त्रेताख्येऽनंतरे कृतात्  ६६\nसर्गादौ या मयाष्टौ तु मानस्यो वै प्रकीर्तिताः\nअष्टौ ताः क्रमयोगेन सिद्धयो यांति संक्षयम्  ६७\nकल्पादौ मानसी ह्येका सिद्धिर्भवति सा कृते\nमन्वंतरेषु सर्वेषु चतुर्युगविभागशः  ६८\nवर्णाश्रमाचारकृतः कर्मसिद्ध्युद्भवः कृतः\nसंध्या कृतस्य पादेन संक्षेपेण वशात्ततः  ६९\nकृतसंध्यांशका ह्येते त्रीनादाय परस्परम्\nहीयंते युगधर्मास्ते तपःश्रुतबलायुषः  ७०\nकृते कृतांशेऽतीते तु वभूव तदनन्तरम्\nत्रेतायुगसमुत्पत्तिः सांशा च ऋषिसत्तमाः  ७१\nतस्मिन् क्षीणे कृतांशे वै तासु शिष्टासु सप्तसु\nकल्पादौ संप्रवृत्तायास्त्रेतायाः प्रमुखे तदा  ७२\nप्रणश्यति तदा सिद्धिः कालयोगेन नान्यथा\nतस्यां सिद्धौ प्रनष्टायामन्या सिद्धिरजायत  ७३\nअपांशौ तौ प्रतिगतौ तदा मेघात्माना तु वै\nमेघेभ्यः स्तनयितृभ्यः प्रवृत्तं वृष्टिसर्जनम्  ७४\nसकृदेव तया वृष्ट्या संसिद्धे पृथिवीतले\nप्रजा आसंस्ततस्तासां वृक्षाश्च गृहसंज्ञिताः  ७५\nसर्वः प्रत्युपभोगस्तु तासां तेभ्यो व्यजायत\nवर्त्तयंते स्म तेभ्यस्तास्त्रेतायुगमुखे प्रजाः  ७६\nततः कालेन महता तासामेव विपर्ययात्\nसंगलोलात्मको भावस्तदा ह्याकस्मिकोऽभवत्  ७७\nयत्तद्भवति नारीणां जीवितांते तदार्तवम्\nतदा तद्वै न भवति पुनर्युगबलेन तु  ७८\nतासां पुनः प्रवृत्तं तन्मासिमासि तदार्तवम्\nततस्तेनैव योगेन वर्त्तते मैथुनं तदा  ७९\nतेषां तत्कालभावित्वान्मासिमास्युपगच्छताम्\nअकाले चार्तवोत्पत्त्या गर्भोत्पत्तिस्तदाभवत्  ८०\nविपर्ययेण तेषां तु तेन तत्कालभाविता\nप्रणश्यंति ततः सर्वे वृक्षास्ते गृहसंज्ञिताः  ८१\nततस्तेषु प्रनष्टेषु विभ्रांता व्याकुलेन्द्रि याः\nअभिध्यायंति ताः सिद्धिं सत्याभिध्यायिनस्तदा  ८२\nप्रादुर्बभूवुस्तेषां तु वृक्षास्ते गृहसंज्ञिताः\nवस्त्राणि च प्रसूयंते फलान्याभरणानि च  ८३\nतथैव जायते तेषां गन्धर्वाणां रसान्वितम्\nआन्वीक्षिकं महावीर्यं पुटके पुटके मधु  ८४\nतेन ता वर्त्तयन्ति स्म मुखे त्रेतायुगस्य वै\nहृष्टपुष्टास्तया सिद्ध्या प्रजास्ता विगतज्वराः  ८५\nततः कालांतरेप्येवं पुनर्लोभावृताः प्रजाः\nवृक्षांस्ताः पर्यगृह्णंत मधु वा माक्षिकं बलात्  ८६\nतासां तेनापचारेण पुनर्लोभकृतेन वै\nप्रनष्टा प्रभुणा सार्द्धं कल्पवृक्षाः क्वचित्क्वचित्  ८७\nतस्यामेवाल्पशिष्टायां सिद्ध्यां कालवशात्तदा\nवर्त्तंते चानया तासां द्वंद्वान्यत्युत्थितानि तु  ८८\nशीतवातातपास्तीव्रास्ततस्ता दुःखिता भृशम्\nद्वंद्वैस्तैः पीड्यमानास्तु चुक्रुशुरावृणानि वा  ८९\nकृत्वा द्वन्द्वप्रतीयातं निकेतानि विचेतसः\nपूर्व निकामचारास्ते ह्यनिकेता यथाऽभवन्  ९०\nयथायोगं यथाप्रीति निकेतेष्ववसन्पुरा\nमधुधुन्वत्सु निष्ठेषु पर्वतेषु नदीषु च  ९१\nसंश्रयंति च दुर्गाणि धन्वपावर्तमौदकम्\nयथाजोषं यथाकामं समेषु विषमेषु च  ९२\nआरब्धास्तान्निकेतान्वै कर्तुं शीतोष्णवारणात्\nततस्तान्निर्मयामासुः खेटानि च पुराणि च  ९३\nग्रामांश्चैव यथाभागं तथैव नगराणि च\nतेषामायामविष्कंभाः सन्निवेशांतराणि च  ९४\nचक्रुस्तदा यथाज्ञानं मीत्वामीत्वात्मनॐगुलैः\nमानार्थानि प्रमाणानि तदा प्रभृति चक्रिरे  ९५\nययांगुलप्रदेशांस्त्रीन्हस्तः किष्कुं धनूंषि च\nदश त्वंगुलपर्वाणि प्रादेश इति संज्ञितः  ९६\nअंगुष्ठस्य प्रदेशिन्या व्यासप्रादेश उच्यते\nतालः स्मृतो मध्यमया गोकर्णश्चाप्यनामया  ९७\nकनिष्ठया वितस्तिस्तु द्वादशांगुल उच्यते\nरत्निरंगुलपर्वाणि संख्यया त्वेकविंशतिः  ९८\nचत्वारि विंशतिश्चैव हस्तः स्यादंगुलानि तु\nकिष्कुः स्मृतो द्विरत्निस्तु द्विचत्वारिंशदंगुलः  ९९\nचतुर्हस्तो धनुर्द्दंडो नालिका युगमेव च\nधनुःसहस्रे द्वे तत्र गव्यूतिस्तैः कृता तदा  १००\nअष्टौ धनुःसहस्राणि योजनं तैर्विभावितम्\nएतेन योजनेनेह सन्निवेशास्ततः कृताः  १०१\nचतुर्णामथ दुर्गाणां स्वयमुत्थानि त्रीणि च\nचतुर्थ कृत्रिमं दुर्ग तस्य वक्ष्यामि निर्णयम्  १०२\nसोत्सेधरंध्रप्राकारं सर्वतः खातकावृतम्\nरुचकः प्रतिकद्वारं कुमारीपुरमेव च  १०३\nद्विहस्तः स्रोतसां श्रेष्ठं कुमारीपुरमञ्चतान्\nहस्तस्रोतो दशश्रेष्ठो नवहस्तोष्ट एव च  १०४\nखेटानां च पुराणां च ग्रामाणां चैव सर्वशः\nत्रिविधानां च दुर्गाणां पर्वतोदकधन्विनाम्  १०५\nकृत्रिमाणां च दुर्गाणां विष्कम्भायाममेव च\nयोजनादर्द्धविष्कम्भमष्टभागाधिकायतम्  १०६\nपरमार्द्धार्द्धमायामं प्रागुदक्प्लवनं पुरम्\nछिन्नकर्णविकर्णं च व्यजनाकृतिसंस्थितम्  १०७\nवृत्तं वज्रं च दीर्घ च नगरं न प्रशस्यते\nचतुरस्रयुतं दिव्यं प्रशस्तं तैः पुरं कृतम्  १०८\nचतुर्विंशत्परं ह्रस्वं वास्तु वाष्टशतं परम्\nअत्र मध्यं प्रशंसंति ह्रस्वं काष्ठविवर्ज्जितम्  १०९\nअथ किष्कुशतान्यष्टौ प्राहुर्मुख्यं निवेशनम्\nनगरादर्द्धविष्कंभः खेटं पानं तदूर्द्ध्वतः  ११०\nनगराद्योजनं खेटं खेटाद्ग्रामोर्द्धयोजनम्\nद्विक्रोशः परमा सीमा क्षेत्रसीमा चतुर्द्धनुः  १११\nविंशद्धनूंषि विस्तीर्णो दिशां मार्गस्तु तैः कृतः\nविंशद्धनुर्ग्राममार्गः सीमामार्गो दशैव तु  ११२\nधनूंषि दश विस्तीर्णः श्रीमान् राजपथः कृतः\nनृवाजिरथनागानामसंबाधस्तु संचरः  ११३\nधनूंषि चापि चत्वारि शाखारथ्याश्च तैर्मिताः\nत्रिका रथ्योपरथ्याः स्युर्द्विकाश्चाप्युपरथ्यकाः  ११४\nजंघापथश्चतुष्पादस्त्रिपदं च गृहांतरम्\nधृतिमार्गस्तूर्द्ध्वषष्ठं क्रमशः पदिकः स्मृतः  ११५\nअवस्कारपरीवारः पादमात्रं समंततः\nकृतेषु तेषु स्थानेषु पुनर्गेहगृहाणि वै  ११६\nयथा ते पूर्वमासंश्च वृक्षास्तु गृहसंस्थिताः\nतथा कर्तुं समारब्धाश्चिंतयित्वा पुनः पुनः  ११७\nवृक्षस्यार्वाग्गताः शाखा इतश्चैवापरा गताः\nअत ऊर्द्ध्वं गताश्चान्या एवं तिर्यग्गताः पराः  ११८\nबुद्ध्यान्विष्य यथान्यायं वृक्षशाखा गता यथा\nयथा कृतास्तु तैः शाखास्तस्माच्छालास्तु ताः स्मृताः  ११९\nएवं प्रसिद्धाः शाखाभ्यः शालाश्चैव गृहाणि च\nतस्मात्ताश्च स्मृताः शालाः शालात्वं तासु तत्स्मृतम्  १२०\nप्रसीदंति यतस्तेषु ततः प्रासादसंज्ञितः\nतस्माद् गृहाणि शालाश्च प्रासादाश्चैव संज्ञिता  १२१\nकृत्वा द्वंद्वाभिघातांस्तान्त्वार्तोपायमचिंतयान्\nनष्टेषु मधुना सार्द्धं कल्पवृक्षेषु वै तदा  १२२\nविषादव्याकुलास्ता वै प्रजाः सृष्टास्तु दर्शिताः\nततः प्रादुर्बभौ तासां सिद्धिस्त्रेतायुगे तदा  १२३\nसर्वार्थसाधका ह्यन्या वृष्टिस्तासां निकामतः\nतासां वृष्ट्युदकानीह यानि मिष्टगतानि च  १२४\nएवं नयः प्रवृत्तस्तु द्वितीये वृष्टिसर्जने\nये परस्तादपां स्तोकाः संपाताः पुथिवीतले  १२५\nअपां भूमेस्तु संयोगादोषध्यस्तास्तदाभवन्\nपुष्पमूलफलिन्यस्तु ओषध्यस्ता हि जज्ञिरे  १२६\nअफालकृष्टाश्चानुप्ता ग्राम्यारण्याश्चतुर्द्दश\nऋतुपुष्पफलाश्चैव वृक्षा गुल्माश्च जज्ञिरे  १२७\nप्रादुर्भूतास्तु त्रेतायां मायायामौषधस्य वा\nतदौषधेन वर्तंते प्रजास्त्रेता मुखे तदा  १२८\nततः पुनरभूत्तासां रागो लोभस्तु सर्वदा\nअवश्यभाविनार्थेन त्रेतायुगवशेन च  १२९\nततस्ते पर्यगृह्णंस्तु नदीक्षेत्राणि पर्वतान्\nवृक्षगुल्मौषधीश्चैव प्रसह्य तु यथाबलम्  १३०\nसिद्धात्मानस्तु ये पूर्वं व्याख्याता वः कृते मया\nब्रह्मणो मानसास्ते वै उत्पन्ना ये जनादिह  १३१\nशांता ये शुष्मिणश्चैव कर्मिणो दुःखितास्तथा\nतत आवर्त्तमानास्ते त्रेतायां जज्ञिरे पुनः  १३२\nब्राह्मणाः क्षत्रिया वैश्याः शूद्रा  द्रो हजनास्तथा\nभाविताः पूर्वजातीषु ख्यात्या ते शुभपापयोः  १३३\nततस्ते प्रबला ये तु सत्यशीला अहिंसकाः\nवीतलोभा जितात्मानो निवसंति स्मृतेषु वै  १३४\nपरिग्रहं न कुर्वंति वदंतस्तु उपस्थिताः\nतेषां कर्माणि कुर्वंति तेभ्यश्चैवाबलाश्च ये  १३५\nपरिचर्यासु वर्त्तन्ते तेभ्यश्चान्येऽल्पतेजसः\nएवं विप्रतिपन्नेषु प्रपन्नेषु परस्परम्  १३६\nतेन दोषेण वै शांता ओषध्यो नितरां तदा\nप्रनष्टा गृह्यमाणा वै मुष्टिभ्यां सिकता यथा  १३७\nअथाऽस्य तु युगबलाद्ग्राम्यारण्याश्चतुर्द्दश\nफलैर्गृह्णंति पुष्पैश्च तथा मूलैश्च ताः पुनः  १३८\nततस्तासु प्रनष्टासु विभ्रांतास्ताः प्रजास्तदा\nक्षुधाविष्टास्तदा सर्वा जग्मुस्ता वै स्वयम्भुवम्  १३९\nवृत्त्यर्थमभिलिप्संत्यो ह्यादौ त्रेतायुगस्य ताः\nब्रह्मा स्वयंभूर्भगवान् ज्ञात्वा तासां मनीषितम्  १४०\nपुष्टिप्रत्यक्षदृष्टेन दर्शनेन विचार्य सः\nग्रस्ताः पृथिव्या त्वोषध्यो ज्ञात्वा प्रत्यरुहत्पुनः  १४१\nकृत्वा वत्सं समेरुं तु दुदोह पृथिवीमिमाम्\nदुग्धेयं गौस्तदा तेन बीजानि वसुधातले  १४२\nजज्ञिरे तानि बीजानि ग्रामारण्यास्तु ताः प्रभुः\nओषध्यः फलपाकांताः क्षणसप्तवशास्तु ताः  १४३\nव्रीहयश्च यवाश्चैव गोधूमाश्चणकास्तिलाः\nप्रियंगव उदारास्ते कोरदुष्टाः सवामकाः  १४४\nमाषा मुद्गा मसूरास्तु नीवाराः सकुलत्थकाः\nहरिकाश्चरकाश्चैव गणः सप्तदश स्मृताः  १४५\nइत्येता ओषधीनां तु ग्राम्याणां जातयः स्मृताः\nश्यामाकाश्चैव नीवारा जर्तिलाः सगवेधुकाः  १४६\nकुरुविंदो वेणुयवास्तामातीर्काटकाः स्मृताः\nग्रामारण्याः स्मृता ह्येता ओषध्यस्तु चतुर्दश  १४७\nउत्पन्नाः प्रथमस्यैता आदौ त्रेतायुगस्य ह\nअफालकृष्टास्ताः सर्वा ग्राम्यारण्याश्चतुर्द्दश  १४८\nवृक्षगुल्मलतावल्ल्यो वीरुधस्तृणजातयः\nमूलैः फलैश्च रोहैश्चागृह्णन्पुष्टाश्च यत्फलम्  १४९\nपृथ्वी दुग्धा तु बीजानि यानि पूर्वं स्वयंभुवा\nऋतुपुष्पफलास्ता वै ओषध्यो जज्ञिरे त्विह  १५०\nयदा प्रसृष्टा ओषध्यो न प्रथंतीह याः पुनः\nततस्तासां च वृत्त्यर्थे वार्तोपायं चकार ह  १५१\nतासां स्वयंभूर्भगवान् हस्तसिद्धिं स्वकर्मजाम्\nततः प्रभृति चौषध्यः कृष्टपच्यास्तु जज्ञिरे  १५२\nसंसिद्धकायो वार्तायां ततस्तासां प्रजापतिः\nमर्यादां स्थापयामास ययाऽरक्षत्परस्परम्  १५३\nये वै परिग्रहीतारस्तासामासन्बलीयसः\nइतरेषां कृतत्राणान् स्थापयामास क्षत्रियान्  १५४\nउपतिष्ठंति तावंतो यावन्तो निर्मितास्तथा\nसत्यं बूत यथाभूतं ध्रुवं वो ब्राह्मणास्तु ताः  १५५\nये चान्ये ह्यबलास्तेषां संरक्षाकर्म्मणि स्थिताः\nक्रीतानि नाशयंति स्म पृथिव्यां ते व्यवस्थिताः  १५६\nवैश्यानित्येव तानाहुः कीनाशान्वृत्तिसाधकान्\nसेवंतश्च द्रवंतश्च परिचर्यासु ये रताः  १५७\nनिस्तेजसोऽल्पवीर्याश्च शूद्रांस्तानब्रवीच्च सः\nतेषां कर्माणि धर्मांश्च ब्रह्मा तु व्यदधात्प्रभुः  १५८\nसंस्थित्यां तु कृतायां हि यातुर्वर्ण्यस्य तेन वै\nपुनः प्रजास्तु ता मोहाद्धर्म्मं तं नान्वपालयन्  १५९\nवर्णधर्मैश्च जीवंत्यो व्यरुद्ध्यंत परस्परम्\nब्रह्मा बुद्धा तु तत्सर्वं याथातथ्येन स प्रभुः  १६०\nक्षत्रियाणां बलं दंडं युद्धमाजीव्यमादिशत्\nयाजनाध्यापने ब्रह्मा तथा दानप्रतिग्रहम्  १६१\nब्राह्मणानां विभुस्तेषां कर्माण्येता न्यथादिशत्\nपाशुपाल्यं च वाणिज्यं कृषिं चैव विशां ददौ  १६२\nशिल्पाजीवभृतां चैव शूद्रा णां व्यदधात्पुनः\nसामान्यानि च कर्माणि ब्रह्मक्षत्रविशां पुनः  १६३\nयजनाध्यापने दानं सामान्यानीतरेषु च\nकर्माजीवं तु वै दत्त्वा तेषामिह परस्परम्  १६४\nतेषां लोकांतरे मूर्ध्नि स्थानानि विदधे पुनः\nप्राजापत्यं द्विजातीनां स्मृतं स्थानं क्रियावताम्  १६५\nस्थानमैन्द्रं  क्षत्रियाणां संग्रामेष्वपलायिनाम्\nवैश्यानां मारुतं स्थानं स्वस्वकर्मोपजीविनाम्  १६६\nगांधर्वं शूद्र जातीनां परिचर्ये च तिष्ठताम्\nस्थानान्येतानि वर्णानां योग्याचारवतां सताम्  १६७\nसंस्थित्यां सुकृतायां वै चातुर्वर्ण्यस्य तस्य तत्\nवर्णास्तु दंडभयतः स्वेस्वे वर्ण्ये व्यवस्थिताः\nततः स्थितेषु वर्णेषु स्थापयामास ह्याश्रमान्  १६८\nगृहस्थो ब्रह्मचारी च वानप्रस्थो यतिस्तथा\nआश्रमांश्चतुरो ह्येतान्पूर्ववत्स्थापयन्प्रभुः  १६९\nवर्णकर्माणि ये केचित्तेषामिह चतुर्भवः\nकृतकर्म्म कृतावासा आश्रमादुपभुञ्जते  १७०\nब्रह्मा तान्स्थापयामास आश्रमान् भ्रामतामतः\nनिर्द्दिदेश ततस्तेषां ब्रह्मा धर्मान्प्रभाषते  १७१\nप्रस्थानानि तु तेषां च यमान्सनियमांस्तथा\nचतुर्वर्णात्मकः पूर्वं गृहस्थस्याश्रमः स्थितः  १७२\nत्रयाणामाश्रमाणां च वृत्तियोनीति चैव हि\nयथाक्रमं च वक्ष्यामि व्रतैश्च नियमैस्तथा  १७३\nदाराग्नयश्चातिथय इष्टाः श्राद्धक्रियाः प्रजाः\nइत्येष वै गृहस्थस्य समासाद्धर्मसंग्रहः  १७४\nदंडी च मेखली चैव अधःशायी तथाजिनी\nगुरुशुश्रूषणं भैक्ष्यं विद्यार्थी ब्रह्मचारिणः  १७५\nचीरपत्राजिनानि स्युर्वनमूलफलौषधैः\nउभे संध्ये वगाहश्च होमश्चारण्यवासिनाम्  १७६\nविपन्नमुसले भैक्ष्यमस्तेयं शौचमेव च\nअप्रमादोऽव्यवायश्च दया भूतेषु च क्षमा  १७७\nश्रवणं गुरुशुश्रूषा सत्यं च दशमं स्मृतम्\nदशलक्षणको ह्येष धर्मः प्रोक्तः स्वयंभुवा  १७८\nभिक्षोर्व्रतानि पंचात्र भैक्ष्यवेदव्रतानि च\nतेषां स्थानान्यशुष्मिं च संस्थितानामचष्ट सः  १७९\nअष्टाशीतिसहस्राणि ऋषीणामूर्ध्वरेतसाम्\nस्मृतं तेषां तु यत् स्थानं तदेव गुरुवासिनाम्  १८०\nसप्तर्षीणां तु यत्स्थानं स्मृतं तद्वै वनौकसाम्\nप्राजापत्यं गृहस्थानां न्यासिनां ब्रह्मणःक्षयम्  १८१\nयोगिनामकृतं स्थानं तानाजित्वा न विद्यते\nस्थानान्याश्रमिणस्तानि ब्रह्मस्थानस्थितानि तु  १८२\nचत्वार एव पंथानो देवयानानि निर्मिताः\nपंथानः पितृयानास्तु स्मृताश्चत्वार एव ते  १८३\nब्रह्मणा लोकतन्त्रेण आद्ये मन्वन्तरे पुरा\nपंथानो देवयानां ये तेषां द्वारं रविः स्मृतः\nतथैव पितृयानानां चन्द्र मा द्वारमुच्यते  १८४\nएवं वर्णाश्रमाणां च प्रविभागे कृते तदा\nयदा प्रजा ना वर्द्धंत वर्णधर्मसमासिकाः  १८५\nततोऽन्यां मानसीं स्वां वै त्रेतामध्येऽसृजत्प्रजाः\nआत्मनस्तु शरीरेभ्यस्तुल्याश्चैवात्मना तु ताः  १८६\nतस्मिस्त्रेतायुगे त्वाद्ये मध्यं प्राप्ते क्रमेण तु\nततोऽन्यां मानसीं सोऽथ प्रजाः स्रष्टुं प्रचक्रमे  १८७\nततः सत्त्वरजोद्रि क्ताः प्रजाः सह्यसृजत्प्रभुः\nधर्मार्थकाममोक्षाणां वार्त्तानां साधकाश्च याः  १८८\nदेवाश्च पितरश्चैव ऋषयो मनवस्तथा\nयुगानुरूपा धर्मेण यैरिमा वर्द्धिताः प्रजाः  १८९\nउपस्थिते तदा तस्मिन् सृष्टिवर्गे स्वयंभुवः\nअभिध्याय प्रजा ब्रह्मा नानावीर्याः स्वमानसीः  १९०\nपूर्वोक्ता या मया तुभ्यं जनानीकं समाश्रिताः\nकल्पेऽतीते पुराण्यासीद्देवाद्यास्तु प्रजा इह  १९१\nध्यायतस्तस्य तानीह संभूत्यर्थमुपस्थिताः\nमन्वंतरक्रमेणेह कनिष्ठाः प्रथमेन ताः  १९२\nख्यातास्तु वंश्यैरेतैस्तु पूर्वं यैरिह भाविताः\nकुशलाकुशलैः कंदैरक्षीणैस्तैस्तदा युताः  १९३\nतत्कर्मफलदोषेण ह्युपबाधाः प्रजज्ञिरे\nदेवासुरपितॄंश्चैव यक्षैर्गन्धर्वमानुषैः  १९४\nराक्षसैस्तु पिशाचैस्तैः पशुपक्षिसरीसृपैः\nवृक्षनारककीटाद्यैस्तैस्तैः सर्वैरुपस्थिताः\nआहारार्थं प्रजानां वै विदात्मानो विनिर्ममे  १९५\nइति श्रीब्रह्मांडे महापुराणे वायुप्रोक्ते पूर्वभागे द्वितीयेऽनुषंगपादे लोकज्ञानवर्णनं नाम सप्तमोऽध्यायः  ७"
  }
]