[
  {
    "text": "सूत उवाच ।।\nएवमेव निसर्गो वै वर्षाणां भारते शुभे ।।\nदृष्टः परमतत्त्वज्ञैर्भूयः किं वर्णयामि वः ।। १६.१ ।।"
  },
  {
    "text": "ऋषिरुवाच ।।\nयदिदं भारतं वर्षं यस्मिन्स्वायंभुवादयः ।।\nचतुर्दशैते मनवः प्रजासर्गेऽभवन्पुनः ।। १६.२ ।।"
  },
  {
    "text": "एतद्वेदितुमिच्छामस्तन्नो निगद सत्त्मः ।।\nएतच्छ्रुतवचस्तेषामब्रवीद्रोमहर्षणः ।। १६.३ ।।"
  },
  {
    "text": "अत्र वो वर्णयिष्यामि वर्षेऽस्मिन् भारते प्रजाः ।।\nइदं तु मध्यमं चित्रं शुभाशुभफलोदयम् ।। १६.४ ।।"
  },
  {
    "text": "उत्तरं यत्ममुद्रस्य हिमवद्दक्षिणं च यत् ।।\nवर्षं तद्भारतं नाम यत्रेयं भारती प्रजा ।। १६.५ ।।"
  },
  {
    "text": "भरणाच्च प्रजानां वै मनुर्भरत उच्यते ।।\nनिरुक्तवचनाच्चैवं वर्षं तद्भारतं स्मृतम् ।। १६.६ ।।"
  },
  {
    "text": "इतः स्वर्गश्च मोक्षश्च मध्यश्चांतश्च गम्यते ।।\nन खल्वन्यत्र मर्त्यानां भूमौ कर्म विधीयते ।। १६.७ ।।"
  },
  {
    "text": "भारतस्यास्य वर्षस्य नव भेदान्निबोधत ।।\nसमुद्रातरिता ज्ञेयास्ते त्वगम्याः परस्परम् ।। १६.८ ।।"
  },
  {
    "text": "इंद्रद्वीपः कशेरूमांस्ताम्रवर्णो गभस्तिमान् ।।\nनागद्वीपस्तथा सौम्यो गांधर्वस्त्वथ वारुणः ।। १६.९ ।।"
  },
  {
    "text": "अयं तु नवमस्तेषां द्वीपः सागरसंवृतः ।।\nयोजनानां सहस्रे तु द्वीपोऽयं दक्षिणोत्तरात् ।। १६.१० ।।"
  },
  {
    "text": "आयतो ह्याकुमार्य्या वै चागंगाप्रभवाच्च वै ।।\nतिर्यगुत्तरविस्तीर्मः सहस्राणि नवैव तु ।। १६.११ ।।"
  },
  {
    "text": "द्वीपो ह्युपनिविष्टोऽयं म्लेच्छैरंतेषु सर्वशः ।।\nपूर्वे किराता ह्यस्यांते पश्चिमे यवनाः स्मृताः ।। १६.१२ ।।"
  },
  {
    "text": "ब्राह्मणाः क्षत्रिया वैश्या मध्ये शूद्राश्च भागशः ।।\nइज्यायुधवणिज्याभिर्वर्त्तयंतो व्यवस्थिताः ।। १६.१३ ।।"
  },
  {
    "text": "तेषां संव्यवहारोऽत्र वर्त्तते वै परस्परम् ।।\nधर्मार्थकामसंयुक्तो वर्णानां तु स्वकर्मसु ।। १६.१४ ।।"
  },
  {
    "text": "संकल्पः पंचमानां च ह्याश्रमाणां यथाविधि ।।\nइह स्वर्गापवर्गार्थं प्रवृत्तिर्येषु मानुषी ।। १६.१५ ।।"
  },
  {
    "text": "यस्त्वयं नवमो द्वीपस्तिर्यगायाम उच्यते ।।\nकृत्स्नं जयति यो ह्येनं सम्राडित्यभिधीयते ।। १६.१६ ।।"
  },
  {
    "text": "अयं लोकस्तु वै सम्राडंतरिक्षं विराट् स्मृतम् ।।\nस्वराडसौ स्मृतो लौकः पुनर्वक्ष्यामि विस्तरात् ।। १६.१७ ।।"
  },
  {
    "text": "सप्तैवास्मिन्सुपर्वाणो विश्रुताः कुल पर्वताः ।।\nमहेंद्रो मलयः सह्यः शुक्तिमानृक्षपर्वतः ।। १६.१८ ।।"
  },
  {
    "text": "विंध्यश्च पारियात्रश्च सप्तैते कुलपर्वताः ।।\nतेषां सहस्रश्चान्ये पर्व तास्तु समीपगाः ।। १६.१९ ।।"
  },
  {
    "text": "अविज्ञाताः सारवंतो विपुलाश्चित्रसानवः ।।\nसंदरः पर्वतश्रेष्ठो वैहारो दुर्दुरस्तथा ।। १६.२० ।।"
  },
  {
    "text": "कोलाहलः ससुरसो मैनाको वैद्युतस्तथा ।।\nवातंधमो नागगिरिस्तथा पाण्डुरपर्वतः ।। १६.२१ ।।"
  },
  {
    "text": "तुंगप्रस्थः कृष्णगिरिर्गोधनो गिरिरेव च ।।\nपुष्पगिर्युज्जयंतौ च शैलो रैवतकस्तथा ।। १६.२२ ।।"
  },
  {
    "text": "श्रीपर्वतश्चित्रकूटः कूटशैलो गिरिस्तथा ।।\nअन्ये तेभ्योऽपरिज्ञाता ह्रस्वाः स्वलपोपजी विनः ।। १६.२३ ।।"
  },
  {
    "text": "तैर्विमिश्रा जनपदा आर्या म्लेच्छाश्च भागशः ।।\nपीयंते यैरिमा नद्यो गंगा सिंधु सरस्वती ।। १६.२४ ।।"
  },
  {
    "text": "शतद्रुश्चंद्र भागा च यमुना सरयूस्तथा ।।\nइरावती वितस्ता च विपाशा देविका कुहूः ।। १६.२५ ।।"
  },
  {
    "text": "गोमती धूतपापा च बुद्बुदा च दृषद्वती ।।\nकौशकी त्रिदिवा चैव निष्ठीवी गेडकी तथा ।। १६.२६ ।।"
  },
  {
    "text": "चक्षुर्लोहित इत्येता हिमवत्पादनिस्सृताः ।।\nवेदस्मृतिर्वेदवती वृत्रघ्नी सिंधु रेव च ।। १६.२७ ।।"
  },
  {
    "text": "वर्णाशा नंदना चैव सदानीरा महानदी ।।\nपाशा चर्मण्वतीनूपा विदिशा वेत्रवत्यपि ।। १६.२८ ।।"
  },
  {
    "text": "क्षिप्रा ह्यवंति च तथा पारियात्राश्रयाः स्मृताः ।।\nशोणो महानदश्चैव नर्म्मदा सुरसा क्रिया ।। १६.२९ ।।"
  },
  {
    "text": "मंदाकिनी दशार्णा च चित्रकूटा तथैव च ।।\nतमसा पिप्पला श्येना करमोदा पिशाचिका ।। १६.३० ।।"
  },
  {
    "text": "चित्रोपला विशाला च बंजुला वास्तुवाहिनी ।।\nसनेरुजा शुक्तिमती मंकुती त्रिदिवा क्रतुः ।। १६.३१ ।।"
  },
  {
    "text": "ऋक्षवत्संप्रसूतास्ता नद्यो मणिजलाः शिवाः ।।\nतापी पयोष्णी निर्विंध्या सृपा च निषधा नदी ।। १६.३२ ।।"
  },
  {
    "text": "वेणी वैतरणी चैव क्षिप्रा वाला कुमुद्वती ।।\nतोया चैव महागौरी दुर्गा वान्नशिला तथा ।। १६.३३ ।।"
  },
  {
    "text": "विंध्यपादप्रसूतास्ता नद्यः पुण्यजलाः शुभाः ।।\nगोदावरी भीमरथी कृष्णवेणाथ बंजुला ।। १६.३४ ।।"
  },
  {
    "text": "तुंगभद्रा सुप्रयोगा बाह्या कावेर्यथापि च ।।\nदक्षिणप्रवहा नद्यः सह्य पादाद्विनिःस्मृताः ।। १६.३५ ।।"
  },
  {
    "text": "कृतमाला ताम्रपर्णी पुष्पजात्युत्पलावती ।।\nनद्योऽभिजाता मलयात्सर्वाः शीतजलाः शुभाः ।। १६.३६ ।।"
  },
  {
    "text": "त्रिसामा ऋषिकुल्या च बंजुला त्रिदिवाबला ।।\nलांगूलिनी वंशधरा महेंद्रतनयाः स्मृताः ।। १६.३७ ।।"
  },
  {
    "text": "ऋषिकुल्या कुमारी च मंदगा मंदगामिनी ।।\nकृपा पलाशिनी चैव शुक्तिमत्प्रभवाः स्मृताः ।। १६.३८ ।।"
  },
  {
    "text": "तास्तु नद्यः सरस्वत्यः सर्वा गंगाः समुद्रगाः ।।\nविश्वस्य मातरः सर्वा जगत्पापहराः स्मृताः ।। १६.३९ ।।"
  },
  {
    "text": "तासां नद्युपनद्योऽन्याः शतशोऽथ सहस्रशः ।।\nतास्विमे कुरुपांचालाः शाल्वा माद्रेयजांगलाः ।। १६.४० ।।"
  },
  {
    "text": "शूरसेना भद्रकारा बोधाः सहपटच्चराः ।।\nमत्स्याः कुशल्याः सौशल्याः कुंतलाः काशिकोशलाः ।। १६.४१ ।।"
  },
  {
    "text": "गोधा भद्राः करिंगाश्च मागधाश्चोत्कलैः सह ।।\nमध्यदेश्या जनपदाः प्रायशस्त्त्र कीर्त्तिताः ।। १६.४२ ।।"
  },
  {
    "text": "सह्यस्य चौत्तरांतेषु यत्र गोदावरी नदी ।।\nपृथिव्यामपि कृत्स्नायां स प्रदेशो मनोरमः ।। १६.४३ ।।"
  },
  {
    "text": "तत्र गोवर्धनं नाम पुरं रामेण निर्मितम् ।।\nरामप्रियाथ स्वर्गीया वृक्ष दिव्यास्त थौषधीः ।। १६.४४ ।।"
  },
  {
    "text": "भरद्वाजेन मुनिना तत्प्रियार्थेऽवरोपिताः ।।\nअतः पुर्वरोद्देशस्तेन जज्ञे मनोरमः ।। १६.४५ ।।"
  },
  {
    "text": "बाह्लीका वाटधानाश्च आभीरा कालतोयकाः ।।\nअपरांताश्च मुह्माश्च पाञ्चलाश्चर्ममंडलाः ।। १६.४६ ।।"
  },
  {
    "text": "गांधारा यवनाश्चैव सिंधुसौवीरमण्डलाः ।।\nचीनाश्चैव तुषाराश्च पल्लवा गिरिगह्वराः ।। १६.४७ ।।"
  },
  {
    "text": "शाका भद्राः कुलिंदाश्च पारदा विन्ध्यचूलिकाः ।।\nअभीषाहा उलूताश्च केकया दशामालिकाः ।। १६.४८ ।।"
  },
  {
    "text": "ब्राह्मणाः क्षत्रियाश्चैव वैश्यशूद्रकुलानि तु ।।\nकांवोजा दरदाश्चैव बर्बरा अंगलौहिकाः ।। १६.४९ ।।"
  },
  {
    "text": "अत्रयः सभरद्वाजाः प्रस्थलाश्च दशेरकाः ।।\nलमकास्तालशालाश्च भूषिका ईजिकैः सह ।। १६.५० ।।"
  },
  {
    "text": "एते देशा उदीच्या वै प्राच्यान्देशान्निबोधत ।।\nअंगवंगा श्चोलभद्राः किरातानां च जातयः ।।\nतोमरा हंसभंगाश्च काश्मीरास्तंगणास्तथा ।। १६.५१ ।।"
  },
  {
    "text": "झिल्लिकाश्चाहुकाश्चैव हूणदर्वास्तथैव च ।। १६.५२ ।।"
  },
  {
    "text": "अंध्रवाका मुद्गरका अंतर्गिरिबहिर्गिराः ।।\nततः प्लवंगवो ज्ञेया मलदा मलवर्तिकाः ।। १६.५३ ।।"
  },
  {
    "text": "समंतराः प्रावृषेया भार्गवा गोपपार्थिवाः ।।\nप्राग्ज्योतिषाश्च पुंड्राश्च विदेहास्ताम्रलिप्तकाः ।। १६.५४ ।।"
  },
  {
    "text": "मल्ला मगधगोनर्दाः प्राच्यां जनपदाः स्मृताः ।।\nअथापरे जनपदा दक्षिणापथवासिनः ।। १६.५५ ।।"
  },
  {
    "text": "पंड्याश्च केरलाश्चैव चोलाः कुल्यास्तथैव च ।।\nसेतुका मूषिकाश्चैव क्षपणा वनवासिकाः ।। १६.५६ ।।"
  },
  {
    "text": "माहराष्ट्रा महिषिकाः कलिंगश्चैव सर्वशः ।।\nआभीराश्च सहैषीका आटव्या सारवास्तथा ।। १६.५७ ।।"
  },
  {
    "text": "पुलिंदा विंध्यमौलीया वैदर्भा दंडकैः सह ।।\nपौरिका मौलिकाश्चैव ्श्मका भोगवर्द्धिनाः ।। १६.५८ ।।"
  },
  {
    "text": "कोंकणाः कंतलाश्चांध्राः कुलिन्दाङ्गारमारिषाः ।।\nदाङिणाश्चैव ये देशा अपरांस्तान्निबोधत ।। १६.५९ ।।"
  },
  {
    "text": "सूर्य्यारकाः कलिवना दुर्गालाः कुन्तरौः सहः ।।\nपौलेयाश्च किराताश्च रूपकास्तापकैः सह ।। १६.६० ।।"
  },
  {
    "text": "तथा करीतयश्चैव सर्वे चैव करंधराः ।।\nनासिकाश्चैव ये चान्ये ये चैवांतरनर्मदाः ।। १६.६१ ।।"
  },
  {
    "text": "सहकच्छाः समाहेयाः सह सारस्वतैरपि ।।\nकच्छिपाश्च सुराष्ट्राश्च आनर्ताश्चर्बुदैः सह ।। १६.६२ ।।"
  },
  {
    "text": "इत्येते अपरांताश्च श्रृणुध्वं विंध्यवासिनः ।।\nमलदाश्च करूथाश्च मेकलाश्चैत्कलैः सह ।। १६.६३ ।।"
  },
  {
    "text": "उत्तमानां दशार्णाश्च भोजाः किष्किंधकैः सह ।।\nतोशलाः कोशलाश्चैव त्रैपुरा वैदिशास्तथा ।। १६.६४ ।।"
  },
  {
    "text": "तुहुण्डा बर्बराश्चैव षट्पुरा नैषधैः सह ।।\nअनूपास्तुंडिकेराश्च वीतिहोत्रा ह्यवंतयः ।। १६.६५ ।।"
  },
  {
    "text": "एते जनपदाः सर्वे विंध्यपृष्ठनिवासिनः ।।\nअतो देशान्प्रवक्ष्यामि पर्वताश्रयिणश्च ये ।। १६.६६ ।।"
  },
  {
    "text": "निहीरा हंसमार्गाश्च कुपथास्तंगणाः शकाः ।।\nअपप्राव रणाश्चैव ऊर्णा दर्वाः सहूहुकाः ।। १६.६७ ।।"
  },
  {
    "text": "त्रिगर्त्ता मंडलाश्चैव किरातास्तामरैः सह ।।\nचत्वारि भारते वर्षे युगानि ऋषयोऽब्रुवन् ।। १६.६८ ।।"
  },
  {
    "text": "कृतं त्रेतायुगं चैव द्वापरं तिष्यमेव च ।।\nतेषां निसर्गं वक्ष्यामि उपरिष्टादशेषतः ।। १६.६९ ।।"
  },
  {
    "text": "इति श्रीब्रoमहापुराणे वायुप्रोक्ते पूर्वभागे द्वितीयेऽनुषंगपादे\nभारतवर्मतं नाम षोडशोऽध्यायः ।। १६ ।।"
  }
]