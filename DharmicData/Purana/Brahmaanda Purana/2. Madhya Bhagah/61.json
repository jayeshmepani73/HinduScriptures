[
  {
    "text": "सूत उवाच\nविसर्गं मनुपुत्राणां विस्तरेण निबोधत ।\nपृषध्रो हिंसयित्वा तु गुरोर्गां निशि तत्क्षये ॥ २,६१.१ ॥"
  },
  {
    "text": "शापाच्छूद्रत्वमापन्नश्च्यवनस्य महात्मनः ।\nकरूषस्य तु कारूषाः क्षत्त्रिया युद्धदुर्मदाः ॥ २,६१.२ ॥"
  },
  {
    "text": "सहस्रं क्षत्त्रियगणो विक्रान्तः संबभूव ह ।\nनाभागो दिष्टपुत्रस्तु विद्वानासीद्भलन्दनः ॥ २,६१.३ ॥"
  },
  {
    "text": "भलन्दनस्य पुत्रोऽभूत्प्रांशुर्नाम महाबलः ।\nप्रांशोरेकोऽभवत्पुत्रः प्रजापतिसमो नृपः ॥ २,६१.४ ॥"
  },
  {
    "text": "संवर्तेन दिवं नीतः ससुहृत्सहबान्धवः ।\nविवादोऽत्र महानासीत्संवर्त्तस्य बृहस्पतेः ॥ २,६१.५ ॥"
  },
  {
    "text": "ऋद्धिं दृष्ट्वा तु यज्ञस्य क्रुद्धस्तस्य बृहस्पतिः ।\nसंवर्त्तेन तते यज्ञे चुकोप स भृशं तदा ॥ २,६१.६ ॥"
  },
  {
    "text": "लोकानां सहि नाशाय दैवतैर्हि प्रसादितः ।\nमरुत्तश्चक्रवर्त्ती स नरिष्यन्तमवासवान् ॥ २,६१.७ ॥"
  },
  {
    "text": "नरिष्यन्तस्य दायादो राजा दण्डधरो दमः ।\nतस्य पुत्रस्तु विज्ञातो राजासीद्राष्ट्रवर्द्धनः ॥ २,६१.८ ॥"
  },
  {
    "text": "सुधृतिस्तस्य पुत्रस्तु नरः सुधृतितः पुनः ।\nकेवलस्य पुत्रस्तु बन्धुमान्केवलात्मजः ॥ २,६१.९ ॥"
  },
  {
    "text": "अथ बन्धुमतः पुत्रोधर्मात्मा वेगवान्नृप ।\nबुधो वेगवतः पुत्रस्तृणबिन्दुर्बुधात्मजः ॥ २,६१.१० ॥"
  },
  {
    "text": "त्रेतायुगमुखे राजा तृतीये संबभूव ह ।\nकन्या तु तस्येडविडामाता विश्रवसो हि सा ॥ २,६१.११ ॥"
  },
  {
    "text": "पुत्रो योऽस्य विशालोऽभूद्राजा परमधार्मिकः ।\nदाश्वान्प्रख्यातवीर्य्यौजा विशाला येन निर्मिता ॥ २,६१.१२ ॥"
  },
  {
    "text": "विशालस्य सुतो राजा हेमचन्द्रो महाबलः ।\nसुचन्द्र इति विख्यातो हेमचन्द्रादनन्तरः ॥ २,६१.१३ ॥"
  },
  {
    "text": "सुचन्द्रतनयो राजा धूम्राश्व इति विश्रुतः ।\nधूम्राश्वतनयो विद्वान्सृंजयः समपद्यत ॥ २,६१.१४ ॥"
  },
  {
    "text": "सृञ्जयस्य सुतः श्रीमान्सहदेवः प्रतापवान् ।\nकृशाश्वः सहदेवस्य पुत्रः परमधार्मिकः ॥ २,६१.१५ ॥"
  },
  {
    "text": "कृशाश्वस्य महातेजा सोमदत्तः प्रतापवान् ।\nसोमदत्तस्य राजर्षेः सुतोऽभूज्जनमेजयः ॥ २,६१.१६ ॥"
  },
  {
    "text": "जनमेजयात्मजश्चैव प्रमतिर्नाम विश्रुतः ।\nतृणबिन्दुप्रभावेण सर्वे वैशालका नृपाः ॥ २,६१.१७ ॥"
  },
  {
    "text": "दीर्घायुषो महात्मानो वीर्यवन्तः सुधार्मिकाः ।\nशर्यातेर्मिथुनं त्वासीदानर्त्तो नाम विश्रुतः ॥ २,६१.१८ ॥"
  },
  {
    "text": "पुत्रः सुकन्या कन्या च भार्या या च्यवनस्य च ।\nआनर्त्तस्य तु दायादो रेवो नाम सुवीर्यवान् ॥ २,६१.१९ ॥"
  },
  {
    "text": "आनर्त्तविषयो यस्य पुरी चापि कुशस्थली ।\nरेवस्य रैवतः पुत्रः ककुद्मी नाम धार्मिकः ॥ २,६१.२० ॥"
  },
  {
    "text": "ज्येष्ठो भ्रातृशतस्यासीद्राज्यं प्राप्य कुशस्थलीम् ।\nकन्यया सह श्रुत्वा च गान्धर्वं ब्रह्मणोंऽतिके ॥ २,६१.२१ ॥"
  },
  {
    "text": "मुहर्त्तं देवदेवस्य मार्त्यं बहुयुगं विभो ।\nआजगाम युवा चैव स्वां पुरीं यादवैर्वृताम् ॥ २,६१.२२ ॥"
  },
  {
    "text": "कृतां द्वारवतीं नाम बहुद्वारां मनोरमाम् ।\nभोजवृष्ण्यन्धकैर्गुप्तां वसुदेवपुरोगमैः ॥ २,६१.२३ ॥"
  },
  {
    "text": "तां कथां रेवतः श्रुत्वा यथातत्त्वमरिन्दमः ।\nकन्यां तु बलदेवाय सुव्रतां नाम रेवतीम् ।\nदत्त्वा जगाम शिखरं मेरोस्तपसि संस्थितः ॥ २,६१.२४ ॥"
  },
  {
    "text": "रेमे रामश्च धर्मात्मा रेवत्या सहितः किल ।\nतां कथामृषयः श्रुत्वा पप्रच्छुक्तदनन्तरम् ॥ २,६१.२५ ॥"
  },
  {
    "text": "ऋषय ऊचुः\nकथं बहुयुगे काले समतीते महामते ।\nन जरा रेवतीं प्राप्ता रैवतं वा ककुद्मिनम् ।\nएतच्छुश्रूषमाणान्नो गान्धर्वं वद चैव हि ॥ २,६१.२६ ॥"
  },
  {
    "text": "सूत उवाच\nन जरा क्षुत्पिपासे वा न च मृत्युभयं ततः ।\nन च रोगः प्रभवति ब्रह्मलोकं गतस्य ह ॥ २,६१.२७ ॥"
  },
  {
    "text": "गान्धर्वं प्रति यच्चापि पृष्टस्तु मुनिसत्तमाः ।\nततोऽहं संप्रवक्ष्यामि याथातथ्येन सुव्रताः ॥ २,६१.२८ ॥"
  },
  {
    "text": "सप्त स्वरास्त्रयो ग्रामा मूर्छनास्त्वेकविंशतिः ।\nतानाश्चैकोनपञ्चाशदित्येत्स्वरमण्डलम् ॥ २,६१.२९ ॥"
  },
  {
    "text": "षड्जर्षभौ च गान्धारो मध्यमः पञ्चमस्तथा ।\nधैवतश्चापि विज्ञेयस्तथा चापि निषादकः ॥ २,६१.३० ॥"
  },
  {
    "text": "सौवीरा मध्यमा ग्रामा हरिणाश्च तथैव च ॥ २,६१.३१ ॥"
  },
  {
    "text": "तस्याः कालोयनोपेताश्चतुर्थाशुद्धमध्यमाः ।\nनग्निं च पौषा वै देव दृष्ट्वा काञ्च यथाक्रमः ॥ २,६१.३२ ॥"
  },
  {
    "text": "मध्यमग्रामिकाख्याता षड्जग्रामा निबोधत ।\nउत्तरं मन्द्रा रजनी तथा वाचोन्नरायताः ॥ २,६१.३३ ॥"
  },
  {
    "text": "मध्यषड्जा तथा चैव तथान्या चाभिमुद्गणा ।\nगान्धारग्रामिका श्यामा कीर्तिमाना निबोधत ॥ २,६१.३४ ॥"
  },
  {
    "text": "अग्निष्टोमं तु माद्यं तु द्वितीयं वाजपेयिकम् ।\nयवरातसूयस्तु षष्ठवत्तु सुवर्मकम् ॥ २,६१.३५ ॥"
  },
  {
    "text": "सप्त गौसवना नाम महावृष्टिकताष्टमाम् ।\nब्रह्मदानं च नवमं प्राजापत्यमनन्तरम् ।\nनागयक्षाश्रयं विद्वान् तद्गोत्तरतथैव च ॥ २,६१.३६ ॥"
  },
  {
    "text": "पदक्रान्तमृगक्रान्तं विष्णुक्रान्तमनोहरा ।\nसूर्यकान्तधरेण्यैव संतकोकिलविश्रुतः ॥ २,६१.३७ ॥"
  },
  {
    "text": "तेनवानित्यपवशपिशाचातीवनह्यपि ।\nसावित्रमर्धसावित्रं सर्वतोभद्रमेव च ॥ २,६१.३८ ॥"
  },
  {
    "text": "मनोहरमधात्र्यं च गन्धर्वानुपतश्च यः ।\nअलंबुषेसेष्टमथो विष्णुवैणवरावुभौ ॥ २,६१.३९ ॥"
  },
  {
    "text": "सागराविजयं चैव सर्वभूतमनोहरः ।\nहतोत्सृष्टो विजानीत स्कन्धं तु प्रियमेव च ॥ २,६१.४० ॥"
  },
  {
    "text": "मनोहरमधात्र्यं च गन्धर्वानुपतश्च यः ।\nअलंबुसेष्टस्य तथा नारदप्रिय एव च ॥ २,६१.४१ ॥"
  },
  {
    "text": "कथितो भीमसेनेन नगरातानयप्रियः ।\nविकलोपनीतविनताश्रीराख्यो भार्गवप्रियः ॥ २,६१.४२ ॥"
  },
  {
    "text": "चतुर्दश तथा पञ्चदशेच्छन्तीह नारदः ।\nससौवीरां सुसोवीरा ब्रह्मणो ह्यपगीयते ॥ २,६१.४३ ॥"
  },
  {
    "text": "उत्तरादिस्वरश्चैव ब्रह्मा वै देवतास्त्रयः ।\nहरिदेशसमुत्पन्ना हरिणस्याव्यजायत ॥ २,६१.४४ ॥"
  },
  {
    "text": "मूर्छना हरिणा ते वै चन्द्रस्यास्याधिदैवतम् ।\nकरोपनीता विवृतावनुद्रिः स्वरमण्डले ॥ २,६१.४५ ॥"
  },
  {
    "text": "साकलोपनतातस्मान्मनुतस्यान्नदैवतः ।\nमनुदेशाः समुत्पन्ना मूर्च्छनाशुद्धमात्मना ॥ २,६१.४६ ॥"
  },
  {
    "text": "तस्मात्तस्मान्मृगामर्गीमृगेन्द्रोस्याधिदैवता ।\nसावश्रमसमाद्युम्ना अनेकापौरुषानखान् ॥ २,६१.४७ ॥"
  },
  {
    "text": "मूर्च्छनायोजनाह्येषास्याद्रजसारजनीततः ।\nतानि उत्तर मद्रांसपद्गदैवतकं विदुः ॥ २,६१.४८ ॥"
  },
  {
    "text": "तस्मादुत्तरतायावत्प्रथमं स्वायमं विदुः ।\nतमोदुत्तरमैद्रोयदेवतास्याद्रुवेन च ॥ २,६१.४९ ॥"
  },
  {
    "text": "अपामदुत्तरत्वावधैवतस्योत्तरायणः ।\nस्यादिजमूर्छनाह्येच पितरः श्राद्धदेवताः ॥ २,६१.५० ॥"
  },
  {
    "text": "शुद्धषड्जस्वर कृत्वा यस्मादग्निमहर्षयः ।\nउपैति तस्मान्नजानी याच्छुद्धयच्छिकरासभा ॥ २,६१.५१ ॥"
  },
  {
    "text": "इत्येता मूर्छनाः कृत्वा यस्यामीदृशभावनः ।\nपक्षिणां मूर्छनाः श्रुत्वा पक्षोका मूर्छनाः स्मृताः ॥ २,६१.५२ ॥"
  },
  {
    "text": "नागादृष्टिविषागीतानोपसर्पन्तिमूर्छनाः ।\nनानासाधारमश्चैववडवात्रिविदस्तथा ॥ २,६१.५३ ॥"
  },
  {
    "text": "इति श्रीब्रह्माण्डे महापुराणे वायुप्रोक्ते मध्यमाभागे तृतीय उपोद्धातपादे गान्धर्वमूर्छनालक्षणवर्णनं नामैकषष्टितमोऽध्यायः ॥ ६१॥"
  }
]