[
  {
    "text": "सूत उवाच\nअनुजस्य विकुक्षेस्तु निमेर्वंशं निबोघत ।\nयोऽसौ निवेशयामास पुरं देवपुरोपमम् ॥ २,६४.१ ॥"
  },
  {
    "text": "जयन्तमिति विख्यातं गौतमस्याश्रमान्तिकम् ।\nयस्यान्ववाये जज्ञे वै जनको नृपसत्तमः ॥ २,६४.२ ॥"
  },
  {
    "text": "निमिर्नाम सुधर्मात्मा सर्वसत्त्वनमस्कृतः ।\nआसीत्पुत्रो महाराज चैक्ष्वाकोर्भूरितेजसः ॥ २,६४.३ ॥"
  },
  {
    "text": "स शापेन वसिष्ठस्यविदेहः समपद्यत ।\nतस्य पुत्रो मिथिर्नाम जनितः पर्वभिस्त्रिभिः ॥ २,६४.४ ॥"
  },
  {
    "text": "अरण्यां मथ्यमानाया प्रादुर्भूतो महायशाः ।\nनाम्ना मिथिरिति ख्यातो जननाज्जनकोऽभवत् ॥ २,६४.५ ॥"
  },
  {
    "text": "मिथिर्नाम महावीर्यो येनासौ मिथिलाभवत् ।\nराजासौ नाम जनको जनकाच्चा प्युदावसुः ॥ २,६४.६ ॥"
  },
  {
    "text": "उदावसोस्तु धर्मात्मा जातोऽसौ नन्दिवर्द्धनः ।\nनन्दिवर्धनतः शूरः सुकेतुर्नाम धार्मिकः ॥ २,६४.७ ॥"
  },
  {
    "text": "सुकेतोरपि धर्मात्मा देवरातो महाबलः ।\nदेवरातस्य धर्मात्मा बृहदुक्थ इति श्रुतः ॥ २,६४.८ ॥"
  },
  {
    "text": "बृहदुक्थस्य तनयो महावीर्यः प्रतापवान् ।\nमहावीर्यस्य धृतिमान् सुधृति स्तस्य चात्मजः ॥ २,६४.९ ॥"
  },
  {
    "text": "सुधृतेरपि धर्मात्मा धृष्टकेतुः परन्तपः ।\nधृष्टकेतुसुतश्चापि हर्यश्वो नाम विश्रुतः ॥ २,६४.१० ॥"
  },
  {
    "text": "हर्यश्वस्य मरुः पुत्रो मरोः पुत्रः प्रतिंबकः ।\nप्रतिंबकस्य धर्मात्मा राजा कीर्त्तिरथः स्मृतः ॥ २,६४.११ ॥"
  },
  {
    "text": "पुत्रः कीर्त्तिरथस्यापि देवमीढ इति श्रुतः ।\nदेवमीढस्य विबुधो विबुधस्य महाधृतिः ॥ २,६४.१२ ॥"
  },
  {
    "text": "महाधृतिसुतो राजा कीर्त्तिरातः प्रतापवान् ।\nकीर्तिरातात्मजो विद्वान्महारोमेति विश्रुतः ॥ २,६४.१३ ॥"
  },
  {
    "text": "महारोम्णस्तु विख्यातः स्वर्णरोमा व्यजायत ।\nस्वर्णरोमात्मजश्चापि ह्रस्वरोमाभवन्नृपः ॥ २,६४.१४ ॥"
  },
  {
    "text": "ह्रस्वरोमान्मजो विद्वान् सरिद्ध्वज इति श्रुतः ।\nउद्भिन्ना कर्षता येन सीता राज्ञा यशस्विनी ॥ २,६४.१५ ॥"
  },
  {
    "text": "रामस्य महिधी साध्वी सुव्रता नियतव्रता ।\nवैशंपायन उवाच\nकथं सीता समुत्पन्न कृष्यमाण यशस्विनी ॥ २,६४.१६ ॥"
  },
  {
    "text": "किमर्थं वाकृषद्राजा क्षेत्रं यस्मिन् बभूव ह ।\nसूत उवाच\nअग्निक्षेत्रे कृष्यमाणे अश्वमेधे महात्मनः ॥ २,६४.१७ ॥"
  },
  {
    "text": "विधिना सुप्रयत्नेन तस्मात्सा तु समुत्थिता ।\nसीरध्वजानुजातस्तु भानुमान्नाम मैथिलः ॥ २,६४.१८ ॥"
  },
  {
    "text": "भ्राता कुशध्वजस्तस्य स काश्यधिपतिर्नृपः ।\nतस्य भानुमतः पुत्रः प्रद्युम्नश्च पतापवान् ॥ २,६४.१९ ॥"
  },
  {
    "text": "मुनिस्तस्य सुतश्चापि तस्मादूर्जवहः स्मृतः ।\nऊर्जवहात्सनद्वाजः शकुनिस्तस्य चात्मजः ॥ २,६४.२० ॥"
  },
  {
    "text": "स्वागतः शकुनेः पुत्रः सुवर्चास्तत्सुतः स्मृतः ।\nसुतोपस्तस्य दायादः सुश्रुतस्तस्य चात्मजः ॥ २,६४.२१ ॥"
  },
  {
    "text": "सुश्रुतस्य जयः पुत्रो जयस्य विजयः सुतः ।\nविजयस्य क्रतुः पुत्र क्रतोश्च सुनयः स्मतः ॥ २,६४.२२ ॥"
  },
  {
    "text": "सुनयाद्वीतहव्यस्तु वीतहव्यात्मजो धृतिः ।\nधृतेस्तु बहुलाश्वोऽभूद्बहुलाश्वसुतः कृतिः ॥ २,६४.२३ ॥"
  },
  {
    "text": "तस्मिन्संतिष्ठते वंशो चनकानां महात्मनाम् ।\nइत्येते मैथिलाः प्रोक्ताः सोमस्यापि निबोधत ॥ २,६४.२४ ॥"
  },
  {
    "text": "एति श्रीब्रह्माण्डे महापुराणे वायुप्रोक्ते मध्यमभागे तृतीये उपोद्धातपादे निमिवंशानुकीर्तनं नाम चतुःषष्टितमोऽध्यायः ॥ ६४॥"
  }
]