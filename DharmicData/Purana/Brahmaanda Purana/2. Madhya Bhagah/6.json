[
  {
    "text": "सूत उवाच\nअभवन्दनुपुत्रास्तु वंशे ख्याता महासुराः ।\nविप्रचित्तिप्रधा नास्तेऽचिन्तनीयपराक्रमाः ॥ २,६.१ ॥"
  },
  {
    "text": "सर्वे लब्धवराश्चैव ते तप्ततपसस्तथा ।\nसत्यसंधाः पराक्रान्ताः क्रूरा मायाविनश्च ते ॥ २,६.२ ॥"
  },
  {
    "text": "महाबलास्ते जवना ब्रह्मिष्ठा ये च साग्नयः ।\nकीर्त्यमानान्मया सर्वान्प्राधान्येन निबोधत ॥ २,६.३ ॥"
  },
  {
    "text": "द्विमूर्द्धा शंबरश्चैव तथा शङ्कुरथो विभुः ।\nशङ्कुकर्णो विपादश्च गविष्ठो दुन्दुभिस्तथा ॥ २,६.४ ॥"
  },
  {
    "text": "अयोमुखस्तु मघवान्कपिलो वामनो मयः ।\nमरीचिरसिपाश्चैव महा मायोऽशिरा भृशी ॥ २,६.५ ॥"
  },
  {
    "text": "विक्षोभश्च सुकेतुश्च केतुवीर्यशताह्वयौ ।\nइन्द्रजिद्विविदश्चैव तथा भद्रश्च देवजित् ॥ २,६.६ ॥"
  },
  {
    "text": "एकचक्रो महा बाहुस्तारकश्च महाबलः ।\nवैश्वानरः पुलोमा च प्रापणोऽथ महाशिराः ॥ २,६.७ ॥"
  },
  {
    "text": "स्वर्भानुर्वृषपर्वा च पुरुण्डश्च महासुरः ।\nधृतराष्ट्रश्च सूर्यश्चचन्द्रमा इन्द्रतापनः ॥ २,६.८ ॥"
  },
  {
    "text": "सूक्ष्मश्चैव निचन्द्रश्च चूर्णनाभो महागिरिः ।\nअसिलोमा सुकेशश्च शठश्च मूलकोदरः ॥ २,६.९ ॥"
  },
  {
    "text": "जम्भो गगनमूर्द्धा चकुंभमानो महोदकः ।\nप्रमदोऽद्मश्च कुपथो ह्यश्वग्रीवश्च वीर्यवान् ॥ २,६.१० ॥"
  },
  {
    "text": "वैमृगः सविरूपाक्षः सुपथश्च हला हलौ ।\nअक्षो हिरण्मयश्चैव शतग्रीवश्च शंबरः ॥ २,६.११ ॥"
  },
  {
    "text": "शरभः श्वलभश्चैव सूर्याचन्द्रमसावुभौ ।\nअसुराणां स्मृतावेतौ सुराणां च प्रभाविणौ ॥ २,६.१२ ॥"
  },
  {
    "text": "इति पुत्रा दनोर्वंशप्रधानाः परिकीर्त्तिताः ।\nतेषामपरिसंख्येयं पुत्रपौत्रमनन्तकम् ॥ २,६.१३ ॥"
  },
  {
    "text": "इत्येत असुराः तक्रान्ता दैतेया दानवास्तथा ।\nसुत्वानस्तु स्मृता दैत्या असुत्वानो दनोः सुताः ॥ २,६.१४ ॥"
  },
  {
    "text": "इमे च वंशानुगता दनोः पुत्रान्वयाः स्मृताः ।\nएकाक्षेश्वप्रभारिष्टः प्रलंबनरकावपि ॥ २,६.१५ ॥"
  },
  {
    "text": "इन्द्रबाधनकेशी च पुरुषः शेषवानुरुः ।\nगरिष्ठश्च गवाक्षश्च तालकेतुश्च वीर्यवान् ॥ २,६.१६ ॥"
  },
  {
    "text": "एते मनुष्या वध्यास्तु दनुपुत्रान्वयाः स्मृताः ।\nदैत्यदानवसंयोगे जाता भीमपराक्रमाः ॥ २,६.१७ ॥"
  },
  {
    "text": "सिंहिकायामथोत्पन्ना विप्रचित्तेः सुता इमे ।\nसैंहिकेयाः समाख्याताश्चतुर्दश महासुराः ॥ २,६.१८ ॥"
  },
  {
    "text": "शलश्च शलभश्चैव सव्यसिव्यस्तथैव च ।\nइल्वलो नमुचिश्चैव वातापिस्तु सुपुञ्जिकः ॥ २,६.१९ ॥"
  },
  {
    "text": "रहकल्पः कालनाभो भौमश्च कनकस्तथा ।\nराहुर्ज्येष्ठस्तु तेषां वै सूर्यचन्द्रप्रमर्द्दनः ॥ २,६.२० ॥"
  },
  {
    "text": "इत्योते सिंहिकापुत्रा देवैरपि दुरासदाः ।\nदारुणाभिजनाः क्रूराः सर्वे ब्रह्महणश्च ते ॥ २,६.२१ ॥"
  },
  {
    "text": "दश तानि सहस्राणिसैंहिकेया गणाः स्मृताः ।\nनिहता जामदग्न्येन भार्गवेण बलीयसा ॥ २,६.२२ ॥"
  },
  {
    "text": "स्वर्भानोस्तु प्रभा कन्या पुलोम्नस्तु शची सुता ।\nउपदानवी सदस्याथ शर्मिष्ठा वृषपर्वणः ॥ २,६.२३ ॥"
  },
  {
    "text": "पुलोमा कालिका चैव वैश्वानरसुते उभे ।\nप्रभायां नहुषः पुत्रो जयन्तस्तु शचीसुतः ॥ २,६.२४ ॥"
  },
  {
    "text": "पुरुं जज्ञेऽथ शर्मिष्ठा दुष्यन्तसुपदानवी ।\nवैश्वानरसुते एते पुलोमा कालका तथा ॥ २,६.२५ ॥"
  },
  {
    "text": "बह्वपत्ये उभे कन्ये मारीचस्य परिग्रहः ।\nतयोः पुत्रसहस्राणि षष्टिर्दानवपुङ्गवाः ॥ २,६.२६ ॥"
  },
  {
    "text": "चतुर्दश तथान्यानि हिरण्यपुरवासिनाम् ।\nपौलोमाः कालकेयाश्च दानवाः सुमरा बलाः ॥ २,६.२७ ॥"
  },
  {
    "text": "अवध्या देवतानां ते निहताः सव्यमाचिना ।\nमयस्य जाता रंभायां पुत्राः षट्च महाबलाः ॥ २,६.२८ ॥"
  },
  {
    "text": "मायावी दुन्दुभिश्चैव पुत्रश्च महिषस्तथा ।\nकालिकश्चाजकर्णश्चकन्या मन्दोदरी तथा ॥ २,६.२९ ॥"
  },
  {
    "text": "दैत्यानां दानवानां च सर्ग एष प्रकीर्त्तितः ।\nअनायुषायाः पुत्रास्ते स्मृताः पञ्च महाबलाः ॥ २,६.३० ॥"
  },
  {
    "text": "अररुर्बलवृत्रौ च विज्वरश्च वृषस्तथा ।\nअररोस्तनयः क्रूरो धुन्धुर्नाम महासुरः ॥ २,६.३१ ॥"
  },
  {
    "text": "निहतः कुवलाश्वेन उत्तङ्कवचनाद्बिले ।\nबलपुत्रौ महावीर्यौं तेजसाप्रतिमावुभौ ॥ २,६.३२ ॥"
  },
  {
    "text": "निकुंभश्चक्रवर्मा च स कर्णः पूर्वजन्मनि ।\nविजरस्यापि पुत्रौ द्वौ कालकश्च खरश्च तौ ॥ २,६.३३ ॥"
  },
  {
    "text": "वृषस्य तु पुनः पुत्राश्चत्वारः क्रूरकर्मणः ।\nश्राद्धादो यज्ञहा चैव ब्रह्महा पशुहा तथा ॥ २,६.३४ ॥"
  },
  {
    "text": "क्रान्ता ह्यनायुषः पुत्रा वृत्र स्यापि निबोधत ।\nजज्ञिरेऽसुमहाघोरा वृत्रस्येन्द्रेण युध्यता ॥ २,६.३५ ॥"
  },
  {
    "text": "बका नाम समाख्याता राक्षसाः सुमहाबलाः ।\nशतं तानि सहस्राणि महेन्द्रानुचराः स्मृताः ॥ २,६.३६ ॥"
  },
  {
    "text": "सर्वे ब्रह्मविदः सौम्या धार्मिकाः सूक्ष्ममूर्त्तयः ।\nप्रजास्वन्तर्गताः सर्वे निवसंति क्रुधावृताः ॥ २,६.३७ ॥"
  },
  {
    "text": "क्रोधा त्वप्रतिमान्पुत्रान् जज्ञे वै गायनोत्तमान् ।\nसिद्धः पूर्णश्च वह्वीच पूर्णाशश्चैव वीर्यवान् ॥ २,६.३८ ॥"
  },
  {
    "text": "ब्रह्मचारी शतगुणः सुपर्णश्चैव मप्तमः ।\nविश्वावसुश्च भानुश्च सुचन्द्रो दशमस्तथा ।\nइत्येते देवगन्धर्वाः क्रोधायाः परिरीर्त्तिताः ॥ २,६.३९ ॥"
  },
  {
    "text": "इति श्रीब्रह्माण्डे महापुराणे वायुप्रोक्ते मध्यमभागे तृतीय उपोद्धातपादे दनुवंशकीर्त्तनं नाम षष्ठोऽध्याय"
  }
]