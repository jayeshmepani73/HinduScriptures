[
  {
    "text": "जैमिनिरुवाच\nतेषु तत्र निविष्टेषु वासवेन प्रचोदितः ।\nजहारं तुरगं वायुस्तत्क्षणेन रसातलम् ॥ २,५३.१ ॥"
  },
  {
    "text": "अदृष्टमश्वं तैः सर्वैरपहृत्य सदागतिः ।\nअनयत्तत्पथा राजन्कपिलस्यान्तिकं मुनेः ॥ २,५३.२ ॥"
  },
  {
    "text": "ततः समाकुलाः सर्वे विनष्टेऽश्वे नृपात्मजाः ।\nपरीत्य वसुधां सर्वां प्रमार्गन्तस्तुरगमम् ॥ २,५३.३ ॥"
  },
  {
    "text": "विचित्य पृथिवीं ते तु स पुराचलकाननाम् ।\nअपश्यन्तो यज्ञपशुं दुःखं महदवाप्नुवन् ॥ २,५३.४ ॥"
  },
  {
    "text": "ततोऽयोध्यां समासाद्य ऋषिभिः परिवारिताम् ।\nदृष्ट्वा प्रणम्य पितरं तस्मै सर्वं न्यवेदयन् ॥ २,५३.५ ॥"
  },
  {
    "text": "परीत्य पृथ्वीमस्माभिर्निविष्टे वरुणालये ।\nरक्ष्यमाणोऽपि पश्यद्भिः केनापि तुरगो हृतः ॥ २,५३.६ ॥"
  },
  {
    "text": "इत्युक्तस्तै रुषाविष्टस्तानुवाच नृपोत्तमः ।\nप्रयास्यध्वमधर्मिष्ठाः सर्वेऽनावृत्तये पुनः ॥ २,५३.७ ॥"
  },
  {
    "text": "कथं भवद्भिर्जीवद्भिर्विनष्टो वै दरात्मभिः ।\nतुरगेण विना सत्यं नेहाग मनमस्ति वः ॥ २,५३.८ ॥"
  },
  {
    "text": "ततः समेत्य तस्मात्ते सप्रयाताः परस्परम् ।\nऊचुर्न दृश्यतेऽद्यापि तुरगः किं प्रकुमह ॥ २,५३.९ ॥"
  },
  {
    "text": "वसुधा विचितास्माभिः सशैलवनकानना ।\nन चापि दृश्यते वाजी तद्वार्त्तापि न कुत्रचित् ॥ २,५३.१० ॥"
  },
  {
    "text": "तस्मादब्धेः समारभ्य पातालावधि मेदिनीम् ।\nविभज्य रवात्वा पातालं विविशाम तुरङ्गमम् ॥ २,५३.११ ॥"
  },
  {
    "text": "इति कृत्वा मतिं सर्वे सागराः क्रूरनिश्चयाः ।\nनिचख्नुर्भूमिमंबोधेस्तटा दारभ्य सर्वतः ॥ २,५३.१२ ॥"
  },
  {
    "text": "तैः खन्यमाना वसुधा ररास भृशविह्वला ।\nचुक्रुशुश्चापि भूतानि दृष्ट्वा तेषां विचेष्टितम् ॥ २,५३.१३ ॥"
  },
  {
    "text": "ततस्ते भारतं खण्डं खात्वा संक्षिब्य भूतले ।\nभूमेर्योजनसाहस्रं योजयामासुरंबुधौ ॥ २,५३.१४ ॥"
  },
  {
    "text": "आपातालतलं ते तु खनन्तो मेदिनीतलम् ।\nचरन्तमश्वं पाताले ददृशुर्नृपनन्दनाः ॥ २,५३.१५ ॥"
  },
  {
    "text": "संप्रहृष्टास्ततः सर्वे समेत्य च समन्ततः ।\nसंतोषाज्जहसुः केचिन्ननृतुश्च मुदान्विताः ॥ २,५३.१६ ॥"
  },
  {
    "text": "ददृशुश्च महात्मानं कपिलं दीप्ततेजसम् ।\nवृद्धं पद्मासनासीनं नासाग्रन्यस्तलोचनम् ॥ २,५३.१७ ॥"
  },
  {
    "text": "ऋज्वायतशिरोग्रीवं पुरोविष्टब्धवक्षसम् ।\nस्वतेजसाभिसरता परिबूर्णेन सर्वतः ॥ २,५३.१८ ॥"
  },
  {
    "text": "प्रकाश्यमानं परितो निवातस्थप्रदीपवत् ।\nस्वान्तप्रकाशिताशेषविज्ञानमयविग्रहम् ॥ २,५३.१९ ॥"
  },
  {
    "text": "समाधिगतचित्तन्तु निभृतांभोधिसन्निभम् ।\nआरूढयोगं विधिवद्ध्येयसंलीनमानसम् ॥ २,५३.२० ॥"
  },
  {
    "text": "च्दृदद्यत्दद्वड्ढ द्यदृ डद्धठ्ठण्थ्र्ठ्ठदड्डठ्ठथ्र्ठ्ठड्डण्न्र्ठ्ठडण्ठ्ठग्ठ्ठ\nयोगीन्द्रप्रवरं शान्तं ज्वालामाल मिवानलम् ।\nविलोक्य तत्र तिष्ठन्तं विमृशन्तः परस्परम् ॥ २,५३.२१ ॥"
  },
  {
    "text": "मुहूर्त्तमिव ते राजन्साध्वसं परमं गताः ।\nततोऽयमश्वहर्त्तेति सागरा कालचोदिताः ॥ २,५३.२२ ॥"
  },
  {
    "text": "परिवव्रुर्दुरात्मानः कपिलं मुनिसत्तमम् ।\nततस्तं परिवार्योचुश्वोरोऽयं नात्र संशयः ॥ २,५३.२३ ॥"
  },
  {
    "text": "अश्वहर्त्ता ततोऽह्येष वध्योऽस्माभिर्दुराशयः ।\nतं प्राकृतवदासीनं ते सर्वे हतवुद्धयः ॥ २,५३.२४ ॥"
  },
  {
    "text": "आसन्नमरणाश्चक्रुर्धर्षितं मुनिमञ्जसा ।\nजैमिनिरुवाच\nततो मुनिरदीनात्मा ध्यानभङ्गप्रधर्षितः ॥ २,५३.२५ ॥"
  },
  {
    "text": "क्रोधेन महताऽविष्टश्चुक्षुभे कपिलस्तदा ।\nप्रचचाल दुराधर्षो धर्षितस्तैर्दुरात्मभिः ॥ २,५३.२६ ॥"
  },
  {
    "text": "व्यजृंभत च कल्पान्ते मरुद्भिरिव चानलः ।\nतस्य चार्णवगंभीराद्वपुषः कोपपावकः ॥ २,५३.२७ ॥"
  },
  {
    "text": "दिधक्षुरिव पातालांल्लोकान्सांकर्षणोऽनलः ।\nशुशुभे धर्षणक्रोधपरामर्शविदीपितः ॥ २,५३.२८ ॥"
  },
  {
    "text": "उन्मीलयत्तदा नेत्रे वह्निचक्रसमद्युतिः ।\nतदाक्षिणी क्षणं राजन्राजेतां सुभृशारुणे ॥ २,५३.२९ ॥"
  },
  {
    "text": "पूर्वसंव्यासमुदितौ पुष्पवन्ताविवांबरे ।\nततोऽप्युद्वर्त्तमानाभ्यां नेत्राभ्यां नृपनन्दनान् ॥ २,५३.३० ॥"
  },
  {
    "text": "अवैक्षत च गंभीरः कृतान्तः कालपर्यये ।\nक्रुद्धस्य तस्यनेत्राभ्यां सहसा पावकार्चिषः ॥ २,५३.३१ ॥"
  },
  {
    "text": "निश्चेरुरभिलोदिक्षु कालाग्नेरिव संतताः ।\nसधूमकवलोदग्राः स्फुलिङ्गौघमुचो मुहुः ॥ २,५३.३२ ॥"
  },
  {
    "text": "मुनिक्रोधानलज्वालाः समन्ताव्द्यानशुर्दिशः ।\nव्यालोदरौग्रकुहरा ज्वाला स्तन्नेत्रनिर्गताः ॥ २,५३.३३ ॥"
  },
  {
    "text": "विरेजुर्निभृतांभोधेर्वडवाग्नेरिवार्चिषः ।\nक्रोधाग्निः सुमहाराज ज्वालावव्याप्तदिगन्तरः ॥ २,५३.३४ ॥"
  },
  {
    "text": "दग्धांश्चकार तान्सर्वानावृण्वानो नभस्तलम् ॥ २,५३.३५ ॥"
  },
  {
    "text": "सशब्दमुद्भ्रान्तमरुत्प्रकोपविवर्त्तमानानलधूमजालैः ।\nमहीरजोभिश्च नितान्तमुद्धतैः समावृतं लोक मभूद्भृशातुरम् ॥ २,५३.३६ ॥"
  },
  {
    "text": "ततः स वह्निर्विलिखन्निवाभितः समीरवेगाभिहताभिरंबरम् ।\nशिखाभिरुर्वीशसुतानशेषतो ददाह सद्यः सुर विद्विषस्तान् ॥ २,५३.३७ ॥"
  },
  {
    "text": "मिषतः सर्वलोकस्य क्तोधाग्निस्तमृते हयम् ।\nसागरांस्तानशेषेण भस्मसादकरोत्स तान् ॥ २,५३.३८ ॥"
  },
  {
    "text": "एवं क्रोधाग्निना तेन सागराः पापचेतसः ।\nजज्वलुः सहसा दावे तरवो नीरसा इव ॥ २,५३.३९ ॥"
  },
  {
    "text": "दृष्ट्वा तेषां तु निधनं सागराणान्दुरात्मनाम् ।\nअन्योन्यमबुवन्देवा विस्मिता ऋषिभिः सह ॥ २,५३.४० ॥"
  },
  {
    "text": "अहोदारुणपापानां विपाको न चिरायितः ।\nदुरन्तः खलु लोकेऽस्मिन्नराणामसदात्मनाम् ॥ २,५३.४१ ॥"
  },
  {
    "text": "यदि मे पर्वताकारा नृशंसाः क्रूरवुद्धयः ।\nयुगपद्विलयं प्राप्ताः सहसैव तृणाग्निवत् ॥ २,५३.४२ ॥"
  },
  {
    "text": "उद्वेजनीया भूतानां सद्भिरत्यन्तगर्हिताः ।\nआजीवान्तमिमे हर्तु दिष्ट्या संक्षयमागताः ॥ २,५३.४३ ॥"
  },
  {
    "text": "परोपतापि नितरां सर्वलोकजुगुप्सितम् ।\nइह कृत्वाशुभं कर्म कःपुमान्विन्दते सुखम् ॥ २,५३.४४ ॥"
  },
  {
    "text": "विक्रोश्य सर्वभूतानि संप्रयाताः स्वकर्मभिः ।\nब्रह्मदण्डहताः पापा निरयं शाश्वतीः समाः ॥ २,५३.४५ ॥"
  },
  {
    "text": "तस्मात्सदैव कर्त्तव्यं कर्म पुंसां मनीपिणाम् ।\nदुरतश्च परित्याज्यमितरल्लोकनिन्दितम् ॥ २,५३.४६ ॥"
  },
  {
    "text": "कर्त्तव्यः श्रेयसे यत्नो यावज्जीवं विजानता ।\nनाचरेत्कस्यचिद्द्रोहमनित्यं जीवनं यतः ॥ २,५३.४७ ॥"
  },
  {
    "text": "अनित्योऽयं सदा देहःसपदश्चातिचञ्चलाः ।\nसंसारश्चातिनिस्सारस्तत्कथं विश्वसेद्बुधः ॥ २,५३.४८ ॥"
  },
  {
    "text": "एवं सुरमुनीन्द्रेषु कथयत्सु परस्परम् ।\nमुनिक्रोधेन्धनीभूता विनेशुः सगरात्मजाः ॥ २,५३.४९ ॥"
  },
  {
    "text": "निर्दगधदेहाः सहसा भुवं विष्टभ्य भस्मना ।\nअवापुर्निरयं सद्यः सागरास्ते स्वकमभिः ॥ २,५३.५० ॥"
  },
  {
    "text": "सागरांस्तानशेषेण दग्धवातत्क्रोधजोऽनलः ।\nक्षणेन लोकानखिलानुद्यतो दग्धुमञ्जसा ॥ २,५३.५१ ॥"
  },
  {
    "text": "भयभीतास्ततो देवाः समेत्य दिवि संस्थिताः ।\nतुष्टुवुस्ते महात्मानं क्रोधाग्निशमनार्थिनः ॥ २,५३.५२ ॥"
  },
  {
    "text": "इति श्रीब्रह्माण्डे महापुराणे वायुप्रोक्ते मध्यमाभागे तृतीय उपोद्धातपादे सगरचरितेसागराविनाशो नाम त्रिपञ्चशत्तमोऽध्यायः ॥ ५३॥"
  }
]