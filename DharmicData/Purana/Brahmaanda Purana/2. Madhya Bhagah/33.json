[
  {
    "text": "सगर उवाच\nश्रुतं सर्वं मुनिश्रेष्ठ कीर्त्यमानं त्वया विभो ।\nकवचं वद सर्वत्र त्रैलोक्यविजयप्रदम् ॥ २,३३.१ ॥"
  },
  {
    "text": "वसिष्ठ उवाच\nशृणु वत्स प्रवक्ष्यामि कवचं परमाद्भुतम् ।\nमन्त्र च सिद्धिद शश्वत्साधकानां सुखावहम् ॥ २,३३.२ ॥"
  },
  {
    "text": "गोपीजनपदस्यात वल्लभाय समुच्चरेत् ।\nस्वाहान्तोऽयं महामन्त्रो दशार्णो भुक्तिमुक्तिदः ॥ २,३३.३ ॥"
  },
  {
    "text": "सदाशिवस्त्वस्य ऋषिः पङ्क्तिश्छन्द उदाहृतम् ।\nदेवता कृष्ण उदितो विनियोगोऽखिलाप्तये ॥ २,३३.४ ॥"
  },
  {
    "text": "त्रैलोक्यविजयस्याथ कवचस्य प्रजापतिः ।\nऋषिश्छन्दश्च जगती देवो राजेश्वरः स्वयम् ॥ २,३३.५ ॥"
  },
  {
    "text": "त्रैलोक्यविजयप्राप्तौ विनियोगः प्रकीर्त्तितः ।\nप्रणवो मेशिरः पातु श्रीकृष्णाय नमः सदा ॥ २,३३.६ ॥"
  },
  {
    "text": "पायात्कपालं कृष्णाय स्वाहेति सततं मम ।\nकृष्णेति पातु नेत्रे मे कृष्णस्वाहेति तारकाम् ॥ २,३३.७ ॥"
  },
  {
    "text": "हरये नम इत्येष भ्रूलतां पातु मे सदा ।\nओं गोविन्दाय स्वाहेति नासिकां पातु संततम् ॥ २,३३.८ ॥"
  },
  {
    "text": "गोपालाय नमो गण्डं पातु मे सततं मनुः ।\nक्लीं कृष्णाय नमः कर्णौं पातु कल्पतरुर्मम ॥ २,३३.९ ॥"
  },
  {
    "text": "श्रीं कृष्णाय नमः पातु नित्यं मेऽधरयुग्मकम् ।\nओं गोपीशाय स्वाहेति दन्तपङ्क्तिं ममावतु ॥ २,३३.१० ॥"
  },
  {
    "text": "श्रीकृष्णेति रदच्छिद्रं पातुमे त्र्यक्षरो मनुः ।\nओं श्रीकृष्णाय स्वाहेति जिह्विकां पातु मे सदा ॥ २,३३.११ ॥"
  },
  {
    "text": "रामेश्वराय स्वाहेति तालुकं पातु मे सदा ।\nराधिकेशाय स्वाहेति कण्ठं मे पातु सर्वदा ॥ २,३३.१२ ॥"
  },
  {
    "text": "नमो गोपीगणेशाय ग्रीवां मे पातु सर्वदा ।\nओं गोपेशाय स्वाहेति स्कन्धौ पातु सदा मम ॥ २,३३.१३ ॥"
  },
  {
    "text": "नमः किशोरवेषाय स्वाहा पृष्ठं ममावतु ।\nउदरं पातु मे नित्यं मुकुन्दाय नमो मनुः ॥ २,३३.१४ ॥"
  },
  {
    "text": "ह्नीं श्रीङ्क्लीङ्कृष्णाय स्वाहा करौ पातु सदा मम ।\nओं विष्णवे नमः स्वाहा बाहुयुग्मं ममावतु ॥ २,३३.१५ ॥"
  },
  {
    "text": "ओं ह्रींभगवते स्वाहा नखपङ्क्तिं ममावतु ।\nनमो नारायणायेति नखरन्ध्रं ममावतु ॥ २,३३.१६ ॥"
  },
  {
    "text": "ओं ह्रींश्रींपद्मनाभाय नाभिं पातु सदा मम ।\nओं सर्वेशाय स्वाहेति केशान्मम सदावतु ॥ २,३३.१७ ॥"
  },
  {
    "text": "नमः कृष्णाय स्वाहेति ब्रह्मरन्ध्रं सदावतु ।\nओं माधवाय स्वाहेति भालं मे सर्वदावतु ॥ २,३३.१८ ॥"
  },
  {
    "text": "ओं ह्रींश्रींरसिकेशाय कटिं मम सदावतु ।\nनमो गोपीजनेशाय ऊरू पातु सदा मम ॥ २,३३.१९ ॥"
  },
  {
    "text": "ओं नमो दैत्यनाशाय स्वाहेत्यवतु जानुनी ।\nयशोदानन्दनायेति नमोतो जङ्घकेऽवतु ॥ २,३३.२० ॥"
  },
  {
    "text": "रासारंभप्रियायेति स्वाहान्तो हीं ममावतु ।\nवृन्दाप्रियाय स्वाहेति सकलाङ्गानि मेऽवतु ॥ २,३३.२१ ॥"
  },
  {
    "text": "परिबुर्णमनाः कृष्मः प्राच्यां मां सर्वदावतु ।\nस्वयं गोलोकनाथो मामाग्नेय्यां दिशि रक्षतु ॥ २,३३.२२ ॥"
  },
  {
    "text": "पूर्णब्रह्मस्वरूपश्च दक्षिणे मां सदावतु ।\nनैरृत्यां पातु मां कृष्णाः पश्चिमे पातु मां हरिः ॥ २,३३.२३ ॥"
  },
  {
    "text": "गोविन्दः पातु वायव्यामुत्तरे रसिकेश्वरः ।\nऐशान्यां मे सदा पातु वृन्दावनविहार कृत् ॥ २,३३.२४ ॥"
  },
  {
    "text": "वृन्दाप्राणेश्वरः शश्वत्पातु मामूर्द्ध्वदेशतः ।\nसदैव मामधः पातु बलिध्वंसी महाबलः ॥ २,३३.२५ ॥"
  },
  {
    "text": "जले स्थले चान्तरिक्षे नृसिंहः पातु मां सदा ।\nस्वप्ने जागरणे चैव पातु मां माधवः स्वयम् ॥ २,३३.२६ ॥"
  },
  {
    "text": "सर्वान्तरात्मा निर्लिप्तः पातु मां सर्वतो विभुः ।\nइति ते कथितं भूप सर्वाघौघविनाशनम् ॥ २,३३.२७ ॥"
  },
  {
    "text": "त्रैलोक्यविजयं नाम कवचं परमेशितुः ।\nमया श्रुतं शिवमुखात्प्रवक्तव्यं न कस्यचित् ॥ २,३३.२८ ॥"
  },
  {
    "text": "गुरुमभ्यर्च्य विधिवत्कवचं धारयेत्तु यः ।\nकण्ठे वा दक्षिणे बाहौ सोऽपि विष्णुर्न संशयः ॥ २,३३.२९ ॥"
  },
  {
    "text": "स साधकोऽवसद्यत्र तत्र वाणीरमे स्थिते ।\nयदि स्यात्सिद्धकवचो जीवन्मुक्तो न संशयः ॥ २,३३.३० ॥"
  },
  {
    "text": "निश्चितं कोटिवर्षाणां पूजायाः फलमाप्नुयात् ।\nराजसूर्यसहस्राणि वाजपेयशतानि च ॥ २,३३.३१ ॥"
  },
  {
    "text": "महादानानि यान्येव भुवश्चापि प्रदक्षिणा ।\nत्रैलोक्यविजयस्यास्य कलां नार्हन्ति षोडशीम् ॥ २,३३.३२ ॥"
  },
  {
    "text": "व्रतोपवासनियमाः स्वाध्यायाध्ययने तथा ।\nस्नानं च सर्वतीर्थेषु नास्यार्हन्ति कलामपि ॥ २,३३.३३ ॥"
  },
  {
    "text": "सिद्धत्वममरत्वं च दासत्वं श्रीहरेरपि ।\nयदि स्यात्सिद्धकवचः सर्वं प्राप्नोति निश्चितम् ॥ २,३३.३४ ॥"
  },
  {
    "text": "स भवेत्सिद्धकवचो दशलक्षं जपेत्तु यः ।\nयो भवेत्सिद्धकवचो विजयी स भवेद्ध्रुवम् ॥ २,३३.३५ ॥"
  },
  {
    "text": "राज्यं देयं शिरो देयं प्राणा देयाश्च भूपते ।\nएतत्तु कवचं वत्स न देयं संकटेऽपि च ॥ २,३३.३६ ॥"
  },
  {
    "text": "मया प्रकाशितं यत्ते चैतेषां त्राणकारणात् ।\nममाज्ञाकरणाच्चैव तद्विद्धि कुलभास्कर ।\nइदं धृत्वा तु कवचं चक्रवर्त्ती भवान्भव ॥ २,३३.३७ ॥"
  },
  {
    "text": "इति श्रीब्रह्माण्डे महापुराणे वायुप्रोक्ते मध्यमभागे तृतीय उपोद्धातपादे भार्गवचरिते त्रयस्त्रिंशत्तमोऽध्यायः"
  }
]