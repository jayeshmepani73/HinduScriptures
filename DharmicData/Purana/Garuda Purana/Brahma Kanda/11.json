[
  {
    "text": "<span style=\"font-size: 14pt; line-height: 170%\">\nश्रीगरुडमहापुराणम् ११\nश्रीकृष्ण उवाच  ।\nपुरुषाख्यो हरिः साक्षाद्भगवान्पुरुषोत्तमः  ।\nशिश्येत्वण्डोदक विष्णुर्नृणां साहस्रवत्सरम्  ।\nलक्ष्मीश्चोदकरूपेण शय्यारूपेण भोण्डजा  ॥ ३,११.१ ॥"
  },
  {
    "text": "विद्या तरङ्गरूपेण वायुरूपेण भोण्डज  ॥ ३,११.२ ॥"
  },
  {
    "text": "तमोरूपेण सैवासी न्नान्यदासीत्कथञ्चन  ।\nअसीद्गर्भोदके चैव नान्यदासीत्कथञ्चन  ॥ ३,११.३ ॥"
  },
  {
    "text": "लक्ष्मीस्तुष्टाव च हरिं गर्भोदे पक्षिसत्तम  ।\nलक्ष्मीधराभ्यां रूपाभ्यां प्रकृतिर्हरिणा तथा  ॥ ३,११.४ ॥"
  },
  {
    "text": "शेत श्रुतिस्वरूपेण स्तौति गर्भोदके हरिम्  ।\nनारायण नमस्तेऽस्तु शृणु विज्ञापनं मम  ॥ ३,११.५ ॥"
  },
  {
    "text": "अजां जहि महाभाग योग्यानां मुक्तिमावह  ।\nअजा तु प्रकृतिः प्रोक्ता चापरा प्रकृतिः परा  ॥ ३,११.६ ॥"
  },
  {
    "text": "शततोवरा तु ब्रह्माणी ब्रह्मपत्नी वरानना  ।\nउमा शच्यवरा तस्या अवराः संप्रकीर्तिताः  ॥ ३,११.७ ॥"
  },
  {
    "text": "एतासां हननं नैव प्रार्थयामः सदा हरे  ।\nअस्ति प्रतिनृषु ब्रह्म प्रकृती द्वे व्यवस्थिते  ॥ ३,११.८ ॥"
  },
  {
    "text": "एका तु नित्यसंसारा त्वजशब्दाभिधायिका  ।\nद्वितीया तु तमोऽपोह्या अजशब्दाभिधायिका  ॥ ३,११.९ ॥"
  },
  {
    "text": "अत एव त्वजे ज्येष्ठे इति लोके प्रकीर्तिते  ।\nसुखदुः खप्रदा चैव अपरा दुः खदैव तु  ॥ ३,११.१० ॥"
  },
  {
    "text": "मोक्षाधिकारिणामेव ज्ञानैश्वर्यादयो गणाः  ।\nतेषामाच्छादिका होका तमोङ्गा सा प्रकीर्तिता  ॥ ३,११.११ ॥"
  },
  {
    "text": "जीवं प्रति महाविष्णुं पाह्याच्छादयति प्रभो  ।\nसा परा प्रकृतिर्ज्ञेया परमाच्छादिका स्मृता  ॥ ३,११.१२ ॥"
  },
  {
    "text": "एवं सा परमा दुष्टा होका तमोङ्गा तु प्रकीर्तिता  ।\nजीववर्गेष्वेव खग ब्रह्मादेर्नास्ति सा क्वचित् ॥ ३,११.१३ ॥"
  },
  {
    "text": "पिशाचवत्समुद्दिष्टा जीवस्येत्यधिकारिणः  ।\nप्रेरिका तु तयोर्देव्यो स्त्वहमाद्या सुखात्मिका  ॥ ३,११.१४ ॥"
  },
  {
    "text": "तत्र विष्णो महाभाग सगुणाच्छादको हितः  ।\nपरमाच्छादिकां दुष्टां व्यामुच्यैव महाप्रभो  ॥ ३,११.१५ ॥"
  },
  {
    "text": "मोक्षं देहि महादेव त्वद्भक्तानां महाप्रभो  ।\nपरमाच्छादिका ह्यस्मान्नित्य संसारिणो यतः  ॥ ३,११.१६ ॥"
  },
  {
    "text": "अत एव च नित्यत्वात्तस्मात्तदपसारणम्  ।\nकुरु देव महाभाग इति विज्ञायतां मम  ॥ ३,११.१७ ॥"
  },
  {
    "text": "एवं स्तुतो हरिः कृष्णो सुप्रबुद्धोऽपि सर्बदा  ।\nउद्वुद्धवन्महा विष्णुरभूदज्ञपरीक्षया  ॥ ३,११.१८ ॥"
  },
  {
    "text": "तस्य नाभेरभूत्पद्मं सौवर्णं भुवनाश्रयम्  ।\nतत्प्राकृतं च विज्ञेयं भूदेवी त्वभिमानिनी  ॥ ३,११.१९ ॥"
  },
  {
    "text": "अनन्तसूर्यवच्चैव प्रकाशकरमीरितम्  ।\nचिदानन्दमयो विष्णुस्तस्माद्भिन्नो न संशयः  ॥ ३,११.२० ॥"
  },
  {
    "text": "विष्णोः स्वरूपभूतं च ये विजानन्ति ते नराः  ।\nते यान्ति ह्यधरं लोकं तथा तत्संगिसंगिनः  ॥ ३,११.२१ ॥"
  },
  {
    "text": "किरीटादिकवच्चैव ज्ञातव्यं च खगेश्वर  ।\nकिरीटाद्या अपि हरेर्द्विधा संति न संशयः  ॥ ३,११.२२ ॥"
  },
  {
    "text": "स्वरूपा ह्यस्वरूपाश्च स्वस्वरूपनि दर्शने  ।\nगृहीता इति विज्ञेया न स्वरूपाः खगेश्वर  ॥ ३,११.२३ ॥"
  },
  {
    "text": "भ्माण्डं ह्यसृजत्तत्र सर्वलोकविधायकम्  ।\nप्रलये मुक्तिहीनश्च सुप्त इत्युच्यते बुधः  ॥ ३,११.२४ ॥"
  },
  {
    "text": "तस्य समिवस्त्रिवं च न ज्ञातव्या खगेश्वर  ।\nप्रलयोपि महाभाग ब्रह्मवाय्वोर्न चास्ति हि  ॥ ३,११.२५ ॥"
  },
  {
    "text": "वृत्तिरूपं परं ज्ञानं पाद्यार्घ्यं नात्र संशयः  ।\nइन्द्रियाणामुपरतिः सुप्तिरित्युच्यते बुधैः  ॥ ३,११.२६ ॥"
  },
  {
    "text": "ब्रह्मवाय्वोश्च पासग्नि वास्तवं स्यात्खगेश्वर  ।\nकथं तर्हि तयोर्वर्ते ह्यविलत्यत्वमुच्यते  ॥ ३,११.२७ ॥"
  },
  {
    "text": "तस्मात्तद्वास्तवं नास्ति ब्रह्मवाय्वोः खगेश्वर  ।\nस्वप्नावस्थायाः सदृशी ह्यवस्था सुप्तिसंज्ञिका  ॥ ३,११.२८ ॥"
  },
  {
    "text": "ब्रह्मण्यमुख्यया वृत्त्या ह्यस्तीत्येवं निबोध मे  ।\nअतो न वास्तवमिदमङ्गीकार्यं खगेश्वर  ॥ ३,११.२९ ॥"
  },
  {
    "text": "वास्तवं ये विजानन्ति तेषां नित्यं धनं तपः  ।\nश्रीगरुड उवाच  ।\nसुप्तिस्त्वज्ञानकार्यत्वात्सुप्तिर्नास्तीत्युदीरिता  ॥ ३,११.३० ॥"
  },
  {
    "text": "यदा हि कारणं चास्ति तदा कार्यमिति प्रभो  ।\nइत्यभिप्रायगर्भेण त्वं समाधास्य ते यदि  ॥ ३,११.३१ ॥"
  },
  {
    "text": "तर्हि तस्य महाभाग कथं ब्रूहि भयादिकम्  ।\nभयादिकं ह्यस्तु नाम का वास्माकं क्षतिर्भवेत् ॥ ३,११.३२ ॥"
  },
  {
    "text": "एवमुक्तस्तु गोविन्दोब्रवीत्तत्रापि कारणम्  ।\nभयं त्वज्ञानकार्यं स्यात्कार्याकारणमत्र हि  ॥ ३,११.३३ ॥"
  },
  {
    "text": "प्रीयते मत्वा ब्रह्म तस्मात्सुप्तिश्च तत्र हि  ।\nअज्ञादिकं यदि ब्रह्म तस्य न स्यात्कथञ्चन  ॥ ३,११.३४ ॥"
  },
  {
    "text": "कथं सुखी प्रदृश्येत न कथञ्चित्करिष्यति  ।\nकथं वा मुक्तिपर्यन्तं ज्ञानव्यक्तिर्वदस्व मे  ॥ ३,११.३५ ॥"
  },
  {
    "text": "यद्यज्ञानं तस्य सत्यं न स्यात्तर्हि महाप्रभो  ।\nअत्यादरात्कथं ब्रह्मञ्छ्रवणं कुरुते वद  ॥ ३,११.३६ ॥"
  },
  {
    "text": "इति तस्य वचः श्रुत्वा कृष्णो वचनमब्रवीत् ।\nभयं च वास्तवं तस्य न जानीहि महामते  ॥ ३,११.३७ ॥"
  },
  {
    "text": "दृश्यते मद्भयं तस्य हरिप्रीत्यर्थमेव च  ।\nभयाकामवतीवानमुवास्तवमीरितम्  ॥ ३,११.३८ ॥"
  },
  {
    "text": "प्राप्तप्राब्धलेशस्त तस्य नास्ति खगेश्वर  ।\nदुः खाज्ञानादिकं किञ्चित्कथं तस्मिन् भविष्यति  ॥ ३,११.३९ ॥"
  },
  {
    "text": "विष्णोराज्ञानुसारेण भयायानुकरोत्यसौ  ।\nतेन प्रीणाति च हरिस्तस्य नास्त्यत्र संशयः  ॥ ३,११.४० ॥"
  },
  {
    "text": "शृणोति सततं ब्रह्मा न चिन्त्यात्तावताज्ञता  ।\nकदाचिद्दृश्यते ब्रह्मा दुः खी न च खगेश्वर  ॥ ३,११.४१ ॥"
  },
  {
    "text": "यद्ब्रह्म च न जानीयाद्धरिप्रीत्यर्थमेव च  ।\nदुः खिवद्दृश्यते ब्रह्मा आज्ञानां मोहनाय च  ॥ ३,११.४२ ॥"
  },
  {
    "text": "योग्यतामनतिक्रम्य यावज्ज्ञानं च तिष्ठति  ।\nब्रह्मणस्तावदेवास्ति नात्र कार्या विचारणा  ॥ ३,११.४३ ॥"
  },
  {
    "text": "ज्ञानस्य व्यक्तता नाम विद्यमानस्य चादरात् ।\nज्ञानस्यासादनं चैव ज्ञानव्यक्तिरिति स्मृता  ॥ ३,११.४४ ॥"
  },
  {
    "text": "अतो ज्ञानादिकं नास्ति ब्रह्मणः परमेष्ठिनः  ।\nपद्माद्धिरण्म याज्जातो ब्रह्मा तु चतुराननः  ॥ ३,११.४५ ॥"
  },
  {
    "text": "सर्वदाऽलोचनायुक्तस्तेन स्वालोचनं कृतम्  ।\nअज्ञानां मोहनार्थाय हरिप्रीत्यर्थमेव च  ॥ ३,११.४६ ॥"
  },
  {
    "text": "संकल्पोपि तथैवास्ति न ह्यज्ञानात्कृतस्तथा  ।\nको वा मां सृष्टवानत्र इति ह्यालोच्य स प्रभुः  ॥ ३,११.४७ ॥"
  },
  {
    "text": "तं विचारयितुं ब्रह्मा पद्मनाडीं विवेश ह  ॥ ३,११.४८ ॥"
  },
  {
    "text": "इति श्रीगारुडे महापुराणे उत्तरखण्डे द्वितीयांशे धर्मकाण्डे श्रीकृथ्णगरुडसंवादेऽज्ञानहेतुनिरूपणं नामैकादशोऽध्यायः\n</span>"
  }
]