[
  {
    "text": "श्रीगरुडमहापुराणम् ८\nक्रतोरनन्तरं जातो मित्रो (श्रो) नाम खगेश्वर  ।\nनारायणं जगद्योनिं स्तोतुं समुपचक्रमे  ॥ ३,८.१ ॥"
  },
  {
    "text": "मित्र उवाच  ।\nनतोस्म्यज्ञस्त्वच्चरणारविन्दं भवच्छिदं स्वस्त्ययनं भवच्छिदे  ।\nवेद स्वयं भगवान्वासुदेवो नाहं नाग्निर्न त्रिदेवा मुनीन्द्राः  ॥ ३,८.२ ॥"
  },
  {
    "text": "अथापरे भागवतप्रधाना यदा न जानीयुरथापरे कुतः  ।\nमां पाहि नित्यं परतोप्यधीश विश्वामित्रान्न्यून एवेति नित्यम्  ।\nअहं पर्जन्यार्द्विगुण एव नित्यमतो मम स्तवने नास्ति शक्तिः  ॥ ३,८.३ ॥"
  },
  {
    "text": "एवं स्तुत्वा हरिं मित्रस्तूष्णीमास तदा खग  ।\nतदनन्तरजा तारा स्तोतुं समुपचक्रमे  ॥ ३,८.४ ॥"
  },
  {
    "text": "तारोवाच\nअनन्येन तु भावेन भक्तिं कुर्वन्ति ये दृढाम्  ।\nत्वत्कृते त्यक्तकर्माणस्त्यक्तस्वजनबान्धवाः  ॥ ३,८.५ ॥"
  },
  {
    "text": "त्वदाश्रयां कथां श्रुत्वा (दृष्ट्वा) शृण्वन्ति कथयन्ति च  ।\nतथैते साधवो विष्णो सर्वसंगविवर्जिताः  ॥ ३,८.६ ॥"
  },
  {
    "text": "तन्मध्ये पतितां पाहि सदा मित्रसमां प्रभो  ।\nतारानन्तरजः प्राह निरृतिश्च खगेश्वर  ॥ ३,८.७ ॥"
  },
  {
    "text": "निरृतिरुवाच  ।\nयोगेन त्वय्यर्पितया च भक्त्या संयान्ति लोकाः परमां गतिं च  ।\nआसेवया सर्वगुणाधिकानां ज्ञानेन वैराग्ययुतेनदवे  ॥ ३,८.८ ॥"
  },
  {
    "text": "चित्तस्य निग्रहेणैव विष्णोर्यान्ति परं पदम्  ।\nअतो मां पाहि दयया सदा तारासमं प्रभो  ।\nतदनन्तरजा स्तोतुं प्रावही तं प्रचक्रमे  ॥ ३,८.९ ॥"
  },
  {
    "text": "प्रवाह्युवाच  ।\nसुताः प्रसंगेन भवन्ति वीर्यात्तव प्रसादात्परमाः सम्पदश्च  ।\nया ह्युत्तमश्लोकरसायनाः कथास्तत्सेवनादास्त्वपवर्गवर्त्मनि  ॥ ३,८.१० ॥"
  },
  {
    "text": "भक्तिर्भवेत्सर्वदा देवदेव सदाप्यहं निरृतेः साम्यमेव  ।\nसहर्भाष्यकोमित्रः त्कयीतारः प्रकीर्तिताः  ॥ ३,८.११ ॥"
  },
  {
    "text": "कोणाधिपो निरृतिश्च प्रावही प्रवहप्रिया  ।\nचत्वार एते पर्जन्यात्त्रिगुणाः परिकीर्तिताः  ॥ ३,८.१२ ॥"
  },
  {
    "text": "तदनन्तरजान्वक्ष्ये ताञ्छृणु त्वं खगेश्वर  ।\nप्रवाहभार्यानन्तरजो विष्वक्सेनोथपार्षदः  ।\nवायुपुत्रो महाभागः हरिं स्तोतुं प्रचक्रमे  ॥ ३,८.१३ ॥"
  },
  {
    "text": "विष्वक्सेन उवाच  ।\nभगवान्मोक्षदः कृष्णः पूर्णानन्दो सदायदि  ।\nयदि स्यात्परमा भक्तिर्ह्य परोक्षत्वसाधना  ॥ ३,८.१४ ॥"
  },
  {
    "text": "तथा स्वगुरुमारभ्य ब्रह्मान्तेषु च साधुषु  ।\nतद्योग्यतानुसारेण भक्तिर्निष्कपटा यदि  ॥ ३,८.१५ ॥"
  },
  {
    "text": "तुलस्यादिषु जीवेषु यदि स्यात्प्रीतिरण्डज  ।\nसंस्मृतिश्च तदा नाशी भूयादेव न संशयः  ॥ ३,८.१६ ॥"
  },
  {
    "text": "एवं स्तुत्त्वा महाभागो विष्वक्से नो महाप्रभो  ।\nतूष्णीं बभूव गरुड प्राञ्जलिर्नम्रकन्धरः  ।\nमित्रादहं न्यून एव नात्र कार्या विचारणा  ॥ ३,८.१७ ॥"
  },
  {
    "text": "इति श्रीगा म उ तृ ध विष्णुस्तुतिर्देवतारम्यादि अष्टमोऽध्यायः"
  }
]