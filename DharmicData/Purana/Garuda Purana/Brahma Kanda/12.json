[
  {
    "text": "<span style=\"font-size: 14pt; line-height: 200%\">श्रीकृष्ण उवाच  ।\nनाडीं समाविश्य महानुभावः श्रीविष्णुभक्तो त्वथ पुष्करस्थः  ।\nविचारयामास गुरुं स्वमूलं नारायणं निर्गुणमद्वितीयम्  ॥ ३,१२.१ ॥\nएतावता हरिभक्तस्य तस्याप्यच्छिन्नभक्तस्य चतुर्मुखस्य  ।\nविचारकाले च विचिन्तनीयो ह्यज्ञानलेशस्तु खगेश्वरेश्वर  ॥ ३,१२.२ ॥\nयथास्ति विष्णोर्मनः सङ्कल्प एव तथैव सोपि प्रकरोति नित्यम्  ।\nआलोचने तस्य सदास्ति भूमन्स्वयोग्यतामनतिक्रम्य चैव  ॥ ३,१२.३ ॥\nहरेः स्वरूपे च तथा प्रपञ्चः स्वस्मिन्स्वरूपे च खगास्ति ज्ञानम्  ।\nयथापि नित्यं परिचारवारि च अज्ञातवद्दृश्यते विष्णुना च  ॥ ३,१२.४ ॥\nहरेः प्रीत्यर्थं कुरुतेऽसौ कदाच्चित्तत्रापि कश्चिद्विशेषोऽस्ति वीन्द्र  ।\nशृणुष्व सम्यङ्निगृहीतचित्तो यथा प्रोवाच स विजानाति देवः  ॥ ३,१२.५ ॥\nसदा त्वदोषं प्रविशेषैश्च मुक्तवेदास्तथा वा पविजानन्ति नित्यम्  ।\nतस्य स्वरूपं न तथा हरिं च स्वयोग्यतामनतिक्रम्य वेधाः  ॥ ३,१२.६ ॥\nहरेः स्वरूपं न विजानाति सर्वं स्वयोग्यरूपं सर्वदा वेत्ति विष्णोः  ।\nतत्राज्ञानं नास्ति किञ्चिद्द्विजेन्द्र यावत्स्वरूपं च तथैव लक्ष्म्याः  ॥ ३,१२.७ ॥\nवेधा न जानाति कुतस्तदन्ये तयोः स्वरूपं न विजानाति सर्वम्  ।\nतथापि वेदानेकदेशेन वेद जानाति लक्ष्मीर्हरिरूपं च यावत् ॥ ३,१२.८ ॥\nतावन्न जानाति विधिः खगेन्द्र ज्ञाने विधातुश्च स्वयोग्यभूते  ।\nअतो विरिञ्चस्य न चिन्तनीयो ह्यज्ञानलेशः क्वापि देशे च काले  ॥ ३,१२.९ ॥\nनाडीं समाविश्य तदा विरिञ्चो न वेद नारायणमेकवच्च  ।\nतदाऽशृणोत्तं कमलासनं प्रभुस्तपस्तप द्व्यक्षरं सादरेण  ॥ ३,१२.१० ॥\nअभिप्रायं तस्य सम्यग्विदित्त्वा तपः कुरु त्वं हरितुष्ट्यर्थमेव  ।\nतपोऽकरोद्धरिपादैक निष्ठो हरेः प्रीत्यर्थं दिव्यसहस्रवर्षम्  ॥ ३,१२.११ ॥\nततो हरिः प्रादुरासीत्खगेन्द्र वरं दातुं भक्तवरस्य दिव्यम्  ।\nसदा विष्णुं देवदेवो ददर्श चतुर्भुजं तं जलजायताक्षम्  ॥ ३,१२.१२ ॥\nश्रीवत्सलक्ष्मं गलशोभिकौस्तुभं संपश्यन्तं सुप्रसन्नार्द्रदृष्ट्या  ।\nदृष्ट्वा हरिं ब्रह्म नारायणं च पुरः स्थितं भक्तवश्यं दयालुम्  ॥ ३,१२.१३ ॥\nसमर्चयामास महाविभूत्या भक्त्या हरेः पादतीर्थं दधार  ।\nअस्तौन्महाभागवतप्रधानो हरिं गुरुं भक्तिविवर्धितात्मा  ॥ ३,१२.१४ ॥\nब्रह्मोवाच  ।\nरमेश लोकेश जगन्निवास तव स्वरूपं न विजानाति देवी  ।\nतव प्रसादात्सुविजानाति देवी गुणान्वेदोक्तान्सर्वदा वीन्द्र सर्वान्  ॥ ३,१२.१५ ॥\nतथापि सा न विजानाति देवी साकल्येनाशेषितः सद्गुणांश्च  ।\nयद्यप्यनुक्तं पञ्चभिर्नास्ति वेदैस्तथापि देवेऽत्र विशेष आस्ते  ॥ ३,१२.१६ ॥\nतत्त्वेच्छवः प्रविजानन्ति नित्यं वेदे सूक्तान्क्वाप्यनुक्तांश्च सर्वान्  ।\nआदौ जानन्त्यत्र वेदा मुरारे ऋगादयः सुष्ठु चत्वार एव  ॥ ३,१२.१७ ॥\nवेदा ह्येते वेदयन्तीति देव तथा पुराणं भारतं पञ्चरात्रम्  ।\nक्रमादितो विचिन्त्य सा विष्णुगुणान्स्वयोग्यान्सदा विजानाति रमापि देवी  ॥ ३,१२.१८ ॥\nविशेषतो ह्युक्तगुणा नृगादिषु स्वयोग्यभूतान्संविजानाति देवी  ।\nसामान्यतः प्रविजानाति देवी हरेर्गुणान्न विशेषाच्च नित्यम्  ॥ ३,१२.१९ ॥\nअहं विजानामि रमाप्रसादात्तव प्रसादाच्च गुणान्सदैव  ।\nस्वयोग्यभूताञ्छ्रुतिषूक्तान् गुणांश्च कांश्चिद्विजानाति हरेर्न कश्चित् ॥ ३,१२.२० ॥\nतव प्रसादाच्च मम प्रसादात्कालान्तरे तांश्च जानाति शेषः  ।\nदुष्कर्मलेशान्न तिरोहितान् गुणान्यानेव पूर्वं विदितान् स्वयोग्यान्  ॥ ३,१२.२१ ॥\nतानेव ज्ञात्वा पुनरेव शेषस्तिरो हितांल्लब्धगुणस्ततः स्मृतः  ।\nसदा स्वयोग्यांश्च हरेर्गुणांश्च उमापतिश्चापि तव प्रसादात् ॥ ३,१२.२२ ॥\nयदा विजानाति हरे मुरारे अप्राप्तलब्धेति तदोच्यते हरः  ।\nममापि लोकं च यदा मुरारे तदा विजानाति तव स्वरूपम्  ॥ ३,१२.२३ ॥\nगोविन्द नित्याव्यय चित्सुपूर्ण तव प्रसादान्नास्ति शतेषु तन्मम।\nयेये हि देवाश्च शरीरधारिणस्ते ज्ञानहीना विषयेषु निष्ठाः  ॥ ३,१२.२४ ॥\nयेये देवा विषयेषु निष्ठास्तेते देवा बहिरर्थभावाः  ।\nयेये देवा बहिरर्थभावा मोक्षादन्ये प्रलपन्तः सदैव  ॥ ३,१२.२५ ॥\nतव स्वरूपे च जगत्स्वरूपे तवासमानं नास्ति विष्णो सदैव  ।\nयतस्तव प्राकृतो नास्ति देहो यतो ज्ञानं नास्ति नास्त्येव नित्यम्  ॥ ३,१२.२६ ॥\nपूर्णानन्दज्ञानदेहोऽपि नित्यं सदा शरीरी भाष्यते भक्तिमद्भिः  ।\nयतस्तव प्राकृतो नास्ति देहो ह्यतोपि नित्यमशरीरीति च स्मृतः  ॥ ३,१२.२७ ॥\nनतोऽहं सर्वदास्मिञ्शरीरेऽहंममेत्यभिमानेन शून्यः  ।\nअत्तोऽप्यहं त्वशरीरी सदैव तथैव नित्यं बहिरर्थैश्च शून्यः  ॥ ३,१२.२८ ॥\nस्वभोगभार्यासत्यलोकादिभोगः स्वयोग्यभोगो वस्त्रमाल्यादिभोगः  ।\nएते हि सर्वे बहिरर्थसंज्ञकाः नैसर्गकामाः सर्वदा मे हि विष्णो  ॥ ३,१२.२९ ॥\nतथाप्यहं कामहीनो हि नित्यं रुद्रादयः कामवन्तो यतोतः  ।\nशरीरिणस्ते बहिरर्थभावा अज्ञानवन्तोऽपि च संस्मृताः खग  ॥ ३,१२.३० ॥\nस्वदारभोगे केवलां प्रीतिमेवं हरेरेवं सर्वदाहं करोति  ।\nस्तम्बास्त्रादीन्धारियिष्ये सदैव विष्णोः प्रीत्यर्थं नैव गात्रार्थमेव  ॥ ३,१२.३१ ॥\nनित्यानन्दादन्यकामो न मेस्ति अतः सदा बहिरर्थैश्च शून्यः  ।\nममापि भार्या बहिरर्थशून्या अमूढभावा मूढवतीव दृश्यते  ॥ ३,१२.३२ ॥\nअमूढभूता ज्ञानिनां सर्वदैव तथाज्ञानां ज्ञानहीनेति भाति  ।\nयावज्ज्ञानं चास्ति मे वास्तुदेव तावज्ज्ञानं वासुदेवस्य चास्ति  ॥ ३,१२.३३ ॥\nयावज्ज्ञानं वासुदेवस्य चास्ति तावज्ज्ञानं ज्ञानवतामृजूनाम्  ।\nक्रमेणैवाज्ञानिनां वानृजूनामस्पष्टरूपो ज्ञानगतो विशेषः  ॥ ३,१२.३४ ॥\nसौरिप्रकाशे च यथैव दर्शनं तथा मम ज्ञानगतो विशेषः  ।\nदीपप्रकाशे च यथैव दर्शनं तथा ज्ञानं वासुदेवस्य चास्ति  ॥ ३,१२.३५ ॥\nअस्पष्टपरूपा न्यूनता ह्यस्ति वायौ तथा ज्ञानं नैव संचिन्तनीयम्  ।\nएतादृशी ज्ञानशक्तिर्मुरारेर्वाय्वादीनां मोक्षपर्यन्तमस्ति  ॥ ३,१२.३६ ॥\nज्ञानं त्वृजूनां मोक्षकालेपि पञ्चवाय्वादीनां प्रलयेनाद्रादीर्न  ।\nवायोर्मम प्रलये सृष्टिकाले तथा गायत्र्या नास्तिनास्त्येव मोहः  ॥ ३,१२.३७ ॥\nगायत्रीवद्भारत्या देवदेव ज्ञातव्यमेवं हरितत्त्ववेदिभिः  ।\nममाज्ञानं दृश्यते यत्र कुत्र दैत्यादीनां मोहनार्थ सदैव  ॥ ३,१२.३८ ॥\nतेन प्रीतिर्देवदेवस्य विष्णोर्भविष्यतीत्येव विनिश्चितात्मा  ।\nप्रश्रादिकं त्वज्ञवत्सर्वदैवं करिष्येहं मोहनायाधमानाम्  ॥ ३,१२.३९ ॥\nसूर्योदये नास्ति यथा तमश्च तथाज्ञानं नास्तिनास्त्येव देव  ।\nकरोम्यहं श्रवणं सर्वदैव हरिप्रीत्यर्थं निश्चतार्थं सतां हि  ॥ ३,१२.४० ॥\nशतजन्मगतानां त्वनृजूनां पूर्वमेव तु  ।\nअपरोक्षाभाव एव ह्यज्ञानं समुदीरितम्  ॥ ३,१२.४१ ॥\nअपरोक्षानन्तरं तु नास्त्यज्ञानं न संशयः  ।\nशतजन्मसु देवेश अपरोक्षेण सर्वदा  ॥ ३,१२.४२ ॥\nपूर्णज्ञानं ममास्त्येव नात्र कार्या विचारणा  ।\nशतजन्मसु पूर्वं तु परोक्षेण मम प्रभो  ॥ ३,१२.४३ ॥\nपूर्णं ज्ञानं सदाप्यस्तीत्येवमाहुर्महर्षयः  ।\nसंज्ञाजन्मगतायाश्च सरस्वत्या महाप्रभो  ॥ ३,१२.४४ ॥\nनाज्ञानं चिन्तनीयं हि ब्रह्माय्वोश्च देव हि  ।\nअत्र कश्चिद्विशेषोस्ति ज्ञातव्यस्तत्वमिच्छुभिः  ॥ ३,१२.४५ ॥\nअवतारेषु भारत्याः कदाचिज्ज्ञानपूर्वकम्  ।\nसर्वदा ज्ञानरूपा सा सर्वदुःखविवर्जिता  ॥ ३,१२.४६ ॥\nदैत्यानां मोहनार्थाय अंशे दुःखीव दृश्यते  ।\nतस्या दुःखादिकं किञ्चिन्नास्तिनास्त्येव सर्वथा  ॥ ३,१२.४७ ॥\nअपरोक्षतिरोभाव ईषत्काले प्रदृश्यते  ।\nतावन्मात्रेण वाज्ञानं तस्यां नैवाहितं च यत् ॥ ३,१२.४८ ॥\nमूलरूपे तु नास्त्येव भारत्या ज्ञानविस्मृतिः  ।\nभारत्यास्तु यथा नास्ति सरस्वत्यास्तु किं पुनः  ॥ ३,१२.४९ ॥\nअंशावतरणं नास्ति सरस्वत्याः कदाचन  ।\nअंशावतरणं नास्ति ममापि मधुसूदन  ॥ ३,१२.५० ॥\nतथैव ज्ञानमस्त्येव हरेर्नारायणस्य च  ।\nवायोरंशावतारोस्ति यथा मूले तथैव च  ॥ ३,१२.५१ ॥\nबलज्ञानादिकं सर्वं चिन्तनीयं न संशयः  ।\nतथापि वायौ दृश्यन्ते बलज्ञानादिव्यक्तयः  ॥ ३,१२.५२ ॥\nअवतारेषु वायोस्तु सम्यक्शक्त्यात्मनास्ति हि  ।\nअपरोक्षतिरोभावौ नांशावतरणेष्वपि  ॥ ३,१२.५३ ॥\nबलज्ञानादिकं यावन्मूलरूपे प्रदृश्यते  ।\nत्रेतायुगस्वरूपे च न दर्शयति तादृशम्  ॥ ३,१२.५४ ॥\nत्रेतायुगस्वरूपे च यादृक्चादर्शयत्प्रभो  ।\nद्वापरस्थे स्वरूपे तत्तद्दर्शयति तादृशम्  ।\nत्रेतायुगस्वरूपे च यादृक्चादर्शयत्प्रभो  ॥ ३,१२.५५ ॥\nद्वापरस्थे वायुरूपे यादृग्वा दर्शयत्प्रभुः  ।\nवायुः कलियुगे रूपे तद्दर्शयति तादृशम्  ॥ ३,१२.५६ ॥\nतथा दर्शयते वायुर्दैत्यानां मोहनाय च  ।\nअवतारेषु वायोश्च अन्तरं ये विदुः प्रभो  ॥ ३,१२.५७ ॥\nतेऽधं तमः प्रविशन्ते ते दैत्या न च ते सुराः  ।\nवायावप्यन्तरं नास्ति हरितत्त्वविनिर्णये  ॥ ३,१२.५८ ॥\nनिन्दां कुर्वन्ति ये विष्णोर्जिह्वाछेदं करोम्यहम्  ।\nतदर्थमेव वायोश्च अवतारः सदा भुवि  ॥ ३,१२.५९ ॥\nगुणपूर्णस्य विष्णोस्तु निर्गुणत्वविचिन्तनम्  ।\nजातानन्दादिपूर्णाङ्ख्यं सोहमित्यादिचिन्तनम्  ॥ ३,१२.६० ॥\nचिदानन्दात्मके देहे उत्पत्त्यादिविचिन्तनम्  ।\nअच्छेद्याभेद्यगात्रेषु च्छेदभेदादिचिन्तनम्  ॥ ३,१२.६१ ॥\nदेव्या नित्यावियोगिन्या वियोगादिविचिन्तनम्  ।\nक्लेशशोकादिशून्यस्य हरेः क्लेशादिचिन्तनम्  ॥ ३,१२.६२ ॥\nव्यासरामादिरूपेष्वनृषिविप्रत्वचिन्तनम्  ।\nकृष्णरामादिरूपेषु अन्तरस्य विचिन्तनम्  ॥ ३,१२.६३ ॥\nरामकृष्णादिरूपेषु अन्तरस्य विचिन्तनम्  ।\nरामकृष्णादिरूपेषु पराजयविचिन्तनम्  ॥ ३,१२.६४ ॥\nसन्तानार्थं तु कृष्णे न शिवपूजादिचिन्तनम्  ।\nरामेण दुः खयुक्तेन लिङ्गस्य स्थापनं कृतम्  ॥ ३,१२.६५ ॥\nपञ्चधातुमये कृष्णे हरिरूपविचिन्तनम्  ।\nस्वयं व्यक्तस्थले चापि चिदानन्दत्वकल्पनम्  ॥ ३,१२.६६ ॥\nपितृमातृद्विजातीनां हरिरूपत्वचिन्तनम्  ।\nअस्वतन्त्रेण रुद्रेण हरेरैक्यदिचिन्तनम्  ॥ ३,१२.६७ ॥\nविष्णोः सूर्येण साकं च अभेदा दिविचिन्तनम्  ।\nसर्वोत्तमः सूर्य एव विष्ण्वाद्यास्तस्य किङ्कराः  ॥ ३,१२.६८ ॥\nइत्यादिचिन्तनं दोषो हरिनिन्देति चोच्यते  ।\nअस्वयं व्यक्तिलिङ्गेषु अश्वत्थतुलसीषु च  ॥ ३,१२.६९ ॥\nशालग्रामं विहायैव नमनं ये प्रकुर्वते  ।\nते सर्वे हरिनिन्दायामविकारिण एव हि  ॥ ३,१२.७० ॥\nमोक्षाधिकारिणो ये तु अज्ञानात्परमेश्वरम्  ।\nपार्थक्यनयनं येषु कुर्वन्ति यर्हि वा प्रभो  ॥ ३,१२.७१ ॥\nतर्हि तेषां हि कालेषु दुः खं याति न संशयः  ।\nअतः प्रार्थक्यनयनं ये कुर्वन्त्येषु सर्वदा  ॥ ३,१२.७२ ॥\nते सर्वे त्वबुधा ज्ञेया नात्र कार्या विचारणा  ।\nअस्वयंव्यक्तलिङ्गेषु नमनं ये प्रकुर्वते  ॥ ३,१२.७३ ॥\nते सर्वे ह्यसुरा ज्ञेया नान्यथा तु कथञ्चन  ।\nविहाय शून्यमश्वत्थं नमनं ये प्रकुर्वते  ॥ ३,१२.७४ ॥\nद्विमासहीनां तुलसीमप्रसूतां च गां नवाम्  ।\nते सर्वे ह्यसुरा ज्ञेया नात्र कार्या विचारणा  ॥ ३,१२.७५ ॥\nगुल्माद्याश्च मनुष्यान्तास्ते ज्ञेया ब्रह्मबाहवः  ।\nअस्मच्छतायुः पर्यन्तमेक एव कलिः स्मृतः  ॥ ३,१२.७६ ॥\nकलौ संति कल्पमानं कलेरन्ते संति च  ।\nतस्मिन्दिने ब्रह्मरूपे गच्छन्ति च तमोन्तिकम्  ॥ ३,१२.७७ ॥\nतत्र स्थित्वा लोकमार्गं प्रतीक्षन्ते न संशयः  ।\nसाधकैर्विष्णुकार्याणां वायुदासैः प्रपीडिताः  ॥ ३,१२.७८ ॥\nशतवर्षानन्तरं च सर्वेषां कलिना सह  ।\nवायोर्गदाप्रहारेण लिङ्गभङ्गो भविष्यति  ॥ ३,१२.७९ ॥\nतमोन्धं प्रविशन्त्येते तारतम्येन सर्वशः  ।\nतमस्यन्धेपि संसारे नात्र कार्या विचारणा  ॥ ३,१२.८० ॥\nसर्वेषामुत्तमोन्ते यः कलिरेव न संशयः  ।\nदूषको विष्णुभक्तानां तत्समो नास्ति सर्वदा  ॥ ३,१२.८१ ॥\nसंसारे वान्धतमसि सर्वत्र हरिदूषकः  ।\nमिथ्यादाने ज्ञानबुद्धिर्दुः खे च सुखबुद्धिमान्  ॥ ३,१२.८२ ॥\nतस्मात्कलिसमो लोके शिवभक्तो न कुत्रचित् ।\nदुर्योधनः स एवोक्तो दुः खानन्त्यस्वरूपवान्  ॥ ३,१२.८३ ॥\nतस्माच्छतगुणांशेन कलिभार्या तु सर्वदा  ।\nअलक्ष्मीरिति विख्याता सा लोके मन्थरा स्मृता  ॥ ३,१२.८४ ॥\nतस्माद्दशगुणांशोनो विप्रचित्तिस्तु सर्वदा  ।\nजरासंधः स एवोक्तः कालनेमिस्ततः परम्  ॥ ३,१२.८५ ॥\nतस्माच्छतगुणांशोनः स तु कंसेति विश्रुतः  ।\nतस्मात्पञ्चगुणैर्हीनौ मधुकैटभसंज्ञकौ  ॥ ३,१२.८६ ॥\nतावेव हंसहिडंबकौ ज्ञेयौ तौ च जनार्दन  ।\nविप्रचित्तिसमो ज्ञेयो भौमो वै भूतले स्मृतः  ॥ ३,१२.८७ ॥\nतस्मादष्ट गुणैरुच्यो हरिण्यकशिषुः स्मृतः  ।\nतस्माच्च त्रिगुणैर्हीनो हिरण्याक्षो महासुरः  ॥ ३,१२.८८ ॥\nमणिमांस्तत्समो ज्ञेयः किञ्चिदूनो बकः स्मृतः  ।\nतस्माद्विंशद्गुणैर्हीनस्तारकाख्यो महासुरः  ॥ ३,१२.८९ ॥\nतस्मात्षड्गुणतो हीनः शंबरो लोककण्टकः  ।\nशंबरस्य समो ज्ञेयः शाल्वो दैत्येषु चाधमः  ॥ ३,१२.९० ॥\nशंबरात्तु द्विगुणतो हिडिंबो न्यून उच्यते  ।\nबाणस्ततोऽधमो ज्ञेयः स तु कीचकनामतः  ॥ ३,१२.९१ ॥\nद्वापारख्यो महाहासो बाणासुरसमः स्मृतः  ।\nतस्माद्दशगुणैर्हीनो नमुचिर्दैत्यसत्तमः  ॥ ३,१२.९२ ॥\nनमुचेस्तु समौ ज्ञेयौ पाक इल्वल इत्युभौ  ।\nतस्माच्चतुर्गुणैर्हीनो वातापिर्दानवाधमः  ॥ ३,१२.९३ ॥\nतस्मात्सार्धगुणैर्हीनो धेनुको नाम दैत्यराट् ।\nधेनुकादर्धगुणतः केशी दैत्यस्तु चावरः  ॥ ३,१२.९४ ॥\nकेशीदैत्यसमो ज्ञेयस्तृणावर्तो महासुरः  ।\nतस्माद्दशगुणैर्हीनो हंसो नामरमापते  ॥ ३,१२.९५ ॥\nत्रिरिकस्तु समो ज्ञेयस्तत्समः पौरुकस्मृतः  ।\nवेतः स एव विज्ञेयः पूर्वजन्मनि सत्तम  ॥ ३,१२.९६ ॥\nतस्मादेकगुणैर्हीनौ कुंभाण्डककुपर्णकौ  ।\nदुः शासनस्तु विज्ञेयो जरासंधसमः प्रभो  ॥ ३,१२.९७ ॥\nकंसेन तुल्यो विज्ञेयो विकर्णो दैत्यसत्तमः  ।\nकुंभकर्णाच्छतगुणैर्हीनौ क्रध्येति विश्रुतः  ॥ ३,१२.९८ ॥\nतस्माच्छतगुणैर्हीनः शतधन्वा महासुरः  ।\nसमानस्तस्य विज्ञेयः कर्मारिर्दैत्यसत्तमः  ॥ ३,१२.९९ ॥\nकालकेयस्तु विज्ञेयः सदा वेनसमो मतः  ।\nअधमानां तु दैत्यानामुत्तमैः साम्यमुच्यते  ॥ ३,१२.१०० ॥\nतत्रावेशाच्च विज्ञेयं देवानां नात्र संशयः  ।\nतस्माच्छतगुर्णैहीनश्चित्तमानसुरो महान्  ॥ ३,१२.१०१ ॥\nतच्छरीराभिमानी तु तस्माच्छतगुणैर्वरः  ।\nतस्माच्छतगुणैहींनो हस्तमानसुरो महान्  ॥ ३,१२.१०२ ॥\nतस्माच्छतगुणैर्हीनः पादमानसुरो महान्  ।\nनेत्रेन्द्रियाभिमानी तु तस्माच्छतगुणो वरः  ॥ ३,१२.१०३ ॥\nचक्षुरिन्द्रियमानी तु तस्माच्छतगुणो वरः  ।\nतस्माच्छगुणैर्हीनः स्पर्शमानसुरो महान्  ॥ ३,१२.१०४ ॥\nतस्माच्छतगुर्णैहीनश्चण्डमानसुरो महान्  ।\nतस्माच्छतगुर्णैर्हीनः शिश्रमानसुरो महान्  ॥ ३,१२.१०५ ॥\nतस्माच्छतगुणैर्हीनः कर्ममानसुरः स्मृतः  ।\nकल्पाद्यैः प्रेरिताः सर्वे रुद्राद्या अधिकारिणः  ॥ ३,१२.१०६ ॥\nकदाचित्सुविरुद्धं च कुर्वन्ति तव सत्तम  ।\nकदाप्यहं च वायुश्च विरुद्धं नाचरेव भोः  ॥ ३,१२.१०७ ॥\nमूलेष्वंशावतारेषु रुद्रादीना महाप्रभो  ।\nबुद्धिर्विनश्यते यस्मात्तस्माच्छिन्ना हि तेऽखिलाः  ॥ ३,१२.१०८ ॥\nमहीपते च मद्बुद्धिस्तस्मादच्छिन्नसंज्ञिकः  ।\nएतादृशोप्यहं देव न च शक्तिस्तु नस्तवे  ॥ ३,१२.१०९ ॥\nमह्यमच्छिन्नभक्ताय दयां कुरु महाप्रभो  ।\nइति स्तुत्वा हरिं ब्रह्मा स्थितः प्राञ्ज लिरग्रतः  ॥ ३,१२.११० ॥\nइति श्रीगारुडे महापुराणे द्वितीयांशे धर्मकाण्डे श्रीकृष्णगरुडसंवादे ब्रह्मस्तुतिवर्णनं नाम द्वादशोऽद्यायः\n</span>"
  }
]