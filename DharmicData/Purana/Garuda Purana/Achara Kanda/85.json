[
  {
    "text": "॥ब्रह्मोवाच ॥\nस्नात्वा प्रेतशिलादौ तु वरुणास्थामृतेन च ॥\nपिण्डं दद्यादिमैर्मन्त्रैरावाह्य च पितॄन्परान् ॥ 85.1 ॥"
  },
  {
    "text": "अस्मत्कुले मृता ये च गतिर्येषां न विद्यते ॥\nआवाहयिष्येतान्सर्वान् दर्भपृष्ठे तिलोदकैः ॥ 85.2 ॥"
  },
  {
    "text": "पितृवंशे मृता ये च मातृवंशे च ये मृताः ॥\nतेषामुद्धरणार्थाये इमं पिण्डं ददाम्यहम् ॥ 85.3 ॥"
  },
  {
    "text": "मातामहकुले ये च गतिर्येषां न विद्यते ॥\nतेषामुद्धरणार्थाय इमं पिण्डं ददाम्यहम् ॥ 85.4 ॥"
  },
  {
    "text": "अजातदन्ता ये केचिद्ये च गर्भे प्रपीडिताः ॥\nतेषामुद्धरणार्थाय इम पिण्डं ददाम्यहम् ॥ 85.5 ॥"
  },
  {
    "text": "बन्धुवर्गाश्च ये केचिन्नामगोत्रविवर्जिताः ॥\nस्वगोत्रे परगोत्रे वा गतिर्येषां न विद्यते ॥\nतेषामुद्धरणार्थाय इम पिण्डं ददाम्यहम् ॥ 85.6 ॥"
  },
  {
    "text": "उद्बन्धनमृता ये च विषशस्रहताश्च ये ॥\nआत्मोपघातिनो ये च तेभ्यः पिण्डं ददाम्यहम् ॥ 85.7 ॥"
  },
  {
    "text": "अग्निदाहे मृता ये च सिंहव्याघ्रहताश्चये ॥\nदंष्ट्रिभिः श्रृङ्गिभिर्वापि तेषां पिण्डं ददाम्यहम् ॥ 85.8 ॥"
  },
  {
    "text": "अग्निदग्धाश्च ये केचिन्नाग्निदग्धास्तथापरे ॥\nविद्युच्चौरहता ये च तेभ्यः पिण्डं ददाम्यहम् ॥ 85.9 ॥"
  },
  {
    "text": "रौरवे चान्धतामिस्त्रे कालसूत्रे च ये गताः ॥\nतेषामुद्धरणार्थाय इमं पिण्डं ददाम्यहम् ॥ 85.10 ॥"
  },
  {
    "text": "असिपत्रवने घोरे कुम्भीपाके च ये गताः ॥\nतेषामुद्धरणार्थाय इमं पिण्डं ददाम्यहम् ॥ 85.11 ॥"
  },
  {
    "text": "अन्येषां यातना स्थानां प्रेतलोकनिवासिनाम् ॥\nतेषामुद्धरणार्थाय इमं पिण्डं ददाम्यहम् ॥ 85.12 ॥"
  },
  {
    "text": "पुशुयोनिं गता ये च पक्षिकीटसरीसृपाः ॥\nअथवा वृक्षयोनि स्थास्तेभ्यः पिण्डं ददाम्यहम् ॥ 85.13 ॥"
  },
  {
    "text": "असंख्ययातनासंस्था ये नीता यमशासनैः ॥\nतेषामुद्धरणार्थाय इमं पिंडं ददाम्यहम् ॥ 85.14 ॥"
  },
  {
    "text": "जात्यन्तरसहस्त्रेषु भ्रमन्ति स्वेन कर्मणा ॥\nमानुष्यं दुर्लभं येषां तेभ्यः पिण्डं ददाम्यहम् ॥ 85.15 ॥"
  },
  {
    "text": "ये बान्धवाऽबान्धवा वा येऽन्यजन्मनि बान्धवाः ॥\nते सर्वेतृप्तिमायान्तु पिण्डदानेन सर्वदा ॥ 85.16 ॥"
  },
  {
    "text": "ये केचित्प्रेतरूपेण वर्त्तन्ते पितरो मम ॥\nते सर्वे तृप्तिमायान्तु पिण्डदानेन सर्वदा ॥ 85.17 ॥"
  },
  {
    "text": "ये मे पितृकुले जाताः कुले मातुस्तथैव च ॥\nगुरुश्वशुरबन्धूनां ये चान्ये बान्धवा मृताः ॥ 85.18 ॥"
  },
  {
    "text": "ये मे कुले लुप्तपिण्डाः पुत्त्रदारविवर्जिताः ॥\nक्रियालो पहता ये च जात्यन्धाः पङ्गवस्तथा ॥ 85.19 ॥"
  },
  {
    "text": "विरूपा आमगर्भाश्च ज्ञाताज्ञाताः कुले मम ॥\nतेषां पिण्डं मया दत्तमक्षय्यमुपतिष्ठताम् ॥ 85.20 ॥"
  },
  {
    "text": "साक्षिणः सन्तु मे देवा ब्रह्मेशानादयस्तथा ॥\nमया गयां समासाद्य पितॄणां निष्कृतिः कृता ॥ 85.21 ॥"
  },
  {
    "text": "आगतोऽहं गयां देव ! पितृकार्य्ये गदाधर ॥\nतन्मे साक्षी भवत्वद्य अनृणोऽहमृणत्रयात् ॥ 85.22 ॥"
  },
  {
    "text": "महानदी ब्रह्मसरोऽक्षयो वटः प्रभासमुद्यन्तमहो ? गयाशिरः ॥\nसरस्वतीधर्मकधेनुपृष्ठा एते कुरुक्षेत्रगता गयायाम् ॥ 85.23 ॥"
  }
]