[
  {
    "text": "॥हरिरुवाच ॥\nषडादित्ये दशा ज्ञेया सोमे पञ्चदश स्मृताः ॥\nअष्टावङ्गारके चैव बुधै सप्तदश स्मृताः ॥ 60.1 ॥"
  },
  {
    "text": "शनैश्चरे दश ज्ञेया गुरोरेकोनविंशतिः ॥\nराहोर्द्वादशवर्षाणि एकविंशतिर्भार्गवे ॥ 60.2 ॥"
  },
  {
    "text": "रवेर्दशा दुः खदा स्यादुद्वेगनृपनाशकृत् ॥\nविभूतिदा सोमदशा सुखमिष्टान्नदा तथा ॥ 60.3 ॥"
  },
  {
    "text": "दुः खप्रदा कुजदशा राज्यादेः स्याद्विनाशिनी ॥\nदिव्यस्त्रीदा बुधदशा राज्यदा कोशवृद्धिदा ॥ 60.4 ॥"
  },
  {
    "text": "शनेर्दशा राज्यनाशबन्धुदुः खकरी भवेत् ॥\nगुरोर्दशा राज्यदा स्यात्सुखधर्मादिदायिनी ॥ 60.5 ॥"
  },
  {
    "text": "राहोर्दशा राज्यनाशव्याधिदा दुः खदा भवेत् ॥\nहस्त्यश्वदा शुक्रदशा राज्यस्त्रीलाभदा भवेत् ॥ 60.6 ॥"
  },
  {
    "text": "मेष अङ्गारकक्षेत्रं वृषः शुक्रस्य कीर्त्तितः ॥\nमिथुनस्य बुधो ज्ञेयः सोमः कर्कटकस्य च ॥ 60.7 ॥"
  },
  {
    "text": "सूर्य्यक्षेत्रं भवेत्सिंहः कन्या क्षेत्रं बुधस्य च ॥\nभार्गवस्य तुला क्षेत्रं वृश्चिकोंगारकस्य च ॥ 60.8 ॥"
  },
  {
    "text": "धनुः सुर गुरोश्चैव शनेर्मकरकुम्भकौ ॥\nमीनः सुरगुरोश्चैव ग्रहक्षेत्रं प्रकीर्त्तितम् ॥ 60.9 ॥"
  },
  {
    "text": "पौर्णमास्याद्वयं तत्र पूर्वाषाढाद्वयं भवेत् ॥\nद्विराषाढः स विज्ञेयो विष्णुः स्वपिति कर्कटे ॥ 60.10 ॥"
  },
  {
    "text": "अश्विनी रेवती चित्रा धनिष्ठा स्यादलङ्कृतौ ॥\nमृगाहिकपिमार्जारश्वानः सूकरपक्षिणः ॥ 60.11 ॥"
  },
  {
    "text": "नकुलो मूषकश्चैव यात्रायां दक्षिणे शुभः ॥\nविप्रकन्या शिवा एषां शङ्खभेरीवसुन्धराः ॥ 60.12 ॥"
  },
  {
    "text": "वेणुस्त्रीपूर्णकुम्भाश्च यात्रायां दर्शनं शुभम् ॥\nजम्बूकोष्ट्रखराद्याश्च यात्रायां वामके शुभाः ॥ 60.13 ॥"
  },
  {
    "text": "कार्पासौषधितैलं च पक्वाङ्गारभुजङ्गमाः ॥\nमुक्तकेशी रक्तमाल्यनग्नाद्यशुभमीक्षितम् ॥ 60.14 ॥"
  },
  {
    "text": "हिक्काय लक्षणं वक्ष्ये लभत्पूर्वे महाफलम् ॥\nआग्नेये शोकसन्तापौ दक्षिणे हानिमाप्नुयात् ॥ 60.15 ॥"
  },
  {
    "text": "नैर्ऋत्य शोकसन्तापौ मिष्टान्नं चैव पश्चिमे ॥\nअर्थं प्राप्नोति वायव्ये उत्तरे कलहोभवेत् ॥ 60.16 ॥"
  },
  {
    "text": "ईशाने मरणं प्रोक्तं हिक्कायाश्चफलाफलम् ॥\nविलिख्य रविचक्रं तु भास्करो नरसन्निभः ॥ 60.17 ॥"
  },
  {
    "text": "यस्मिन्नृक्षे वसद्भानुस्तदांदि त्रीणि मस्तके ॥\nत्रयं वक्त्रे प्रदातव्यमेकैकं स्कन्धयोर्न्यसेत् ॥ 60.18 ॥"
  },
  {
    "text": "एकैकं बाहुयुग्मे तु एकैकं हस्तयोर्द्वयोः ॥\nहृदये पञ्च ऋक्षाणि एकं नाभौ प्रदापयेत् ॥ 60.19 ॥"
  },
  {
    "text": "ऋक्षमेकं न्यसेद्गुह्ये एकैकं जानुके न्यसेत् ॥\nनक्षत्राणि च शेषाणि रविपादे नियोजयेत् ॥ 60.20 ॥"
  },
  {
    "text": "चरणस्थेन ऋक्षेण अल्पायुर्जायते नरः ॥\nविदशेगमनं जानौ गुह्यस्थे परदारवान् ॥ 60.21 ॥"
  },
  {
    "text": "नाभिस्थेनाल्पसन्तुष्टो हृत्स्थेन स्यान्महेश्वरः ॥\nपाणिस्थेन भवेच्चौरः स्थानभ्रष्टो भवेद्धजे ॥ 60.22 ॥"
  },
  {
    "text": "स्कन्धस्थिते धनपतिर्मुखे मिष्टान्नमाप्नुयात् ॥\nमस्तके पदृवस्त्रं स्यान्नक्षत्रं यदि स्थितम् ॥ 60.23 ॥"
  }
]