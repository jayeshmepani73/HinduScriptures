[
  {
    "text": "॥याज्ञवल्क्य उवाच ॥\nनरकात्पताकोद्भूतात्क्षयात्पापस्य कर्मणः ॥\nब्रह्महा श्वा खरोष्ट्रः स्याद्भेको यकः सुराप्यपि ॥ 104.1 ॥"
  },
  {
    "text": "स्वर्णचोरः कृमिः कीटः तृणादिर्गुरुतल्पगः ॥\nक्षयरोगी श्यावदन्तः कुनखी शिपिविष्टकः ॥ 104.2 ॥"
  },
  {
    "text": "ब्रह्महत्याक्रमात्स्युश्च तत्सर्वं वा शिशोर्भवेत् ॥\nअन्नहर्त्ता मयावी स्यान्मूको रागापहारकः ॥ 104.3 ॥"
  },
  {
    "text": "धान्यहार्य्यतिरिक्ताङ्गः पिशुनः पूतिनासिकः ॥\nतैलाहारी तैलपायी पूतिवक्त्रस्तु सूचकः ॥ 104.4 ॥"
  },
  {
    "text": "ब्रह्मस्वं कन्यकां क्रीत्वा वने रक्षो भवेद्वृषः ॥\nरत्नहृद्धीनजातः स्यात्पत्रशाकहरः शिखी ॥ 104.5 ॥"
  },
  {
    "text": "गुच्छं चुचुन्दरी हृत्वा धान्यहृन्मूषको भवेत् ॥\nफलं कपिः पशून्हृत्वा त्वजा काकः पयस्तथा ॥ 104.6 ॥"
  },
  {
    "text": "मांसं गृध्रः पटं श्वित्री चीरीलवणहारकः ॥\nयथाकर्म फलं प्राप्य तिर्यक्त्वं कालपर्ययात् ॥ 104.7 ॥"
  },
  {
    "text": "जायन्ते लक्षणभ्रष्टा दरिद्राः पुरुषाधमाः ॥\nततो निष्कलुषीभूता कुले महति योगिनः ॥ 104.8 ॥"
  },
  {
    "text": "जायन्ते लक्षणोपेता धनधान्यसमन्विताः ॥ 104.9 ॥"
  }
]