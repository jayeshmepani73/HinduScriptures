[
  {
    "text": "॥हरिरुवाच ॥"
  },
  {
    "text": "चतुर्दशमनून्वक्ष्ये तत्सुताश्च शुकादिकान् ॥\nमनुः स्वायम्भुवः पूर्वमग्निघ्राद्याश्च तत्सुताः ॥ ८७.१ ॥"
  },
  {
    "text": "मरीचिरत्र्यङ्गिरसौ पुलस्त्यः पुलहः क्रतुः ॥\nवसिष्ठश्च महातेजा ऋषयः सप्तकीर्त्तिताः ॥ ८७.२ ॥"
  },
  {
    "text": "जयाख्याशाचमिताख्याश्च शुक्रा यामास्तथैव च ॥\nगणा द्वादशकाश्चैति चत्वारः सोमपायिनः ॥ ८७.३ ॥"
  },
  {
    "text": "विश्वभुग्वामदेवेन्द्रो बाष्कलिस्तदरिर्ह्यभूत् ॥\nस हतो विष्णुना दैत्यश्चक्रेण सुमहात्मना ॥ ८७.४ ॥"
  },
  {
    "text": "मनुः स्वारोचिषश्चाथ तत्पुत्रो मण्डलेश्वरः ॥\nचैत्रको विनतश्चैव कर्णान्तो विद्युतो रविः ॥ ८७.५ ॥"
  },
  {
    "text": "बृहद्गुणो नभश्चैव महाबलपराक्रमः ॥\nऊर्ज स्तम्बस्तथा प्राण ऋषभो निश्चल (र) स्तथा ॥ ८७.६ ॥"
  },
  {
    "text": "दत्तो (म्भो) लिश्चावरीवांश्च ऋष्यः सप्तकीर्त्तिताः ॥\nतुषिता द्वादश प्रोक्तास्तथा पारावताश्च ये ॥ ८७.७ ॥"
  },
  {
    "text": "इन्द्रो विपश्चिद्देवानां तद्रिपुः पुरुकृत्सरः ॥\nजघान हस्तिरूपेण भगवान्मधुसूदनः ॥ ८७.८ ॥"
  },
  {
    "text": "औत्तमस्य मनोः पुत्रा आजश्च परशुस्तथा ॥\nविनीतश्च सुकेतुश्च सुमित्रः सुबलः शुचिः ॥ ८७.९ ॥"
  },
  {
    "text": "देवो देवावृधो रुद्र ! महोत्साहोजितस्तथा ॥\nरथौजा ऊर्द्ध्वबाहुश्च शरणश्चानघो मुनिः ॥ ८७.१० ॥"
  },
  {
    "text": "सुतपाः शङ्कुरित्येते ऋषयः सप्त कीर्त्तिताः ॥\nवशवर्त्तिस्वधामानः शिवाः सत्याः प्रतर्दनाः ॥ ८७.११ ॥"
  },
  {
    "text": "पञ्च देवगणाः प्रोक्ता सर्वे द्वादशकास्तु ते ॥\nइन्द्रः स्वशान्तिस्तच्छुक्रः प्रलम्बो नाम दानवः ॥ ८७.१२ ॥"
  },
  {
    "text": "मत्स्यरूपी हरिर्विष्णुस्तं जघान च दानवम् ॥\nतामसस्य मनोः पुत्रा जानुजङ्घोऽथ निर्भयः ॥ ८७.१३ ॥"
  },
  {
    "text": "नवख्यातिर्नयश्चैव प्रियभृत्यो विविक्षिपः ॥\nहवुष्कधिः प्रस्तलाक्षः कृबन्धुः कृतस्तथा ॥ ८७.१४ ॥"
  },
  {
    "text": "ज्योतिर्धामा पृथुः (धृष्ट) काव्यश्चैत्रश्चेताग्निहेमकाः (कौ) ॥\nमुनयः कीर्त्तिताः सप्त सुरागाः सुधियस्तथा ॥ ८७.१५ ॥"
  },
  {
    "text": "हरयो देवतानां च चत्वारः पञ्च (सप्त) विंशकाः ॥\nगणा इन्द्रः शिविस्तस्य शत्रुर्भोमरथाः स्मृताः ॥ ८७.१६ ॥"
  },
  {
    "text": "हरिणा कूर्मरूपेण हतो भीमरथोऽसुरः ॥\nरैवतस्य मनोः पुत्रो महा प्राणश्च साधकः ॥ ८७.१७ ॥"
  },
  {
    "text": "वन (ल) बन्धुर्निरमित्रः प्रत्यङ्गः परहा शुचिः ॥\nदृढव्रतः केतुश्रृङ्गं ऋषयस्तस्य वर्ण्यते ॥ ८७.१८ ॥"
  },
  {
    "text": "वेदश्रीर्वेदबाहुश्च ऊर्द्ध्वबाहुस्तथैव च ॥\nहिरण्यरोमा पर्जन्यः सत्यनेत्रः (नामा) स्वधाम च ॥ ८७.१९ ॥"
  },
  {
    "text": "अभूतरजसश्चैव तथा देवाश्वमेधसः ॥\nवैकुण्ठ (ण्ठाः श्चामृत (ता) श्चैव चत्वारो देवतागणाः ॥ ८७.२० ॥"
  },
  {
    "text": "गणे चतुर्दश सुरा विभुरिन्द्रः प्रतापवान् ॥\nशान्तः शत्रुर्हतो दैत्यो हंसरूपेण विष्णुना ॥ ८७.२१ ॥"
  },
  {
    "text": "चाक्षुषस्य मनोः पुत्रा उरुः पुरुर्महाबलः ॥\nशतद्युम्नस्तपस्वी च सत्यबाहुः(क्यो) कृतिस्तथा ॥ ८७.२२ ॥"
  },
  {
    "text": "अग्निष्णुरतिरात्रश्च सुद्युम्नश्च तथा नरः ॥\nहविष्मानुत्तमः श्रीमान्स्व (सु) धामा विरजस्तथा ॥ ८७.२३ ॥"
  },
  {
    "text": "अभिमानः सहिष्णुश्च मधुश्रीऋर्षयः स्मृताः ॥\nआर्य्याः प्रसूता भाव्याश्च लेखाश्च पृथुकास्तथा ॥ ८७.२४ ॥"
  },
  {
    "text": "अष्टकस्य गणाः पञ्च तथा प्रोक्ता दिवौकसाम् ॥\nइन्द्रो मनोजवः शत्रुर्महाकालो महाभुजः ॥ ८७.२५ ॥"
  },
  {
    "text": "अश्वरूपेण स हतो हरिणा लोकधारिणा ॥\nमनोर्वैवस्वतस्येते पुत्रा विष्णुपरायणाः ॥ ८७.२६ ॥"
  },
  {
    "text": "इक्ष्वाकुरथ नाभागो धृष्टः शर्यातिरेव च ॥\nनरिष्यन्तस्तथा पांशुर्नभो नेदिष्ठ एव च ॥ ८७.२७ ॥"
  },
  {
    "text": "करूषश्च पृषध्रश्च सुद्युम्नश्च मनोः सुताः ॥\nअत्रिर्वसिष्ठो भगवाञ्जमदग्निश्च कश्यपः ॥ ८७.२८ ॥"
  },
  {
    "text": "गौतमश्च भरद्वाजो विशामित्रोऽथ सप्तमः ॥\nतथा ह्येकोनपञ्चाशन्मरुतः परिकीर्त्तिताः ॥ ८७.२९ ॥"
  },
  {
    "text": "आदित्या वसवः साध्यागणा द्वादशकास्रयः ॥\nएकादशा तथा रुद्रा वसवोऽष्टौ प्रकीर्त्तिताः ॥ ८७.३० ॥"
  },
  {
    "text": "द्वावश्विनौ विनिर्दिष्टौ विश्वेदेवास्तथा दशा ॥\nदशौवाङ्गिरसो देवा नव देवगणास्तथा ॥ ८७.३१ ॥"
  },
  {
    "text": "तेजस्वी नाम वै शक्रो हिरण्याक्षो रिपुः स्मृतः ॥\nहतो वराहरूपेण हरिण्याख्योऽथ विष्णुना ॥ ८७.३२ ॥"
  },
  {
    "text": "वक्ष्ये मनोर्भविष्यस्य सावर्ण्याख्यस्य वै सुतान् ॥\nविजयश्चार्ववीरश्च निर्मोहः सत्यवाक्कृतिः ॥ ८७.३३ ॥"
  },
  {
    "text": "वरिष्ठश्च गरिष्ठश्च वाचः सङ्गतिरेव च ॥\nअश्वत्थामा कृपो व्यासो गालवो दीप्तिमानथ ॥ ८७.३४ ॥"
  },
  {
    "text": "ऋष्यश्रृङ्गस्तथा राम ऋषयः सप्त कीर्त्तिताः ॥\nसुतपा अमृताभाश्च मुख्याश्चापि तथा सुराः ॥ ८७.३५ ॥"
  },
  {
    "text": "तेषां गणस्तु देवाना मेकैको विंशकः स्मृतः ॥\nविरोचनसुतस्तेषां बलिरिन्द्रो भविष्यति ॥ ८७.३६ ॥"
  },
  {
    "text": "दत्त्वेमां याचमानाय विष्णवे यः पदत्रयम् ॥\nऋद्धिमिन्द्रपदं हित्वा ततः सिद्धिमवाप्स्यति ॥ ८७.३७ ॥"
  },
  {
    "text": "वारुणेर्दक्षसावर्णेर्नवमस्य सुताञ्छृणु ॥\nधृतिकेतुर्दोप्तिकेतुः पञ्चहस्तो निरामयः ॥\nपृथुश्रवा बृहदूद्युम्न ऋचीको बृहतो गुणः ॥ ८७.३८ ॥"
  },
  {
    "text": "मेधातिथिर्द्युतिश्चैव सबलो वसुरेव च ॥\nज्योतिष्मान्हव्यकव्यौ च ऋषयो विभुरीश्वरः ॥ ८७.३९ ॥"
  },
  {
    "text": "परो मरीचिर्गर्भश्च स्व (सु) धर्माणश्च ते त्रयः ॥\nदेशशत्रु) कालकाक्षस्तद्धन्ता पद्मनाभकः ॥ ८७.४० ॥"
  },
  {
    "text": "(भविष्यन्ति तदा देवा एकैको द्वादशो गणः ॥\nतेषामिन्द्रो महावीर्यो भविष्यत्यद्भुतो हर ॥ )\nधर्मपुत्रस्य पुत्रांस्तु दशमस्य मनोः श्रृणु ॥\nसुक्षेत्रश्चोत्तमौजाश्च भूरिश्रेण्यश्च वीर्य्यवान् ॥ ८७.४१ ॥"
  },
  {
    "text": "शतानीको निरमित्रो वृषसेनो जयद्रथः ॥\nभूरिद्युम्नः सुवर्चाश्च शान्तिरिन्द्रः प्रतापवान् ॥ ८७.४२ ॥"
  },
  {
    "text": "अयो (पो) मूर्त्तिर्हविष्मांश्च सुकृतिश्चाव्ययस्तथा ॥\nनाभागोऽप्रतिमौजाश्च सौरभ ऋषयस्तथा ॥ ८७.४३ ॥"
  },
  {
    "text": "प्राणाख्याः शतसंख्यास्तु देवतानां गणस्तदा ॥\nतेषामिन्द्रश्च भविता शान्तिर्नाम महाबलः ॥\nबलिः शत्रुस्तं हरिश्च गदया घातयिष्यति ॥ ८७.४४ ॥"
  },
  {
    "text": "रुद्र पुत्रस्य ते पुत्रान्वक्ष्याम्येकादशस्य तु ॥\nसर्वत्रगः सुशर्मा च देवानीकः पुरुर्गुरुः ॥ ८७.४५ ॥"
  },
  {
    "text": "क्षेत्रवर्णो दृढेषुश्च आर्द्रकः पुत्रकस्तथा ॥\nहविष्मांश्च हविष्यश्च वरुणो विश्वविस्तरौ ॥ ८७.४६ ॥"
  },
  {
    "text": "विष्णुश्चैवाग्नितेजाश्च ऋषयः सप्त कीर्त्तिताः ॥\nविहंगमाः कामङ्गमा निर्माणरुचयस्तथा ॥ ८७.४७ ॥"
  },
  {
    "text": "एकैकस्त्रिंशकस्तेषां गणश्चैन्द्रश्च वै वृषः ॥\nदशग्रीवो रिपुस्तस्य श्रीरूपी घातयिष्यति ॥ ८७.४८ ॥"
  },
  {
    "text": "मनोस्तु दक्षपुत्रस्य द्वादशस्यात्मजाञ्छृणु ॥\nदेववानु पदेवश्च देवश्रेष्ठो विदूरथः ॥ ८७.४९ ॥"
  },
  {
    "text": "मित्रवान्मित्रदेवश्च मित्रबिन्दुश्च वीर्य्यवान् ॥\nमित्रवाहः प्रवाहश्च दक्षपुत्रमनोः सुताः ॥ ८७.५० ॥"
  },
  {
    "text": "तपस्वी सुतपाश्चैव तपोमूर्त्तिस्तपोरतिः ॥\nतपोधृतिर्द्युतिश्चान्यः सप्तमश्च तपोधनाः ॥ ८७.५१ ॥"
  },
  {
    "text": "स्वधर्माणः सुतपसो हरितो रोहितास्तथा ॥\nसुरारयो गणाश्चैते प्रत्येकं दशको गणः ॥ ८७.५२ ॥"
  },
  {
    "text": "ऋतधामा च भद्रे (तत्रे) न्द्रस्तारको नाम तद्रिपुः ॥\nहरिर्नपुंसको भूत्वा घातयिष्यति शङ्कर ॥ ८७.५३ ॥"
  },
  {
    "text": "त्रयोदशस्य रौच्यस्य मनोः पुत्राम्निबोध मे ॥\nचित्रसेनो विचित्रश्च तपोधर्मरतो धृतिः ॥ ८७.५४ ॥"
  },
  {
    "text": "सुनेत्रः क्षेत्रवृत्तिश्च सुनयो धर्मपो दृढः ॥\nधृतिमानव्ययश्चैव निशारूपो निरुत्सुकः ॥ ८७.५५ ॥"
  },
  {
    "text": "निर्मोहस्तत्त्वदर्शो च ऋषयः सप्त कीर्त्तिताः ॥\nस्व (सु) रोमाणः स्व (सु) धर्माणः स्व (सु) कर्माणस्तथामराः ॥ ८७.५६ ॥"
  },
  {
    "text": "त्रयस्त्रिंशद्विभेदास्ते देवानां तत्र वै गणाः ॥\nइन्द्रो दिवस्पतिः शत्रुस्त्विष्टिभो नाम दानवः ॥ ८७.५७ ॥"
  },
  {
    "text": "मायूरेण च रूपेण घातयिष्यति माधवः ॥\nचतुर्दशस्य भौत्यस्य श्रृणु पुत्रान्मनोर्मम ॥ ८७.५८ ॥"
  },
  {
    "text": "उरुर्गभीरो धृष्टश्च तरस्वीग्रा (ग्र) ह एव च ॥\nअभिमानि प्रवीरश्च जिष्णुः संक्रन्दनस्तथा ॥\nतेजस्वी दुर्लभश्चैव भौत्यस्यैते मनोः सुताः ॥ ८७.५९ ॥"
  },
  {
    "text": "अग्नीध्रश्चाग्निबाहुश्च मागधश्च तथा शुचिः ॥\nअजितो मुक्तशुक्रौ च ऋषयः सप्त कीर्तिताः ॥ ८७.६० ॥"
  },
  {
    "text": "चाक्षुषाः कर्मनिष्ठाश्च पवित्रा भ्राजिनस्तथा ॥\nवचावृथा देवगणाः पञ्च प्रोक्तास्तु सप्तकाः ॥ ८७.६१ ॥"
  },
  {
    "text": "शुचिरिन्द्रो महादैत्यो रिपुहन्ता हरिः स्वयम् ॥\nएको देवश्चतुर्द्धा तु व्यासरूपेण विष्णुना ॥ ८७.६२ ॥"
  },
  {
    "text": "कृतस्ततः पुराणानि विद्याश्चाष्टादशैव तु ॥\nअङ्गानि चतुरो वेदा मीमांसा न्यायविस्तरः ॥ ८७.६३ ॥"
  },
  {
    "text": "पुराणं धर्मशास्त्रं च आयुर्वेदार्थशास्त्रकम् ॥\nधनुर्वेदश्च गान्धर्वो विद्या ह्यष्टादशैव ताः ॥ ८७.६४ ॥"
  }
]