[
  {
    "text": "।।ब्रह्मोवाच ।।\nअहन्यहनि यः कुर्य्यात्क्रियां स ज्ञानमाप्नुयात् ।।\nब्राह्मे मुहूर्त्ते चोत्थाय धर्ममर्थं च चिन्तयेत् ।। 50.1 ।।"
  },
  {
    "text": "चिन्तयेद्धृदि पद्मस्थमानन्दमजरं हरिम् ।।\nउषः काले तु संप्राप्ते कृत्वा चावश्यकं बुधः ।। 50.2 ।।"
  },
  {
    "text": "स्त्रायान्नदीषु शुद्धासु शौचं कृत्वा यथाविधि ।।\nप्रतः स्नानेन पूर्यते येऽपि पापकृतो जनाः ।। 50.3 ।।"
  },
  {
    "text": "तस्मात्सर्वप्रयत्नेन प्रातः स्नानं समाचरेत् ।।\nप्रातः स्नानं प्रशंसन्ति दृष्टादृष्टकरं हि तत् ।। 50.4 ।।"
  },
  {
    "text": "सुखात्सुप्तस्य सततं लालाद्याः संस्त्रवन्ति हि ।।\nअतो नैवाचरेत्कर्माण्यकृत्वा स्नानमादितः ।। 50.5 ।।"
  },
  {
    "text": "अलक्ष्मीः कालकर्णो च दुः स्वप्नं दुर्विचिन्तितम् ।।\nप्रतः स्नानेन पापानि धूयन्ते नात्र संशयः ।। 50.6 ।।"
  },
  {
    "text": "न च स्नानं विना पुंसां प्राशस्त्यं कर्म संस्मृतम् ।।\nहोमे जप्ये विशेषेण तस्मात्स्नानं समाचरेत् ।। 50.7 ।।"
  },
  {
    "text": "अशक्तावशिरस्कं तु स्नानमस्य विधीयते ।।\nआर्द्रेण वाससा वापि मार्जनं कायिकं स्मृतम् ।। 50.8 ।।"
  },
  {
    "text": "ब्राह्ममाग्नेयमुद्दिष्टं वायव्यं दिव्यमेव च ।।\nवारुणं यौगिकं तद्वत्षडङ्गं स्नानमाचरेत् ।। 50.9 ।।"
  },
  {
    "text": "ब्राह्मं तु मार्जनं मन्त्रैः कुशैः सोदकबिन्दुभिः ।।\nआग्रेयं भस्मनाऽऽपादमस्तकाद्देहधूननम् ।। 50.10 ।।"
  },
  {
    "text": "गवां हि रजसा प्रोक्तं वायव्यं स्नानमुत्तमम् ।।\nयत्तु सातपवर्षेण स्नानं तद्दिव्यमुच्यते ।। 50.11 ।।"
  },
  {
    "text": "वारुणं चावगाहं च मानसं त्वात्मवेदनम् ।।\nयौगिकं स्नानमाख्यातं योगेन हरिचिन्तनम् ।। 50.12 ।।"
  },
  {
    "text": "आत्मतीर्थमिति ख्यातं सेवितं ब्रह्मवादिभिः ।।\nक्षीरवृक्षसमुद्भूतं मालतीसम्भवं शुभम् ।। 50.13 ।।"
  },
  {
    "text": "अपामार्गं च विल्वं च करवीरं च धावने ।।\nउदङ्मुखः प्राङ्मुखो वा भक्षयेद्दन्तधावनम् ।। 50.14 ।।"
  },
  {
    "text": "प्रक्षाल्य भुक्त्वा तज्जह्याच्छुचौ देशे समाहितः ।।\nस्नात्वा सन्तर्पयेद्देवानृषीन्पितृगणांस्तथा ।। 50.15 ।।"
  },
  {
    "text": "आचम्य विधिवन्नित्यं पुनराचम्य वाग्यतः ।। \nसंमार्ज्य मन्त्रै रात्मानं कुशैः सोदकबिन्दुभिः ।। 50.16"
  },
  {
    "text": "आपोहिष्ठाव्याहृतिभिः सावित्र्या वारुणैः शुभैः ।।\nॐकारव्याहृतियुतां गायत्त्रीं वेदमातरम् ।। 50.17 ।।"
  },
  {
    "text": "जप्त्वा जलाञ्जलिं दद्याद्भारस्करं प्रति तन्मनाः ।।\nप्राक्कूलेषु ततः स्थित्वा दर्भेषु सुसमाहितः ।। 50.18 ।।"
  },
  {
    "text": "प्राणायामं ततः कृत्वा ध्यायेत्सन्ध्यामिति श्रुतिः ।।\nया सन्ध्या सा जगत्सूतिर्मायातीता हि निष्कला ।। 50.19 ।।"
  },
  {
    "text": "ऐश्वरी केवला शक्तिस्तत्त्वत्रयसमुद्भवा ।।\nध्यात्वा रक्तां सितां कृष्णां गायत्त्रीं वै जपेद्वुधः ।। 50.20 ।।"
  },
  {
    "text": "प्राङ्‌मुखः सततं विप्रः सन्ध्योपासनमाचरेत् ।।\nसन्ध्याहीनोऽशुचिर्नित्यमनर्हः सर्वकर्मसु ।। 50.21 ।।"
  },
  {
    "text": "यदन्यत्कुरुते किञ्चिन्न तस्य फलभाग्भवेत् ।।\nअनन्यचेतसः सन्तो ब्राह्मणा वेदपारगाः ।। 50.22 ।।"
  },
  {
    "text": "उपास्य विधिवत्सन्ध्यां प्राप्ताः पूर्वपरां गतिम् ।।\nयोऽन्यत्र कुरुते यत्नं धर्म कार्य्ये द्विजोत्तमः ।। 50.23 ।।"
  },
  {
    "text": "विहाय सन्ध्याप्रणतिं स याति नरकायुतम् ।।\nतस्मात्सर्वप्रयत्नेन सन्ध्योपासनमाचरेत् ।। 50.24 ।।"
  },
  {
    "text": "उपासितो भवेत्तेन देवो योगतनुः परः ।।\nसहस्त्रपरमां नित्यां शतमध्यां दशावराम् ।। 50.25 ।।"
  },
  {
    "text": "गायत्त्रीं वै जपेद्विद्वान्प्राङ्‌मुखः प्रयतः शुचिः ।।\nअथोपतिष्ठेदादित्यमुदयस्थं समाहितः ।। 50.26 ।।"
  },
  {
    "text": "मन्त्रैस्तु विविधैः सारैः ऋग्‌यजुःसामसंज्ञितैः ।।\nउपस्थाय महायोगं देवदेवं दिवाकरम् ।। 50.27 ।।"
  },
  {
    "text": "कुर्वीत प्रणतिं भूमौ मूर्धानमभिमन्त्रितः ।।\nॐ खखोल्काय शान्ताय कारणत्रयहेतवे ।। 50.28 ।।"
  },
  {
    "text": "निवेदयामि चात्मानं नमस्ते ज्ञानरूपिणे ।।\nत्वमेव ब्रह्म परममापो ज्योती रसोऽमृतम् ।। 50.29 ।।"
  },
  {
    "text": "भूर्भुवः स्वस्त्वमोङ्कारः सर्वो रुद्रः सनातनः ।।\nएतद्वै सूर्यहृदयं जप्त्वा स्तवनमुत्तमम् ।। 50.30 ।।"
  },
  {
    "text": "प्रातः काले च मध्याह्ने नमस्कुर्य्याद्दिवाकरम् ।।\nअथागम्य गृहं विप्रः (पश्चात्) समाचम्य यथाविधि ।। 50.31 ।।"
  },
  {
    "text": "प्रज्वाल्य वह्निं विधिवज्जुहुयाज्जातवेदसम् ।।\nऋत्विक् पुत्रोऽथ पत्नी वा शिष्यो वापि सहोदरः ।। 50.32 ।।"
  },
  {
    "text": "प्राप्यानुज्ञां विशेषेण जुहुयाद्वा यथाविधि ।। \nविना म (त) न्त्रेण यत्कर्म नामुत्रेह फलप्रदम् ।। 50.33 ।।"
  },
  {
    "text": "दैवतानि नमस्कुर्य्यादुपहारान्निवेदयेत् ।।\nगुरुं चैवाप्युपासीत हितं चास्य समाचरेत् ।। 50.34 ।।"
  },
  {
    "text": "वेदाभ्यासं ततः कुर्य्यात्प्रयत्नाच्छक्तितो द्विजः ।।\nजपेद्वाध्यापयेच्छिष्यान्धारयेद्वै विचारयेत् ।। 50.35 ।।"
  },
  {
    "text": "अवेक्षेत च शास्त्राणि धर्मादीनि द्विजोत्तमः ।।\nवैदिकांश्चैव निगमान्वेदाङ्गानि च सर्वशः ।। 50.36 ।।"
  },
  {
    "text": "उपयादीश्वरं चैव योगक्षेमप्रसिद्धये ।।\nसाधयेद्विविधानर्थान्कुटुम्बार्थं ततो द्विजः ।। 50.37 ।।"
  },
  {
    "text": "ततो मध्याह्नसमये स्नानार्थं मृदमाहरेत् ।।\nपुष्पाक्षतांस्तिलकुशान् गोमयं शुद्धमेव च ।। 50.38 ।।"
  },
  {
    "text": "नदीषु देवखातेषु तडागेषु सरः सु च ।।\nस्नानं समाचरेन्नैव परकीये कदाचन ।। 50.39 ।।"
  },
  {
    "text": "पञ्च पिण्डाननुद्धृत्य स्नानं दुष्यन्ति नित्यशः ।।\nमृदैकया शिरः क्षाल्यं द्वाभ्यां नाभेस्तथोपरि ।। 50.40 ।।"
  },
  {
    "text": "अधश्च तिसृभिः क्षाल्यं पादौ षट्‌भिस्तथैव च ।।\nमृत्तिका च समुद्दिष्टा वृद्धामलकमात्रिका ।। 50.41 ।।"
  },
  {
    "text": "गोमयस्य प्रमाणं तु तेनाङ्गं लेपयेत्ततः ।।\nप्रक्षाल्याचम्य विधिवत्ततः स्नायात्समाहितः ।। 50.42 ।।"
  },
  {
    "text": "लेपयित्वा तु तीरस्थस्तल्लिङ्गैरेव मन्त्रतः ।।\nअभिमन्त्र्य जलं मन्त्रैरालिङ्गैर्वारुणैः शुभैः ।। 50.43 ।।"
  },
  {
    "text": "स्नानकाले स्मरेद्विष्णमापो नारायणो यतः ।।\nप्रेक्ष्य ॐकारमादित्यं त्रिर्निमज्जेज्जलाशये ।। 50.44 ।।"
  },
  {
    "text": "आचान्तः पुनराचामेन्मन्त्रेणानेन मन्त्रवित् ।।\nअंतश्चरसि भूतेषु गुहायां विश्वतोमुखः ।। 50.45 ।।"
  },
  {
    "text": "त्वं यज्ञस्त्वं वषट्कार आपो ज्योती रसोऽमृतम् ।।\nद्रुपदां वा त्रिरभ्यस्येव्द्याहृतिप्रणवान्विताम् ।। 50.46 ।।"
  },
  {
    "text": "सावित्रीं वा जपे द्विद्वांस्तथा चैवाघमर्षणम् ।।\nततः संमार्जनं कुर्य्यादापोहिष्ठामयोभुवः ।। 50.47 ।।"
  },
  {
    "text": "इदमापः प्रवहतव्याहृतिभिस्तथैव च ।।\nततोऽभिमन्त्रितं तोयमापो हिष्ठादिमन्त्रकैः ।। 50.48 ।।"
  },
  {
    "text": "अन्तर्जलमवाङ्‌मग्नो जपेत्त्रिरघमर्षणम् ।।\nद्रुपदां वाथ सावित्री तद्विष्णोः परमं पदम् ।। 50.49 ।।"
  },
  {
    "text": "आवर्त्तयेद्वा प्रणवं देवदेवं रमरेद्धरिम् ।।\nआपः पाणौ समादाय जप्त्वा वै मार्जने कृते ।। 50.50 ।।"
  },
  {
    "text": "विन्यस्य मूर्ध्नि तत्तोयं मुच्यते सर्वपातकैः ।।\nसन्ध्यामुपास्य चाचम्य संस्मरेन्नित्यमीश्वरम् ।। 50.51 ।।"
  },
  {
    "text": "अथोपतिष्ठेदादित्यमूर्द्ध्वपुष्पान्विताञ्जलिम् ।।\nप्रक्षिप्यालोकयेद्देवमुदयंतं न शक्यते ।। 50.52 ।।"
  },
  {
    "text": "उदुत्यं चित्रमित्येवं तच्चक्षुरिति मन्त्रतः ।।\nहंसः शुचिषदेतेन सावित्र्या च विशेषतः ।। 50.53 ।।"
  },
  {
    "text": "अन्यैः सौरैर्वैदिकैश्च गायत्त्रीं च ततो जपेत् ।।\nमन्त्रांश्च विविधान्पश्चात्प्राक्कूले च कुशासने ।। 50.54 ।।"
  },
  {
    "text": "तिष्ठंश्च वीक्ष्यमाणोऽर्कं जपं कुर्य्यात्समाहितः ।।\nस्फटिकाब्जाक्षरुद्राक्षैः पुत्रजीवसमुद्भवैः ।। 50.55 ।।"
  },
  {
    "text": "कर्त्तव्या त्वक्षाला स्यादन्तरा तत्र सा स्मृता ।।\nयदि स्यात्क्लिन्नवासा वै वारिमध्यगतश्चरेत् ।। 50.56 ।।"
  },
  {
    "text": "अन्यथा च शुचौ भूम्यां दर्भेषु च समाहितः ।।\nप्रदक्षिणं समावृत्य नमस्कृत्य ततः क्षितौ ।। 50.57 ।।"
  },
  {
    "text": "आचम्य च यथाशास्त्रं शक्त्या स्वाध्यायमाचरेत् ।।\nततः सन्तर्पयेद्देवानृषीन्पितृगणांस्तथा ।। 50.58 ।।"
  },
  {
    "text": "आदावोङ्कारमुच्चार्य्य नमोऽन्ते तर्पयामि च ।।\nदेवान्ब्रह्मऋषींश्चैव तर्पयेदक्षतोदकैः ।। 50.59 ।।"
  },
  {
    "text": "पितॄन्देवान्मुनीन् भक्त्या स्वसूत्रोक्तविधानतः ।। 50.60 ।।"
  },
  {
    "text": "देवर्षोंस्तर्पयेद्धीमानुदकाञ्जलिभिः पितॄन् ।।\nयज्ञोपवीती देवानां निवीती ऋषितर्पणे ।। 50.61 ।।"
  },
  {
    "text": "प्राचीनावीती पित्र्ये तु तेन तीर्थेन भारत ।।\nनिष्पीड्य स्नानवस्त्रं वै समाचम्य च वाग्यतः ।। 50.62 ।।"
  },
  {
    "text": "स्वैर्मन्त्रैरर्चयेद्देवान्पुष्पैः पत्रैस्तथाम्बुभिः ।।\nब्रह्माणं शंकरं सूर्य्यं तथैव मधुसूदनम् ।। 50.63 ।।"
  },
  {
    "text": "अन्यांश्चाभिमतान्देवान् भक्त्या चाक्रोधनो हरः ! ।।\nप्रदद्याद्वाथ पुष्पादि सूक्तेन पुरुषेण तु ।। 50.64 ।।"
  },
  {
    "text": "आपो वा देवताः सर्वास्तेन सम्यक् समर्चिताः ।।\nध्यात्वा प्रणवपूर्वं वै देवं वारिसमाहितः ।। 50.65 ।।"
  },
  {
    "text": "नमस्कारेण पुष्पाणि विन्यसेद्वै पृथक्‌ पृथक् ।।\nनर्तेह्याराधनात्पुण्यं विद्यते कर्म वैदिकम् ।। 50.66 ।।"
  },
  {
    "text": "तस्मात्तत्रादिमध्यान्ते चेतसा धारयेद्धरिम् ।।\nतद्विष्णोरिति मन्त्रेण सूक्तेन पुरुषेण तु ।। 50.67 ।।"
  },
  {
    "text": "निवेदयेच्च आत्मानं विष्णवेऽमलतेजसे ।।\nतदाध्यात्ममनाः शान्तस्तद्विष्णोरिति मन्त्रतः ।। 50.68 ।।"
  },
  {
    "text": "अप्रेते सशिरा वेतियजेत्वा पुष्पके हरिम् ।।\nदेवयज्ञं भूतयज्ञं पितृयज्ञं तथैव च ।।\nमानुषं ब्रह्मयज्ञं च पञ्च यज्ञान्समाचरेत् ।। 50.69 ।।"
  },
  {
    "text": "यदि स्यात्तर्पणादर्वाग्ब्रह्मयज्ञं कुतो भवेत् ।।\nकृत्वा मनुष्ययज्ञं वै ततः स्वाध्यायमाचरेत् ।। 50.70 ।।"
  },
  {
    "text": "वैश्वदेवस्तु कर्त्तव्यो देवयज्ञः स तु स्मृतः ।।\nभूतयज्ञः स वै ज्ञेयो भूतेभ्यो यस्त्वयं बलिः ।। 50.71 ।।"
  },
  {
    "text": "श्वभ्यश्च श्वपचेभ्यश्च पतितादिभ्य एव च ।।\nदद्याद्भूमौ बहिस्त्वन्नं पक्षिभ्यश्च द्विजोत्तमः ।। 50.72 ।।"
  },
  {
    "text": "एकं तु भोजयेद्विप्रं पितॄनुद्दिश्य सत्तमाः ।।\nनित्यश्राद्धं तदुद्दिश्य पितृयज्ञो गतिप्रदः ।। 50.73 ।।"
  },
  {
    "text": "उद्धृत्य वा यथाशक्ति किञ्चिदन्नं समाहितः ।।\nवेदतत्त्वार्थविदुषे द्विजायैवोपपादयेत् ।। 50.74 ।।"
  },
  {
    "text": "पूजयेदतिथिं नित्यं नमस्येदर्चयोद्द्विजम् ।।\nमनोवाक्कर्मभिः शान्तं स्वागतैः स्वगृहं ततः ।। 50.75 ।।"
  },
  {
    "text": "भिक्षामाहुर्ग्रासमात्रमन्नं तत्स्याच्चतुर्गुणम् ।।\nपुष्कलं हन्तकारं तु तच्चतुर्गुणमुच्यते ।। 50.76 ।।"
  },
  {
    "text": "गोदोहमात्रकालं वै प्रतीक्ष्यो ह्यतिथिः स्वयम् ।।\nअभ्यागतान्यथाशक्ति पूजयेदतिथिं तथा ।। 50.77 ।।"
  },
  {
    "text": "भिक्षां वै भिक्षवे दद्याद्विधिवद्ब्रह्यचारिणे ।।\nदद्यादन्नं यथाशक्ति अर्थिभ्यो लोभवर्जितः ।। 50.78 ।।"
  },
  {
    "text": "भुञ्जति बन्धुभिः सार्द्धं वाग्यतोऽन्नमकुत्सयन् ।।\nअकृत्वा तु द्विजः पञ्च महायज्ञान् द्विजोत्तमः ।। 50.79 ।।"
  },
  {
    "text": "भुञ्जते चेत्स मूढात्मा तिर्य्यग्योनिं च गच्छति ।।\nवेदाभ्यासोऽन्वहं शक्त्या महायज्ञक्रियाक्षमाः ।। 50.80 ।।"
  },
  {
    "text": "नाशयन्त्याशु पापानि देवानामर्चनं तथा ।।\nयो मोहादथ वालस्यादकृत्वा देवतार्चनम् ।। 50.81 ।।"
  },
  {
    "text": "भुङ्‌क्ते स याति नरकान्त्सूंकरेष्वेव जायते ।।\nअशौचं संप्रवक्ष्यामि अशुचिः पातकी सदा ।। 50.82 ।।"
  },
  {
    "text": "अशौचं चैव संसर्गाच्छुद्धिः संसर्गवर्जनात् ।।\nदशाहं प्राहुराशौचं सर्वेविप्रा विपश्चितः ।। 50.83 ।।"
  },
  {
    "text": "मृतेषु वाथ जातेषु ब्राह्मणानां द्विजोत्तम ।।\nआदन्तजननात् सद्य आचूडादेकरात्रकम् ।। 50.84 ।।"
  },
  {
    "text": "त्रिरात्रमौपनयनाद्दशरात्रमतः परम् ।।\nक्षत्त्रियो द्वादशहेन दशभिः पञ्चभिर्विशः ।। 50.85 ।।"
  },
  {
    "text": "शुध्येन्मासेन वै शूद्रो यतीनां नास्ति पातकम् ।।\nरात्रिभिर्मासतुल्याभिर्गर्भस्त्रावेषु शौचकम् ।। 50.86 ।।"
  }
]