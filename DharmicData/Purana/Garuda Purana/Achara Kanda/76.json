[
  {
    "text": "सूत उवाच ॥\nहिमवत्युत्तरदेशे वीर्य्यं पतितं सुरद्विषस्तस्य ॥\nसंप्राप्तमुत्तमानामाकरतां भीष्मरत्नानाम् ॥ 76.1 ॥"
  },
  {
    "text": "शुक्लाः शङ्खाब्जनिभाः स्योनाकसन्निभाः प्रभावन्तः ॥\nप्रभवन्ति ततस्तरुणा वज्रनिभा भीष्मपाषाणाः ॥ 76.2 ॥"
  },
  {
    "text": "हेमादिप्रतिबद्धाः शुद्धमपि श्रद्धया विधत्ते यः ॥\nभीष्ममणिं ग्रीवादिषु सुसम्पदं स सर्वदा लभते ॥ 76.3 ॥"
  },
  {
    "text": "निरीक्ष्य पलायन्ते यं तमरण्यनिवासिनः समीपेऽपि ॥\nद्वीपिवृकशरभकुञ्जरसिंहव्याघ्रादयो हिंस्राः ॥ 76.4 ॥"
  },
  {
    "text": "तसोयत्कलतष्टतरोर्भवति भयं न चास्तीशमुपहसन्ति ॥\nभीष्ममणिर्गुणयुक्तो सम्यक्प्राप्ताङ्गुलीकलत्रत्वः ॥ 76.5 ॥"
  },
  {
    "text": "पितॄतर्पणे पितॄणां तृप्तिर्बहुवार्षिकी भवति ॥\nशाम्यन्त्यद्भुतान्यपि सर्पाण्डजाखुवृश्चिकविषाणि ॥\nसलिलाग्निवैरितस्करभयानि भीमानि नश्यन्ति ॥ 76.6 ॥"
  },
  {
    "text": "शैवलबलाहकाभं पुरुषं पीतप्रभं प्रभाहीनम् ॥\nमलिनद्युति च विवर्णं दूरात्परिवर्जयेत्प्राज्ञः ॥ 76.7 ॥"
  },
  {
    "text": "मूल्यं प्रकल्प्यमेषां विबुधवरैर्दैशकालविज्ञानात् ॥\nदूरे भूतानां बहु किञ्चिन्निकटप्रसूतानाम् ॥ 76.8 ॥"
  }
]