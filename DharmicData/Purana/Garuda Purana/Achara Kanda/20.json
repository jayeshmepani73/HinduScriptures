[
  {
    "text": "।।सूत उवाच ।।\nवक्ष्ये तत्परमं गुह्यं शिवोक्तं मन्त्रवृन्दकम् ।।\nपाशं धनुश्च चक्रं च मुद्गरं शूलपट्टिशम् ।। 20.1 ।।"
  },
  {
    "text": "एतैरेवायुधैर्युद्धे मन्त्रैः शत्रूञ्जयेन्नृपः ।।\nमन्त्रोद्धारः पद्मपात्रे आदि पूर्वादिके लिखेत् ।। 20.2 ।।"
  },
  {
    "text": "अष्टवर्गं चाष्टमं च ख्यातमीशानपत्रके ।।\nॐ कारो ब्रह्म बीजं स्याद्ध्रीङ्कारो विष्णुरेव च ।। 20.3 ।।"
  },
  {
    "text": "ह्रींका रश्च शिवः शूले त्रिशाखे तु क्रमान्न्यसेत् ।।\nॐ ह्रीं ह्रीं ।। 20.4 ।।"
  },
  {
    "text": "शूलं गृहीत्वा हस्तेना भ्राम्य चाकाशसम्मुखम् ।।\nतद्दर्शनान्द्रहा नागा दृष्ट्वा वा नाशमाप्नुयुः ।। 20.5 ।।"
  },
  {
    "text": "धूमारक्ते करं मध्ये ध्यात्वा खे चिन्तयेन्नरः ।।\nदुष्टा नागा ग्रहा मेघा विनश्यन्ति च राक्षसाः ।। 20.6 ।।"
  },
  {
    "text": "त्रिलोकान्रक्षयेन्मन्त्रो मर्त्यलोकस्य का कथा ।।\nॐ जूं सूं हूं फट्‌ ।। 20.7 ।।"
  },
  {
    "text": "खादिरान्कीलकानष्टौ क्षेत्रे संमन्त्र्य विन्यसेत् ।।\nन तत्र वज्रपातस्य स्फूर्जथ्वादेरुपद्रवः ।। 20.8 ।।"
  },
  {
    "text": "गरुडोक्तैर्महामन्त्रैः कीलकानष्ट मन्त्रयेत् ।।\nएकविंशतिवाराणि क्षेत्रे तु निखनेन्निशि ।। 20.9 ।।"
  },
  {
    "text": "विद्युन्मूषकवज्रादिसमुपद्रव एव च ।।\nहरक्षमलवरयड बिंदुयुक्तः सदाशिवः ।। 20.10 ।।"
  },
  {
    "text": "ॐ ह्रां सदाशिवाय नमः ।।\nतर्जन्या विन्यसेत्पिण्डं (ण्डे) दाडिमीकुसुमप्रभम् ।। 20.11 ।।"
  },
  {
    "text": "तस्यैव दर्शनाद्दुष्टा मेघविद्युद्दिपादयः ।।\nराक्षसा भूतडाकिन्यः प्रद्रवंति दिशो दश ।। 20.12 ।।"
  },
  {
    "text": "ॐ ह्रीं गणेशाय नमः ।। \n(ॐ ह्रीं) स्तम्भनादिचक्राय नमः ।।\nॐ ऐं ब्रहयैंत्रै लोक्यडामराय नमः ।। 20.13 ।।"
  },
  {
    "text": "भैरवं पिंडमाख्यातं विषपापग्रहापहम् ।।\nक्षेत्रस्य रक्षणं भूतराक्षसादेः प्रमर्दनम् ।। 20.14 ।।"
  },
  {
    "text": "ॐ नमः ।।\nइंद्रवज्रं करे ध्यात्वा दुष्टमेघादिवारणम् ।।\nविषशत्रुगणाभूता नश्यन्ते वज्रमुद्रया ।। 20.15 ।।"
  },
  {
    "text": "ॐ क्षुं(क्ष) नमः ।।\nस्मरेत्पाशं वामहस्ते विषभूतादि नश्यति ।।\nॐ ह्रां (ह्रो) नमः ।।\nहरेदुच्चारणान्मंत्रो विषमेघग्रहादिकान् ।। 20.16 ।।"
  },
  {
    "text": "ध्यात्वा कृतांतं च दहेच्छेदकास्त्रेण वै जगत् ।।\nॐ क्ष्णँ (क्ष्म) नमः ।।\nध्यात्वा तु भैरवं कुर्य्यान्द्ग्रहभूतविषापहम् ।। 20.17 ।।"
  },
  {
    "text": "ॐ लसद्दिजिह्वाक्ष स्वाहा ।।\nक्षेत्रादौ ग्रहभूतादिविषपक्षिनिवारणम् ।। 20.18 ।।"
  },
  {
    "text": "ॐ क्ष्व (क्ष्णं) नमः ।।\nरक्तेन पटहे लिख्य शब्दास्तेषुसुर्ग्रहादयः ।।\nॐ मर मर मारयमारय स्वाहा ।।\nॐ हुं फट् स्वाहा ।। 20.19 ।।"
  },
  {
    "text": "शूलं चाष्टशतैर्मन्त्र्य भ्रामणाच्छत्रुवृंदहृत् ।।\nऊर्द्धशक्तिनिपातेन अधः शक्तिं निकुञ्चेयेत् ।। 20.20 ।।"
  },
  {
    "text": "पूरके पूरिता मंत्राः कुम्भकेन सुमन्त्रिताः ।।\nप्रणवेनाप्यायितास्ते मनवस्तदुदीरिताः ।।\nएवमाप्यायिता मंत्रा भृत्यवत्फलदायकाः ।। 20.21 ।।"
  }
]