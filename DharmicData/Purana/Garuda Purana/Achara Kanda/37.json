[
  {
    "text": "।।हरिरुवाच ।।\nगायत्त्री परमा देवी भुक्तिमुक्तिप्रदा च ताम् ।।\nयो जपेत्तस्य पापानिविनश्यंति महांत्यपि ।। 37.1 ।।"
  },
  {
    "text": "गायत्त्रीकल्पमाख्यास्ये भुक्तिमुक्तिप्रदं च तत् ।।\nअष्टोत्तरं सहस्त्रं वा अथवाष्टशतं जपेत् ।। 37.2 ।।"
  },
  {
    "text": "त्रिसन्ध्यं ब्रह्मलोकीस्याच्छतं जप्त्वा जलं पिबेत् ।।\nसंध्यायां सर्वपापघ्नीं देवीमावाह्य पूजयेत् ।। 37.3 ।।"
  },
  {
    "text": "भूर्भुवः स्वः स्वमन्त्रेण युतां द्वादशनामभिः ।।\nगायत्र्यै नमः ।। सावित्र्यै सरस्वत्यै नमोनमः ।। 37.4 ।।"
  },
  {
    "text": "वेदमात्रे च सांकृत्यै ब्रह्माणी कौशिकी क्रमात् ।।\nसाध्व्यै सर्वार्थसाधिन्यै सहस्त्राक्ष्यै च भूर्भुवः ।। 37.5 ।।"
  },
  {
    "text": "स्वरेवं जुहुया दग्नौ समिदाज्यं हविष्यकम् ।।\nअष्टोत्तरसहस्त्रं वाप्यथवाष्टशंत घृतम् ।। 37.6 ।।"
  },
  {
    "text": "धर्मकामादिसिद्ध्यर्थं जुहुयात्सर्वकर्मसु ।।\nप्रतिमां चन्दनस्वर्णनिर्मितां प्रतिपूज्य च ।। 37.7 ।।"
  },
  {
    "text": "यथा लक्षं तु जप्तव्यं पयोमूलफलार्शनैः ।।\nअयुतद्वयहोमेन सर्वकामानवाप्नुयात् ।। 37.8 ।।"
  },
  {
    "text": "उत्तरे शिखरे जाता भूम्यां पर्वत वासिनी ।।\nब्रह्मणा समनुज्ञाता गच्छ देवि यथासुखम् ।। 37.9 ।।"
  }
]