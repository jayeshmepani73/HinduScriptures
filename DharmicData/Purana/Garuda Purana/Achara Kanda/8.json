[
  {
    "text": "।।हरिरुवाच ।।\nभूमिष्ठे मण्डपे स्नात्वा मण्डले विष्णुमर्चयेत् ।।\nपञ्चरंगिकचूर्णेन वज्रनाभं तु मण्डलम् ।। 8.1 ।।"
  },
  {
    "text": "षोडशैः कोष्ठकैस्तत्र सम्मितं रुद्र ? कारयेत् ।।\nचतुर्थपंचकोणेषु सूत्रपातं तु कारयेत् ।। 8.2 ।।"
  },
  {
    "text": "कोणसूत्रादुभयतः कोणा ये तत्र संस्थिताः ।।\nतेषु चैव प्रकुर्वीत सूत्रपातं विचक्षणः ।। 8.3 ।।"
  },
  {
    "text": "तदनन्तरकोणेषु एवमेव हि कारयेत् ।।\nप्रथमा नाभिरुद्दिष्टा मध्ये रेखाप्रसंगमे ।। 8.4 ।।"
  },
  {
    "text": "अन्तरेषु च सर्वेषु अष्टौ चैव तुनाभयः ।।\nपूर्वमध्यमनाभिभ्यामथं सूत्रं तु भ्रामयेत् ।। 8.5 ।।"
  },
  {
    "text": "अन्तरा स द्विजश्रेष्ठः पादोनं भ्रामयेद्धर !।।\nअनेन नाभिसूत्रस्य कर्णिकां भ्रामयेच्छिव ! ।। 8.6 ।।"
  },
  {
    "text": "कर्णिकाया द्विभागेन केसराणि विचक्षणः ।।\nतदग्रेण सदा विद्वान्दलान्येव समालिखेत् ।। 8.7 ।।"
  },
  {
    "text": "सर्वेषु नाभिक्षेत्रषु मानेनानेन सुव्रत ! ।।\nपद्मानि तानि कुर्वीत देशिकः पर मार्थवित् ।। 8.8 ।।"
  },
  {
    "text": "आदिसूत्रविभागेन द्वाराणि परिकल्पयेत् ।।\nद्वारशोभां तथा तत्र तदर्द्धेन तु कल्पयेत् ।। 8.9 ।।"
  },
  {
    "text": "कर्णिकां पीतवर्णेन सितरक्तादिकेसरैः ।।\nअन्तरं नीलवर्णेन दलानि असितेन च ।। 8.10 ।।"
  },
  {
    "text": "कृष्णवर्णेन रजसा चतुरश्रं प्रपूरयेत् ।।\nद्वाराणि शुक्लवर्णेन रेखाः पंच च मण्डले ।। 8.11 ।।"
  },
  {
    "text": "सिता रक्ता तथा पीता कृष्णा चैव यथाक्रमम् ।।\nकृत्वैव मण्डलञ्चादौ न्यासं कृत्वार्चयेद्धरिम् ।। 8.12 ।।"
  },
  {
    "text": "हृन्मध्ये तु न्यसेद्विष्णुं कण्ठे सङ्कर्षणं तथा ।।\nप्रद्युम्नं शिरसिन्यस्य शिखायामनिरुद्धकम् ।। 8.13 ।।"
  },
  {
    "text": "ब्रह्माणं सर्वगात्रेषु करयोः श्रीधरं तथा ।।\nअहं विष्णुरिति ध्यात्वा कर्णिकायां न्यसेद्धरिम् ।। 8.14 ।।"
  },
  {
    "text": "न्यसेत्सङ्कर्षणं पूर्वे प्रद्युम्नं चैव दक्षिणे ।।\nअनिरुद्धं पश्चिमे च ब्रह्माणं चोत्तरे न्यसेत् ।। 8.15 ।।"
  },
  {
    "text": "श्रीधरं रुद्रकोणेषु इन्द्रादीन्दिक्षु विन्यसेत् ।।\nततोऽभ्यर्च्य च गन्धाद्यैः प्राप्नुयात्परमं पदम् ।। 8.16 ।।"
  }
]