[
  {
    "text": "॥हरिरुवाच ॥\nसमुद्रोक्तं प्रवक्ष्यामि नरस्त्रीलक्षणं शुभम् ॥\nयेन विज्ञातमात्रेण अतीतानागताप्रमा ॥ 65.1 ॥"
  },
  {
    "text": "अस्वेदिनौ मृदुतलौ कमलोदरसन्निभौ ॥\nश्लेष्टाङ्गुली ताम्रनखौ पादावुष्णौ शिरोज्झितौ ॥ 65.2 ॥"
  },
  {
    "text": "कूर्मोन्नतौ गूढगुल्फौ सुपार्ष्णो नृपतेः स्मृतौ ॥\nशू(स) र्पाकारौ विरूक्षौ च वक्रौ पादौ शिरालकौ ॥ 65.3 ॥"
  },
  {
    "text": "संशुष्कौ पाण्डुरनखौ निः स्वस्य विरलाङ्गुली ॥\nमार्गायोत्कंटकौ पादौ कषायसदृशौ तथा ॥ 65.4 ॥"
  },
  {
    "text": "विच्छित्तिदौ च वंशस्य ब्रह्मन्घौ शङ्कु (पक्र) सन्निभौ ॥\nअगम्यागमने प्रीतौ जङ्घा विरलरोमिका ॥ 65.5 ॥"
  },
  {
    "text": "मृदुरोमा समा जङ्घा तथा करिकरप्रभा ॥\nऊरवो जानवस्तुल्या नृपस्योपचिताः स्मृताः ॥ 65.6 ॥"
  },
  {
    "text": "निः स्वस्य सृगालजङ्घा रौमैकैकं चकूपके ॥\nनृपाणां श्रोत्रियाणां च द्वे द्वे श्रिये च धीमताम् ॥ 65.7 ॥"
  },
  {
    "text": "त्र्याद्यैर्निः स्वा मानवाः स्युर्दुः स्वभाजश्च निन्दिताः ॥\nकेशाश्च वै कुञ्चिताश्च प्रवासे म्रियते नरः ॥ 65.8 ॥"
  },
  {
    "text": "निर्मांसजानुः सौभाग्यमल्पैर्निम्नै रतिः स्त्रियाः ॥\nविकटैश्च दरिद्राः स्युः समांसै राज्यमेव च ॥ 65.9 ॥"
  },
  {
    "text": "महद्भिरायुराख्यातं ह्यल्पलिङ्गो धनी नरः ॥\nअपत्यरहितश्चैव स्थूललिङ्गो घनोज्झितः ॥ 65.10 ॥"
  },
  {
    "text": "मेढ्र वामनते चैव सुतार्थरहितो भवेत् ॥\nवक्रेऽन्यथा पुत्रवान्त्स्याद्दारिद्र्यं विनतेत्वधः ॥ 65.11 ॥"
  },
  {
    "text": "अल्पे त्वतनयो लिङ्गेशिरालेऽथ सुखी नरः ॥\nस्थूलग्रन्थियुते लिङ्गे भवेत्पुत्रादिसंयुतः ॥ 65.12 ॥"
  },
  {
    "text": "कोशगूढे दीर्घैर्भुग्नैश्च धनवर्जितः ॥\nबलवान्युद्धशीलश्च लघुशेक्तः स एव च ॥ 65.13 ॥"
  },
  {
    "text": "दुर्बलस्त्वेकवृषणो विषमाभ्याञ्चलः स्त्रियाम् ॥\nसमाभ्यां क्षितिपः प्रोक्तः प्रलम्बेन शताब्दवान् ॥ 65.14 ॥"
  },
  {
    "text": "उद्वृं (द्ध) ताभ्यां च बह्वायू रूक्षैर्मणिभिरीश्वरः ॥\nपाण्डरैर्मणिभिर्निः स्वा मलिनैः सुखभागिनः ॥ 65.15 ॥"
  },
  {
    "text": "सशब्दनिः शब्दमूत्राः स्युदंरिद्राश्च मानवाः ॥\nएकद्वित्रिचतुः पञ्चषड्भिर्धाराभिरेव च ॥ 65.16 ॥"
  },
  {
    "text": "दक्षिणावर्त्तचलितमूत्रा भिश्च नृपाः स्मृताः ॥\nविकीर्णमूत्रा निः स्वाश्च प्रधानसुखदायिकाः ॥ 65.17 ॥"
  },
  {
    "text": "एकधाराश्च वनिताः स्निग्धैर्मणिभिरुन्नतैः ॥\nसमैः स्त्रीरत्नधनिनो मध्ये निम्नैश्च कन्यकाः ॥ 65.18 ॥"
  },
  {
    "text": "शुष्कैर्निश्वा विशुष्कैश्च दुर्भगाः परिकीर्त्तिताः ॥\nपुष्पगन्धे नृपाः शुक्रे मधुगन्धे धनं बहुः ॥ 65.19 ॥"
  },
  {
    "text": "पुत्राः शुक्रे मत्स्यगन्धे तनुशुक्रे च कन्यकाः ॥\nमहाभोगी मांसगन्धे यज्वा स्यान्मदगन्धिनि ॥ 65.20 ॥"
  },
  {
    "text": "दरिद्रः क्षारगन्धे च दीर्घायुः शीघ्रमैथुनी ॥\nअशीघ्रमैथुन्यल्पायुः स्थूलस्फिक् स्याद्धनोज्झितः ॥ 65.21 ॥"
  },
  {
    "text": "मांसलस्फिक् सुखी स्याच्च सिंहस्फिक् भूपतिः स्मृतः ॥\nभवेत्सिंहकटी राजा निः स्वः कपिकटिर्नरः ॥ 65.22 ॥"
  },
  {
    "text": "सर्पोदरा दरिद्राः स्युः पिठरैश्च घटैः समैः ॥\nधनिनो विपुलैः पार्श्वैर्निः स्वा रक्तैश्च निम्नगैः ॥ 65.23 ॥"
  },
  {
    "text": "समकक्षाश्च भोगाढ्या निम्नकक्षा धनोज्झिताः ॥\nनृपाश्चोन्नतकक्षाः स्युर्जिह्ना विषमकक्षकाः ॥ 65.24 ॥"
  },
  {
    "text": "मत्स्योदरा बहुधना नाभिभिः सुखिनः स्मृताः ॥\nविस्तीर्णाभिर्बहुलाभिर्निम्नाभिः क्लेशभागिनः ॥ 65.25 ॥"
  },
  {
    "text": "बलिमध्यगता नाभिः शूलबाधां करोति हि ॥\nवामावर्त्तश्च साध्यं वै मेधां दक्षिणतस्तथा ॥ 65.26 ॥"
  },
  {
    "text": "पार्श्वायता चिरायुर्दा तूपविष्टा धनेश्वरम् ॥\nअधो गवाढ्यं कुर्य्याच्च नृपत्वं पद्मकर्णिका ॥ 65.27 ॥"
  },
  {
    "text": "एकबलिः शतायुः स्याच्छ्रीभोगी द्विवलिः स्मृतः ॥\nत्रिवलिः क्ष्माप आचार्य्य ऋजुभिर्वालिभिः सुखी ॥ 65.28 ॥"
  },
  {
    "text": "अगम्यागामी जिह्मबलिर्भूपाः पार्श्वैश्च मांसलैः ॥\nमृदुभिः सुसमैश्चैव दक्षिणावर्त्तरोमभिः ॥ 65.29 ॥"
  },
  {
    "text": "विपरीतैः परप्रेष्या निर्द्रव्याः सुखवर्जिताः ॥\nअनुद्धतैश्चूचुकैश्च भवन्ति सुभगा नराः ॥ 65.30 ॥"
  },
  {
    "text": "निर्धना विषमैर्दोर्घैः पीतोपचितकैर्नृपाः ॥\nसमोन्नतं च हृदयमकम्पं मांसलं पृथु ॥ 65.31 ॥"
  },
  {
    "text": "नृपाणामधमानां च खररोमशिरालकम् ॥\nअर्थवान्समवक्षाः स्यात्पीनैर्वक्षोभिरूर्जितः ॥ 65.32 ॥"
  },
  {
    "text": "वक्षोभिर्विषमैर्निः स्वः शस्त्रेणनिधनास्तथा ॥\nविषमैर्जत्रुभिर्निः स्वा अस्थिनद्धैश्च मानवाः ॥ 65.33 ॥"
  },
  {
    "text": "उन्नतैर्भोगिनो निम्नैर्निः स्वाः पीनैर्धनान्विताः ॥\nनिः स्वश्चिपिटकण्ठः स्याच्छिराशुष्कगलः सुखी ॥ 65.34 ॥"
  },
  {
    "text": "शूरः स्यान्महिषग्रीवः शास्त्रात्तो मृगकण्ठकः ॥\nकम्बुग्रीवश्च नृपतिर्लम्बकण्ठोऽतिभक्षकः ॥ 65.35 ॥"
  },
  {
    "text": "अरोमशा भुग्नपृष्ठं शुभंचाशुभमन्यथा ॥\nकक्षाश्वत्थदला श्रेष्ठा सुगन्धिर्मृगरोमिका ॥ 65.36 ॥"
  },
  {
    "text": "अन्यथा त्वर्थहीनानां दारिद्र्यस्य च कारणम् ॥\nसंमासौ चैव भुग्नाल्पौ श्लिष्टौ च विपुलौ शुभौ ॥ 65.37 ॥"
  },
  {
    "text": "आजानुलम्बितौ बाहू वृत्तौ पीनौ नृपेश्वरे ॥\nनिः स्वानां रोमशौ ह्रस्वौ श्रेष्ठौ करिकर प्रभौ ॥ 65.38 ॥"
  },
  {
    "text": "हस्ताङ्गुलय एव स्युवायुद्वारयुताः शुभाः ॥\nमेधाविनां च सूक्ष्माः स्युर्भृत्यानां चिपिटाः स्मृताः ॥ 65.39 ॥"
  },
  {
    "text": "स्थूलाङ्गुलीभिर्निः स्वाः स्युर्नताः स्युः सुकृशैस्तदा ॥\nकपितुल्यकराः निः स्वा व्याघ्रतुल्यकरैर्बलम् ॥ 65.40 ॥"
  },
  {
    "text": "पितृवित्तविनाशश्च निम्नात्करतलान्नराः ॥\nमणिबन्धैर्निगूढैश्च सुश्लिष्टैः शुभगन्धिभिः ॥ 65.41 ॥"
  },
  {
    "text": "नृपा हीनाः करच्छैदैः सशब्दैर्धनवर्जिताः ॥\nसंवृतैश्चैव निम्नैश्च धनिनः परिकीर्त्तिताः ॥ 65.42 ॥"
  },
  {
    "text": "प्रोत्तानक रदातारो विषमैर्विषमा नराः ॥\nकरैः करतलैश्चैव लाक्षाभैरीश्वरास्तलैः ॥ 65.43 ॥"
  },
  {
    "text": "परदाररताः पीतैरूक्षैर्निः स्वा नरा मताः ॥\nतुषतुल्यनखाः क्लीबाः कुटिलैः स्फुटितैर्नराः ॥ 65.44 ॥"
  },
  {
    "text": "निः स्वाश्च कुनखैस्तद्वद्विवर्णैः परतर्ककाः ॥\nताम्रैर्भूपा धनाढ्याश्च अङ्गुष्ठैः सयवैस्तथा ॥ 65.45 ॥"
  },
  {
    "text": "अङ्गुष्ठमूलजैः पुत्री स्याद्दीर्घांगुलिपर्वकः ॥\nदीर्घायुः सुभगश्चैव निर्धनो विरलाङ्गुलिः ॥ 65.46 ॥"
  },
  {
    "text": "घनाङ्गुलिश्च सधनस्तिस्रो रेखाश्चयस्य वै ॥\nनृपतेः करतलगा मणिबन्धात्समुत्थिताः ॥ 65.47 ॥"
  },
  {
    "text": "युगमीनाङ्कितनरो भवेत्सत्रप्रदो नरः ॥\nवज्राकाराश्च धनिनां मत्स्यपुच्छनिभा बुधे ॥ 65.48 ॥"
  },
  {
    "text": "शङ्खातपत्रशिविकागजपद्मोपमा नृपे ॥\nकुम्भाङ्कुशपताकाभा मृणालाभा निधीश्वरे ॥ 65.49 ॥"
  },
  {
    "text": "दामाभाश्च गवाढ्यानां स्वस्तिकाभा नृपेश्वरे ॥\nचक्रासितोमरधनुः कुन्ताभा नृपतेः करे ॥ 65.50 ॥"
  },
  {
    "text": "उलूखलाभा यज्ञाढ्या वेदीभा चाग्निहोत्रिणि ॥\nवापीदेवकुल्याभास्त्रिकोणाभाश्चधार्मिके ॥ 65.51 ॥"
  },
  {
    "text": "अङ्गुष्ठमूलगा रेखाः पुत्राः सूक्ष्माश्च दारिकाः ॥\nप्रदेशिनीगता रेखा कनिष्ठामूलगामिनी ॥ 65.52 ॥"
  },
  {
    "text": "शतायुषं च कुरुते छिन्नया तरुतो भयम् ॥\nनिः स्वाश्च बहुरेखाः स्युनिर्द्रव्याश्चिबुकैः कृशैः ॥ 65.53 ॥"
  },
  {
    "text": "मांसलैश्च धनोपेता आरक्तैरधरैर्नृपाः ॥\nबिम्बोपमैश्च स्फुटितैरोष्ठैरूक्षैश्चकण्डितैः ॥ 65.54 ॥"
  },
  {
    "text": "विषमैर्धनहीनाश्च दन्ताः स्निग्धा घनाः शुभाः ॥\nतीक्ष्णा दन्ताः समाः श्रेष्ठा जिह्वा रक्ता समा शुभा ॥ 65.55 ॥"
  },
  {
    "text": "श्लक्ष्णा दीर्घा च विज्ञेया तालुः श्वेते धनक्षये ॥\nकृष्णे च परुषो वक्रं समं सौम्यं च संवृतम् ॥ 65.56 ॥"
  },
  {
    "text": "भूपानाममलं श्लक्ष्णं विपरीतं च दुः खिनाम् ॥\nमहा दुः खं दुर्भगाणां स्त्रीमुखं पुत्रमाप्नुयात् ॥ 65.57 ॥"
  },
  {
    "text": "आढ्यानां वर्त्तुलं वक्रं निर्द्रव्याणां च दीर्घकम् ॥\nभीरुवक्त्रः पापकर्मा धूर्त्तानां चतुरश्रकम् ॥ 65.58 ॥"
  },
  {
    "text": "निम्नं वक्रमपुत्राणां कृपणानां च ह्रस्वकम् ॥\nसम्पूर्णं भोगिनां कान्तं श्मश्रु स्निग्धं शुभं मृदु ॥ 65.59 ॥"
  },
  {
    "text": "संहतं चास्फुटिताग्रं रक्तश्मश्रुश्च चौरकः ॥\nरक्ताल्पपरुषश्मश्रुकर्णाः स्युः पापमृत्यवः ॥ 65.60 ॥"
  },
  {
    "text": "निर्मांसैश्चिपिटैर्भोगाः कृपणा ह्रस्वकर्णकाः ॥\nशङ्कुकर्णाश्च राजानो रोमकर्णा गतायुषः ॥ 65.61 ॥"
  },
  {
    "text": "बृहत्कर्णाश्च धनिनोराजानः परिकीर्त्तिताः ॥\nकर्णैः स्निग्धावनद्धैश्च व्यालम्बैर्मांसलैर्नृपाः ॥ 65.62 ॥"
  },
  {
    "text": "भोगी वै निम्नगण्डः स्यान्मत्री सम्पूर्णगण्डकः ॥\nशुकनासः सुखी स्याच्च शुष्कनासोऽतिजीवनः ॥ 65.63 ॥"
  },
  {
    "text": "छिन्नाग्रकूपनासः स्यादगम्यागमने रतः ॥\nदीर्घनासे च सौभाग्यं चौरश्चाकुञ्चितेन्द्रियः ॥ 65.64 ॥"
  },
  {
    "text": "मृत्युश्चिपिटनासे स्याद्धीनो भाग्यवतां भवेत् ॥\nस्वल्पच्छिद्रौ सुपुटौ च अवक्रौ च नृपेश्वरे ॥ 65.65 ॥"
  },
  {
    "text": "क्रूरे दक्षिणवक्रा स्याद्वलिनां च क्षुतं सकृत् ॥\nस्याद्विनिष्पिण्डितं ह्रादि सानुनादं च जीवकृत् ॥ 65.66 ॥"
  },
  {
    "text": "वक्रान्तैः पद्मपत्राभैर्लोचनैः सुखभागिनः ॥\nमार्जारलोचनैः पाप्मा दुरात्मा मधुपिङ्गलैः ॥ 65.67 ॥"
  },
  {
    "text": "क्रूराः केकरनेत्राश्च हरिताक्षाः सकल्मषाः ॥\nजिह्यैश्च लोचनैः शूराः सेनान्यो गजलोचनाः ॥ 65.68 ॥"
  },
  {
    "text": "गम्भीराक्षा ईश्वराः स्युर्मन्त्रिणः स्थूलचक्षुषः ॥\nनीलोत्प लाक्षा विद्वांसः सौभाग्यं श्यामचक्षुषाम् ॥ 65.69 ॥"
  },
  {
    "text": "स्यात्कृष्णतारकाक्षाणामक्ष्णामुत्पाटनं किल ॥\nमण्डलाक्षाश्च पापाः स्युर्निः स्वाः स्युर्दोनलोचनाः ॥ 65.70 ॥"
  },
  {
    "text": "दृक् स्निग्धा विपुला भोगे अल्पायुरधिकोन्नता ॥\nविशालोन्नताः सुखिनी दरिद्रा विषमभ्रुवः ॥ 65.71 ॥"
  },
  {
    "text": "घनदीर्घासुसक्तभ्रूर्बालेन्दून्नतसुभ्रुवः ॥\nआढ्यो निः स्वश्च खण्डभ्रृर्मध्ये च विनतभ्रुवः ॥ 65.72 ॥"
  },
  {
    "text": "स्त्रीषु गम्यासु सक्ताः स्युः सुतार्थे परिवर्जिताः ॥\nउन्नतैर्विपुलैः शङ्खैर्ललाटैर्विषमैस्तथा ॥ 65.73 ॥"
  },
  {
    "text": "निर्धना धनवन्तश्च अर्द्धेन्दुसदृशैर्नराः ॥\nआचार्य्याः शुक्तिविशालैः शिरालैः पापकारिणः ॥ 65.74 ॥"
  },
  {
    "text": "उन्नताभिः शिराभिश्च स्वस्तिकाभिर्धनेश्वराः ॥\nनिम्नैर्ललाटैर्बन्धार्हाः क्रूरकर्मरतास्तथा ॥ 65.75 ॥"
  },
  {
    "text": "संवृतैश्च ललाटैश्च कृपणा उन्नतैर्नृपाः ॥\nअनश्रु स्निग्धरुदितमदीनं शुभदं नृणाम् ॥ 65.76 ॥"
  },
  {
    "text": "प्रचुराश्रुदीनं रूक्षं च रुदितं च सुखावहम् ॥\nअकम्पं हसितं श्रेष्ठं मीलिताक्षमघावहम् ॥ 65.77 ॥"
  },
  {
    "text": "असकृद्धसितं दुष्टं सोन्मादस्य ह्यनेकधा ॥\nललाटोपसृतास्तिस्त्रो रेखाः स्युः शतवर्षिणाम् ॥ 65.78 ॥"
  },
  {
    "text": "नृपत्वं स्याच्चतसृभिरायुः पञ्चनवत्यथ ॥\nअरेखेणायुर्नवतिर्विच्छिन्नाभिश्च पुंश्चलाः ॥ 65.79 ॥"
  },
  {
    "text": "केशान्तोपगताभिश्च अशीत्यायुर्नरो भवेत् ॥\nपञ्चभिः सप्तभिः षड्भिः पञ्चाशद्वहुभिस्तथा ॥ 65.80 ॥"
  },
  {
    "text": "चत्वारिंशच्च वक्राभिस्त्रिंशद्भ्रूलग्नगामिभिः ॥\nविंशतिर्वामवक्रा भिरायुः क्षुद्राभिरल्पकम् ॥ 65.81 ॥"
  },
  {
    "text": "छत्राकारैः शिरोभिस्तु नृपा निम्नशिरा धनी ॥\nचिपिटैश्च पितुर्मृत्युर्गवाद्याः परिमण्डलैः ॥ 65.82 ॥"
  },
  {
    "text": "घटमूर्द्धा पापरुचिर्धनाद्यैः परिवर्जितः ॥\nकृष्णैराकुञ्चितैः केशैः स्निग्धैरेकैकसम्भवैः ॥ 65.83 ॥"
  },
  {
    "text": "अभिन्नाग्रैश्च मृदुभिर्न चातिबहुभिर्नृपाः ॥\nबहुमूलैश्च विषमैः स्थूलाग्रैः कपिलैस्तथआ ॥ 65.84 ॥"
  },
  {
    "text": "निः स्वाश्चैवातिकुचिलैर्घनैरसित (धिक) मूर्द्धजैः ॥\nयद्यद्गात्रं महारूक्षं शिरालं मांसवर्जितम् ॥ 65.85 ॥"
  },
  {
    "text": "तत्तत्स्या दशुभं सर्वं ततोऽन्यथा ॥\nविपुलस्त्रिषु गम्भीरो दीर्घः सूक्ष्मश्च पञ्चसु ॥ 65.86 ॥"
  },
  {
    "text": "षडुन्नतश्चतुर्ह्रस्वो रक्तः सप्तसमो नृपः ॥\nनाभिः स्वरश्च ससत्त्वं च त्रयं गम्भीरमीरितम् ॥ 65.87 ॥"
  },
  {
    "text": "पुंसः स्यादतिविस्तीर्णं ललाटं वदनं ह्युरः ॥\nचक्षुः कक्षा नासिका च षट् स्यु र्नृपकृकाटिकाः ॥ 65.88 ॥"
  },
  {
    "text": "उन्नतानि च ह्रस्वनि जङ्घा ग्रीवा च लिङ्गकम् ॥\nपृष्ठं चत्वारि रक्तानि करताल्वधरा नखाः ॥ 65.89 ॥"
  },
  {
    "text": "नेत्रान्तपादजिह्वौष्ठाः पञ्च सूक्ष्माणि सन्ति वै ॥\nदशनांगुलिपर्वाणि नखकेशत्वचः शुभाः ॥ 65.90 ॥"
  },
  {
    "text": "दीर्घाः स्तनान्तरं बाहुदन्तलोचननासिकाः ॥\nनराणां लक्षणं प्रोक्तं वदामि स्त्रीषु लक्षणम् ॥ 65.91 ॥"
  },
  {
    "text": "राज्ञ्याः स्निग्धौ समौ पादौ तलौ ताम्रौ नखौ तथा ॥\nश्लिष्टांगुली चोन्नताग्रौ तां पाप्य नृपतिर्भवेत् ॥ 65.92 ॥"
  },
  {
    "text": "निगूढगुल्फोपचितौ पद्मकान्तितलौ शुभौ ॥\nअस्वेदिनौ मृदुतलौ मत्स्यांकुशघ्वजाञ्चितौ ॥ 65.93 ॥"
  },
  {
    "text": "वज्राब्जहलचिह्नौ च दास्याः पादौ ततोऽन्यथा ॥\nजङ्घे च रोमरहिते सुवृत्ते विशिरे शुभे ॥ 65.94 ॥"
  },
  {
    "text": "अनुल्बणं सन्धिदेशं समं जानुद्वयं शुभम् ॥\nऊरू करिकराकारावरोमौ च समौ शुभौ ॥ 65.95 ॥"
  },
  {
    "text": "अश्वत्थपत्रसदृशं विपुलं गुह्यमुत्तमम् ॥\nश्रोणीललाटकं स्त्रीणामूरु कूर्मोन्नतं शुभम् ॥ 65.96 ॥"
  },
  {
    "text": "गूढो मणिश्च शुभदो नितम्बश्च गुरुः शुभः ॥\nविस्तीर्णमांसोपचिता गम्भीरा विपुला शुभा ॥ 65.97 ॥"
  },
  {
    "text": "नाभिः प्रदक्षिणावर्त्ता मध्यं त्रिबलिशोभितम् ॥\nअरोमशौ स्तनौ पीनौ घनावविषमौ शुभौ ॥ 65.98 ॥"
  },
  {
    "text": "कठिनौ रोमशा शस्ता मृदुग्रीवा च कम्बुभा ॥\nआरक्तावधरौ श्रेष्ठौ मांसलं वर्त्तुलं मुखम् ॥ 65.99 ॥"
  },
  {
    "text": "कुन्दपुष्पसमा दन्ता भाषितं कोकिलासमम् ॥\nदाक्षिण्ययुक्तमशठं हंसशब्दसुखावहम् ॥ 65.100 ॥"
  },
  {
    "text": "नासा समा समपुटा स्त्रीणां तु रुचिरा शुभा ॥\nनीलोत्पलनिभं चक्षुर्नासालग्नं न लम्बकम् ॥ 65.101 ॥"
  },
  {
    "text": "न पृथू बालेन्दुनिभे भ्रुवौ चाथ ललाटकम् ॥\nशुभमर्द्धेन्दुसंस्थानमतुङ्गं स्यादलोमशम् ॥ 65.102 ॥"
  },
  {
    "text": "सुमांसलं कर्णयुग्मं समं मृदु समाहितम् ॥\nस्निग्धा नीलाश्च मृदवो मूर्द्धजाः कुञ्चिताः कचाः ॥ 65.103 ॥"
  },
  {
    "text": "स्त्रीणां समं शिरः श्रेष्ठं पादे पाणितलेऽथ वा ॥\nवाजिकुञ्जरश्रीवृक्षयूपेषुयवतोमरैः ॥ 65.104 ॥"
  },
  {
    "text": "ध्वजचामरमालाभिः शैलकुण्डलवेदिभिः ॥\nशङ्खातपत्रपद्मैश्च मत्स्यस्वस्तिकसद्रथैः ॥ 65.105 ॥"
  },
  {
    "text": "लक्षणैरङ्कुशाद्यैश्च स्त्रियः स्यू राजवल्लभाः ॥\nनिगूढमणिबन्धौ च पद्मगर्भोपमौ करौ ॥ 65.106 ॥"
  },
  {
    "text": "न निम्नं नोन्नतं स्त्रीणां भवेत्करतलं शुभम् ॥\nरेखान्वितं त्वविधवां कुर्य्यात्संभोगिनीं स्त्रियम् ॥\nरेखा या मणिबन्धोत्था गता मध्याङ्गुलिं करे ॥ 65.107 ॥"
  },
  {
    "text": "गता पाणितले या च योर्द्ध्वपादतले स्थिता ॥\nस्त्रीणां पुंसां तथा सा स्याद्राज्याय च सुखाय च ॥ 65.108 ॥"
  },
  {
    "text": "कनिष्ठिकामूलभवा रेखा कुर्य्याच्छतायुषम् ॥\nप्रदेशिनीमध्यमाभ्यामन्तरालगता सती ॥ 65.109 ॥"
  },
  {
    "text": "ऊना ऊनायुषं कुर्य्याद्रेखाश्चांगुष्ठमूलगाः ॥\nबृहत्यः पुत्रास्तन्व्यस्तु प्रमदाः परिकीर्त्तिताः ॥ 65.110 ॥"
  },
  {
    "text": "स्वल्पायुषो बहु (लघु) च्छिन्ना दीर्घाछिन्ना महायुषम् ॥\nशुभं तु लक्षणं स्त्रीणां प्रोक्तं त्वशुभमन्यथा ॥ 65.111 ॥"
  },
  {
    "text": "कनिष्ठिकानामिका वा यस्या न स्पृशते महीम् ॥\nअङ्गुष्ठं वा गतातीत्य तर्जनी कुलटा च सा ॥ 65.112 ॥"
  },
  {
    "text": "ऊर्द्ध्वं द्वाभ्यां पिण्डिकाभ्यां जङ्घे चातिशिरालके ॥\nरोमशेचातिमांसे च कुम्भाकारं तथोदरम् ॥ 65.113 ॥"
  },
  {
    "text": "वामावर्त्तं निम्नमल्पं दुः खितानां च गुह्यकम् ॥\nग्रीवया ह्रस्वया निः स्वा दीर्घया च कुलक्षयः ॥ 65.114 ॥"
  },
  {
    "text": "पृथुलया प्रचण्डाश्च स्त्रियः स्युर्नात्र संशयः ॥\nकेकरे पिङ्गले नेत्रे श्यामे लोलेक्षणा सती ॥ 65.115 ॥"
  },
  {
    "text": "स्मिते कूपे गण्डयोश्च सा ध्रुवं व्यभिचारिणी ॥\nप्रलम्बिनी ललाटे तु देवरं हन्ति चाङ्गना ॥ 65.116 ॥"
  },
  {
    "text": "उदरे श्वशुरं हन्ति पतिं हन्ति स्फिचोर्द्वयोः ॥\nया तु रोमोत्तरौष्ठी स्यान्न शुभा भर्त्तुरेव हि ॥ 65.117 ॥"
  },
  {
    "text": "स्तनौ सरोमावशुभौ कर्णौ च विषमौ तथा ॥\nकराला विषमा दन्ताः क्लेशाय च भवन्ति ते ॥ 65.118 ॥"
  },
  {
    "text": "चौर्य्याय कृष्णमांसाश्च दीर्घा भुर्त्तुश्च मृत्यवे ॥\nक्रव्यादरूपैर्हस्तैश्च वृककाकादिसन्निभैः ॥ 65.119 ॥"
  },
  {
    "text": "शिरालैर्विषमैः शुष्कैर्वित्तहीना भवन्ति हि ॥\nसमुन्नतोत्तरौष्ठी या कलहे रूक्षभाषिणी ॥ 65.120 ॥"
  },
  {
    "text": "स्त्रीषु दोषा विरूपासु पत्राकारो गुणास्ततः ॥\nनरस्त्रीलक्षणं प्रोक्तं वक्ष्ये तज्ज्ञानदायकम् ॥ 65.121 ॥"
  }
]