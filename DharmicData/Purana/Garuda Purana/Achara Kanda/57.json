[
  {
    "text": "॥ हरिरुवाच ॥\nसप्ततिस्तु सहस्त्राणि भूम्युच्छ्रायोऽपि कथ्यते ॥\nदशसाहस्त्रमेकैकं पातालं वृषभध्वज ॥ 57.1 ॥"
  },
  {
    "text": "अतलं वितलं चैव नितलं च गभस्तिमत् ॥\nमहाख्यं सुतलं चाग्रयं पातालं चापि सप्तमम् ॥ 57.2 ।"
  },
  {
    "text": "कृष्णा शुक्लारुणा पीता शर्करा शैलकाञ्चना ॥\nभूयस्तत्र दैतेया वसन्ति च भुजङ्गमाः ॥ 57.3 ॥"
  },
  {
    "text": "रौद्रे तु पुष्करद्वीपे नरकाः सन्ति ताञ्छृणु ॥\nरौरवः सूकरो रोधस्तालो विनशनस्तथा ॥ 57.4 ॥"
  },
  {
    "text": "महाज्वालस्तप्तकुम्भो लवणोऽथि विमोहितः ॥\nरुधिराख्यो वैतरणी कृमिशः कृमिभो जनः ॥ 57.5 ॥"
  },
  {
    "text": "असिपत्रवनः कृष्णो नानाभक्षश्च दारुणः ॥\nतथा पूयवहः पापो वह्निज्वालस्त्वधः शिराः ॥ 57.6 ॥"
  },
  {
    "text": "संदंशः कृष्णसूत्रश्च तमश्चावीचिरेव च ॥\nश्वभोजनोऽथाप्रतिष्ठोष्णवीचिर्नरकाः स्मृताः ॥ 57.7 ॥"
  },
  {
    "text": "पापिनस्तेषु पच्यन्ते विषशस्त्राग्निदायिनः ॥\nउपर्य्युपरि वै लोका रुद्र ! भूतादयः स्थिताः ॥ 57.8 ॥"
  },
  {
    "text": "वारिवह्न्यनिलाकाशैर्वृतं भूतादिना च तत् ॥\nतदण्डं महता रुद्र ! प्रधानेन च वेष्टितम् ॥ 57.9 ॥"
  },
  {
    "text": "अण्डं दशगुणं व्याप्तं नारायणः स्थितः ॥ 57.10 ॥"
  }
]