[
  {
    "text": "।।सूत उवाच ।।\nवक्ष्ये गणादिकाः पूजाः सर्वदा स्वर्गदाः पराः ।।\nगणासनं गणमूर्त्तिं गणाधिपतिमर्च्चयेत् ।। 24.1 ।।"
  },
  {
    "text": "गामादिहृदयाद्यंगं दुर्गाया गुरुपादुकाः ।।\nदुर्गासनं च तन्मूर्त्तिं ह्रीं दुर्गे रक्षणीति च ।। 24.2 ।।"
  },
  {
    "text": "ह्रृदादिकं नव शक्त्यो रुद्रचण्डा प्रचण्डया ।।\nचण्डोग्रा चण्डनायिका चण्डा चण्डवती क्रमात् ।। 24.3 ।।"
  },
  {
    "text": "चण्‍रूपा चण्डिकाख्या दुर्गेदुर्गेऽथ रक्षिणि ।।\nवज्रखड्गादिका मुद्राः शिवाद्या वह्निदेशतः ।। 24.4 ।।"
  },
  {
    "text": "सदाशिवमहाप्रेतपद्मासनमथापि वा ।।\nऐं क्लीं (ह्रीं) सौस्त्रिपुरायै नमः ।।\nॐ ह्रां ह्रीं क्षें क्षैं स्त्रीं स्कीं रों स्फें स्फीं शां पद्मासनं च मूर्त्तिं च त्रिपुराह्रृदयादिकम् ।। 24.5 ।।"
  },
  {
    "text": "पीठाम्बुजे तु ब्राहयादीर्ब्रह्माणी च महेश्वरी ।।\nकौमारी वैष्णवी पूज्या वाराही चेन्द्रदेवता ।। 24.6 ।।"
  },
  {
    "text": "चामुण्डा चण्डिका पूज्या भैरवाख्यांस्ततो यजेत् ।।\nअसितांगोरुरुश्चण्डः क्रोध उन्मत्तभैरवः ।। 24.7 ।।"
  },
  {
    "text": "कपाली भीषणश्चैव संहारश्चाष्ट भैरवाः ।।\nरतिः प्रीतिः कामदेवः पञ्च बाणाश्च योगिनी ।। 24.8 ।।"
  },
  {
    "text": "वटुकं दुर्गया विघ्नराजो गुरुश्च क्षेत्रपः ।।\nपद्मगर्भे मण्डले च त्रिकोणे चिन्तयेद्धृदि ।। 24.9 ।।"
  },
  {
    "text": "शुक्लां वरदाक्षसूत्रपुस्ताभयसमन्विताम् ।।\nलक्षजप्याच्च होमाच्च त्रिपुरा सिद्धिदा भवेत् ।। 24.10 ।।"
  }
]