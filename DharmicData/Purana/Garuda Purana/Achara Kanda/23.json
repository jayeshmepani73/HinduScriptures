[
  {
    "text": "।।सूत उवाच ।।\nशिवार्चनं प्रवक्ष्यामि धर्म्मकामादिसाधनम् ।।\nत्रिभिर्मन्त्रैराचामेत्तु स्वाहान्तैः प्रणवादिकैः ।। 23.1 ।।"
  },
  {
    "text": "ॐ हां आत्मतत्त्वाय विद्यातत्त्वाय हीं तथा ।।\nॐ हूं शिवतत्त्वाय स्वाहा हृदा स्याश्रोत्रवंदनम् ।। 23.2 ।।"
  },
  {
    "text": "भस्मस्न्नानं तर्पणं च ॐ हां स्वाहा सर्वमन्त्रकाः ।।\nसर्वे देवाः सर्वमुनिर्नमोऽन्तो वौषडन्तकः ।। 23.3 ।।"
  },
  {
    "text": "स्वधान्ताः सर्वपितरः स्वधान्ताश्च पितामहाः ।।\nॐ हां प्रपितामहेभ्यस्तथा मातामहादयः ।। 23.4 ।।"
  },
  {
    "text": "हां नमः सर्वमातृभ्यस्ततः स्यात्प्राणसंयमः ।।\nआचामं मार्जनं चाथो गायत्रीं च जपेत्ततः ।। 23.5 ।।"
  },
  {
    "text": "ॐ हां तन्महेशाय विद्महे, वाग्विशुद्धाय धीमहि, तन्नो रुद्रः प्रचोदयात् ।। 23.6 ।।"
  },
  {
    "text": "सूर्य्योपस्थानकं कृत्वा सूर्य्यमन्त्रैः प्रपूजयेत् ।।\nॐ हां हीं हूं हैं हौं हः शिवसूर्य्याय नमः ।।\nॐ हं खखोल्काय सूर्य्यमूर्त्तये नमः ।।\nॐ ह्रां ह्रीं सः सूर्य्याय नमः ।। 23.7 ।।"
  },
  {
    "text": "दण्डिने पिङ्गले त्वातिभूतानि च ततः स्मरेत् ।।\nअग्नयादौ विमलेशानमाराध्य परमं सुखम् ।। 23.8 ।।"
  },
  {
    "text": "यजेत्पद्मां च रां दीप्तां रीं सूक्ष्मां रूं जयां च रें ।।\nभद्रां च रैं विभूतिं रों विमलां रौममोधि (रोधि) काम् ।। 23.9 ।।"
  },
  {
    "text": "रं विद्युतां च पूर्वादौ रा (रं) मध्ये सर्वतोमुखीम् ।।\nअर्कासनं सूर्य्यमूर्त्तिं ह्रां ह्रूं (ह्रीं) सः सूर्य्यमर्च्चयेत् ।। 23.10 ।।"
  },
  {
    "text": "ॐ आं हृदयार्काय च शिरः शिखा च भूर्भुवः स्वरोम् ।।\nज्वालिनीं ह्रं कवचस्य चास्त्रं राज्ञां च दीक्षिताम् ।। 23.11 ।।"
  },
  {
    "text": "यजेत्सूर्य्यहृदा सर्वान्सों सोमं मं च मंगलम् ।।\nबं बुधं बृं बृहस्पतिं भं भार्गवं शं शनैश्चरम् ।। 23.12 ।।"
  },
  {
    "text": "रं राहुं कं यजेत्केतुं ॐ तेजश्चण्डमर्च्चयेत् ।।\nसूर्य्यमभ्यर्च्य चाचम्य कनिष्ठातोऽङ्गकांन्यसेत् ।। 23.13 ।।"
  },
  {
    "text": "हां हृच्छिरो हूं शिखा हैं वर्म्म हौं चैव नेत्रकम् ।।\nहोऽस्त्रं शक्तिस्थितिं कृत्वा भूतशुद्धिं पुनर्न्यसेत् ।। 23.14 ।।"
  },
  {
    "text": "अर्घ्यपात्रं ततः कृत्वा तदद्भिः प्रोक्षयेद्यजेत् ।। 23.15 ।।"
  },
  {
    "text": "आत्मानं पद्मसंस्थं च हौं शिवाय ततो बहिः ।।\nद्वारे नन्दिमहाकालौ गंगा च यमुनाथ गौः ।। 23.16 ।।"
  },
  {
    "text": "श्रीवत्सं वास्त्वधिपतिं ब्रह्माणं च गणं गुरुम् ।।\nशक्त्यनन्तौ यजेन्मध्ये पूर्वादौ धर्म्मकादिकम् ।। 23.17 ।।"
  },
  {
    "text": "अधर्म्माद्यं च वह्न्यादौ मध्ये पद्मस्य कर्णिके ।।\nवामाज्येष्ठा च पूर्वादौ रौद्री काली च पूर्षदः ।। 23.18 ।।"
  },
  {
    "text": "ॐ हौं कलविकरिण्यै बलविकरिणी ततः ।।\nबलप्रमथिनी सर्वभूतानां दमनी ततः ।। 23.19 ।।"
  },
  {
    "text": "मनोन्मनी यजेदेताः पठिमध्ये शिवाग्रतः ।।\nशिवासनं महामूर्त्ति मूर्त्तिमध्ये शिवाय च ।। 23.20 ।।"
  },
  {
    "text": "आवाहनं स्थापनं च सन्निधानं निरोधनम् ।।\nसकलीकरणं मुद्रादर्शनं चार्घ्यपाद्यकम् ।। 23.21 ।।"
  },
  {
    "text": "आचामाभ्यङ्गमुद्वर्त्तं स्नानं निर्म्मथनं चरेत् ।।\nवस्त्रं विलेपनं पुष्पं धूपं दीपं चरुं ददेत् ।। 23.22 ।।"
  },
  {
    "text": "आचामं मुखवासं च ताम्बूलं हस्तशोधनम् ।।\nछत्रचामरपावित्रं परमीकरणं चरेत् ।। 23.23 ।।"
  },
  {
    "text": "रूपकल्पके चैकाहजपो जाप्यसमर्पणम् ।।\nस्तुतिर्नतिर्हृदाद्यैश्च ज्ञेयं नामाङ्ग पूजनम् ।। 23.24 ।।"
  },
  {
    "text": "अग्नीशरक्षो वायव्ये मध्ये पूर्वादितन्त्रकम् ।।\nइन्द्राद्यांश्च यजेच्चण्डं तस्मै निर्माल्यमर्पयेत् ।। 23.25 ।।"
  },
  {
    "text": "गुहायातिगुह्यगोप्ता त्वं गृहाणास्मत्कृतं जपम् ।।\nसिद्धिर्भवतु मे देव तत्प्रसादात्त्वयि स्थितिः ।। 23.26 ।।"
  },
  {
    "text": "यत्किञ्चित्क्रियते कर्म सदा सुकृतदुष्कृतम् ।।\nतन्मे शिवपदस्थस्य रुद्र क्षपय शङ्कर ।। 23.27 ।।"
  },
  {
    "text": "शिवो दाता शिवो भोक्ता शिवः सर्वमिदं जगत् ।।\nशिवो जयति सर्वत्र यः शिवः सोऽहमेव च ।। 23.28 ।।"
  },
  {
    "text": "यत्कृतं यत्करिष्यामि तत्सर्वं सुकृतं तव(तस्तवम्) ।।\nत्वं त्राता विश्वनेता च नान्योनाथोऽस्तिमेशिव ।। 23.29 ।।"
  },
  {
    "text": "अथान्येन प्रकारेण शिवपूजां वदाम्यहम् ।।\nगणः सरस्वती नंदी महाकालोऽथगंगया ।। 23.30 ।।"
  },
  {
    "text": "पवनास्त्रं वास्त्वधिपो द्वारि पूर्वादितस्त्विमे ।।\nइंद्राद्याः पूजनीयाश्च तत्त्वानि पृथिवी जलम् ।। 23.31 ।।"
  },
  {
    "text": "तेजो वायुर्व्योम गंधो रसरूपे च शब्दकः ।।\nस्पर्शो वाक् पाणि पादं च पायूपस्थं श्रुतित्वचम् ।। 23.32 ।।"
  },
  {
    "text": "चक्षुर्जिह्वा घ्राणमनो बुद्धिश्चाहं प्रकृत्यपि ।।\nपुमान्नागो बुद्धिविद्ये कला कालो नियत्यपि ।। 23.33 ।।"
  },
  {
    "text": "माया च शुद्ध विद्या च ईश्वरश्च सदाशिवः ।।\nशक्तिः शिवश्च तान्ज्ञात्वा मुक्तो ज्ञानी शिवो भवेत् ।। 23.34 ।।"
  },
  {
    "text": "यः शिवः स हरिर्ब्रह्मा सोऽहं ब्रह्मास्मि शङ्कर ।। 23.35 ।।"
  },
  {
    "text": "भूतशुद्धिं प्रवक्ष्यामि यया शुद्धः शिवो भवेत् ।।\nहृत्पद्मे सद्योमंत्रः स्यान्निवृत्तिश्च कला इडा ।। 23.36 ।।"
  },
  {
    "text": "पिंगला द्वे च नाड्यौ तु प्राणोऽपानश्च मारुतौ ।।\nवक्त्रेण लाञ्छितं वायुमेकोद्धातगुणाः शराः ।।\nहृत्स्थानसादृश्यरुतं शतकोटिप्रविस्तरम् ।। 23.38 ।।"
  },
  {
    "text": "ॐ ह्रीं प्रतिष्ठायै ह्रूं ह्रः फट् ।।\nॐ ह्रीं ह्रूं विद्यायै ह्रं ह्रः फट् ।।\nचतुरशीतिकोटीनामुच्छ्रयं भूमितन्त्रकम् ।। 23.39 ।।"
  },
  {
    "text": "तन्मध्ये भववृक्षं च आत्मानं च विचिन्तयेत् ।।\nअधोमुखीं ततः पृथ्वीं तत्तच्छुध्दं भवेद्ध्रुवम् ।। 23.40 ।। द्र. अग्निपुराणम् ७४.१८, विष्णुधर्मोत्तरपुराणम् ३.१५२.४, शिवपुराणम् १.१०"
  },
  {
    "text": "वामादेवी प्रतिष्ठा च सुषुम्ना धारिका तथा ।।\nसमानोदानवरुणौ देवता विष्णु कारणम् ।। 23.41 ।।"
  },
  {
    "text": "उद्धाताश्च गुणा वेदाः श्वेतं ध्यानं तथैव च ।।\nएवं कुर्य्यात्कण्ठपद्ममर्द्धचन्द्राख्यमण्डलम् ।। 23.42 ।।"
  },
  {
    "text": "पद्मांकितं द्विविंशतिककोटिविस्तीर्णमौ स्मरेत् ।।\nचतुर्नवत्युच्छ्रयं च आत्मानं च अधोमुखम् ।। 23.43 ।।"
  },
  {
    "text": "तालुस्थानं च पद्मं च अघोरो विद्ययान्वितः ।।\nनाभ्यो(ड्यो) ष्ठयोर्हस्तिजिह्वाध्यानो नागोग्निदेवता ।। 23.44 ।।"
  },
  {
    "text": "रुद्रहेतुस्त्रिरुद्धातास्त्रिगुणा रक्तवर्णकम् ।।\nज्वालाकृते त्रिकोणं च चतुः कोटिशतानि च ।। 23.45 ।।"
  },
  {
    "text": "विस्तीर्णं च समुत्सेधं रुद्रतत्त्वं विचिन्तयेत् ।।\nललाटे वै तत्पुरुषः शान्तिर्यः शाद्वलं बुधाः (वृषा) ।। 23.46 ।।"
  },
  {
    "text": "कूर्मश्च कृकरो वायुर्देव ईश्वरकारणम् ।।\nद्विरुद्धातो गुणौ द्वौ च धूम्रषट्‌कोणमण्डलम् ।। 23.47 ।।"
  },
  {
    "text": "बिंद्वङ्कितं चाष्टकोटिविस्तीर्णं चोच्छ्रयस्तथा ।।\nचतुर्दशाधिकं कोटिवायुतत्त्वं विचिन्तयेत् ।। 23.48 ।।"
  },
  {
    "text": "द्वादशति सरसिजे शान्त्यतीतास्तथेश्वराः ।।\nकुहूश्च शङखिनी नाड्यो देवदत्तो धनञ्जयः ।। 23.49 ।।"
  },
  {
    "text": "शिखेशानकारणं च सदाशिव इति स्मृतः ।।\nगुण एकस्तथोद्धातः शुद्धस्फटिकवत्स्मरेत् ।। 23.50 ।।"
  },
  {
    "text": "षोडशकोटिविस्तीर्णं पञ्चविंशतिकोच्छ्रयम् ।।\nवर्त्तुलं चिंतयेव्द्योम भूतशुद्धिरुदाहृता ।। 23.51 ।।"
  },
  {
    "text": "गुणयो गुरुर्बीजगुरुः शक्तयनंतौ च धर्म्मकः ।।\nज्ञानवैराग्यमैश्वर्य्यैस्ततः पूर्वादिपत्रके ।। 23.52 ।।"
  },
  {
    "text": "अधोर्द्ध्ववदने द्वे च पद्मकर्णिककेसरम् ।।\nवामाद्या आत्मविद्या च सदा ध्यायेच्छिवाख्यकम् ।। 23.53 ।।"
  },
  {
    "text": "तत्त्वं शिवासने मूर्त्तिर्ही हौं विद्यादेहाय नमः ।।\nबद्धपद्मासनासीनः सितः षोडशवार्षिकः ।। 23.54 ।।"
  },
  {
    "text": "पञ्चवक्त्रः कराग्रैः स्वैर्दशभिश्चैव धारयन् ।।\nअभयं प्रसादं शक्तिं शूलं खट्वाङ्गमीश्वरः ।। 23.55 ।।"
  },
  {
    "text": "दक्षैः करैर्वामकैश्च भुजंगं चाक्षसूत्रकम् ।।\nडमरुकं नीलोत्पलं बीजपूरकमुत्तमम् ।। 23.56 ।।"
  },
  {
    "text": "इच्छाज्ञानक्रियाशक्तिस्त्रिनेत्रो हि सदाशिवः ।।\nएवं शिवार्च्चनध्यानी सर्वदा कालवर्जितः ।। 23.57 ।।"
  },
  {
    "text": "इहाहोरा वचारेण त्रीणि वर्षाणि जीवति ।।\nदिनद्वयस्य चारेण जीवेद्वर्षद्वयं नरः ।। 23.58 ।।"
  },
  {
    "text": "दिनत्रयस्य चारेण वर्षमेकं स जीवति ।।\nनाकाले शीतले मृत्युरुष्णे चैव तु कारके ।। 23.59 ।।"
  }
]