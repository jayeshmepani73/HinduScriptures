[
  {
    "text": "।।सूत उवाच ।।\nगोपालपूजां वक्ष्यामि भुक्तिमुक्तिप्रदायिनीम् ।।\nद्वारे धाता विधाता च गंगायमुनया सह ।।28.1।।"
  },
  {
    "text": "शङ्खपद्मनिधी चैव सारङ्गः शरभः श्रिया ।।\nपूर्वे भद्रः सुभद्रो द्वौ दक्षे चण्डप्रचण्डकौ ।। 28.2 ।।"
  },
  {
    "text": "पश्चिमे बलप्रबलौ जयश्च विजयो यजेत् ।।\nउत्तरे श्रीश्चतुर्द्वारे गणो दुर्गा सरस्वती ।। 28.3 ।।"
  },
  {
    "text": "क्षेत्रस्याग्न्यादिकोणेषु दिक्षु नारदपूर्वकम् ।।\nसिद्धो गुरुर्नलकूवरं कोणे भगवतं यजेत् ।। 28.4 ।।"
  },
  {
    "text": "पूर्वे विष्णुं विष्णुतपो विष्णुशक्तिं समर्चयेत् ।।\nततो विष्णुपरीवारं मध्ये शक्तिं च कूर्म्मकम् ।। 28.5 ।।"
  },
  {
    "text": "अनन्तं पृथिवीं धर्मं ज्ञानं वैराग्यमग्नितः ।।\nऐश्वर्य्यं वायुपूर्वं च प्रकाशात्मानमुत्तरे ।। 28.6 ।।"
  },
  {
    "text": "सत्त्वाय प्रकृतात्मने रजसे मोहरूपिणे ।।\nतमसे कन्द पद्माय यजेत्कं काकतत्त्वकम् ।। 28.7 ।।"
  },
  {
    "text": "विद्यातत्त्वं परं तत्त्वं सूर्य्येन्दुवह्निमण्डलम् ।।\nविमलाद्या आसनं च प्राच्यां श्रीं ह्रीं प्रपूजयेत् ।। 28.8 ।।"
  },
  {
    "text": "गोपीजनवल्लभाय स्वाहान्तो मनुरुच्यते ।।\nअङ्गानि यथा-आच क्रं च सुचक्रं च विचक्रं च तथैव च ।। 28.9 ।।"
  },
  {
    "text": "त्रैलोक्यरक्षकं चक्रमसुरारिसुदर्शनम् ।।\nहृदादिपूर्वकोणषु अस्त्रं शक्तिं च पूर्वतः ।। 28.10 ।।"
  },
  {
    "text": "रुक्मिणी सत्यभामा च सुनन्दा नाग्नजित्यपि ।।\nलक्ष्मणा मित्रविंदा च जाम्बवत्या शुशीलया ।। 28.11 ।।"
  },
  {
    "text": "शङ्खचक्रगदापद्मं मुसलं शार्ङ्गमर्चयेत् ।।\nखङ्गं पाशाङ्कुशं प्राच्यां श्रीवत्सं कौस्तुभं यजेत् ।। 28.12 ।।"
  },
  {
    "text": "मुकुटं वलमालां च ऐंद्राद्यान्ध्वजमुख्यकान् ।।\nकुमुदाद्यान्‌विष्वक्‌सेनं श्रिया कृष्णं सहार्चयेत् ।।\nजप्याद्ध्यानात्पूजनाच्च सर्वान्कामानवान्पुयात् ।।"
  }
]