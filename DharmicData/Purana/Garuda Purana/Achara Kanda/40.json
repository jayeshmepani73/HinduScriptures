[
  {
    "text": "।। शङ्कर उवाच ।।\nमाहेश्वरीं च मे पूजां वद शङ्खगदाधर ।।\nयां ज्ञात्वा मानवाः सिद्धिं गच्छन्ति परमेश्वर ।। 40.1 ।।"
  },
  {
    "text": "।। हरिरुवाच ।।\nश्रृणु माहेश्वरीं पूजां कथ्यमानां वृषध्वज ।।\nआदौ स्नात्वा तथाचम्य ह्यासने चोपविश्य च ।। 40.2 ।।"
  },
  {
    "text": "न्यासं कृत्वा मण्डले वै पूजयच्चे महेश्वरम् ।।\nमन्त्रैरेतैर्महेशान परिवारयुतं हरम् ।। 40.3 ।।"
  },
  {
    "text": "ॐ हां शिवासनदेवता आगच्छतेति ।।\nअनेनावाहयेद्रुद्र देवता आसनस्य याः ।। 40.4 ।।"
  },
  {
    "text": "ॐ हां गणपतये नमः ।।\nॐ हां सरस्वत्यै नमः ।।\nॐ हां नन्दिने नमः ।।\nॐ हां महाकालाय नमः ।।\nॐ हां गङ्गायै नमः ।।\nॐ हां लक्ष्म्यै नमः ।।\nॐ हां महाकलायै नमः ।।\nॐ हां अस्त्राय नम इति ।। 40.5 ।।"
  },
  {
    "text": "एते द्वारे प्रपूज्या वै स्नानगन्धादिभिर्हर ।।\nॐ हां ब्रह्मणे वास्त्वधिपतये नमः ।।\nॐ हां गुरुभ्यो नमः ।।\nॐ हां आधारशक्त्यै नमः ।।\nॐ हां अनन्ताय नमः ।।\nॐ हां धर्माय नमः ।।\nॐ हां ज्ञानाय नमः ।।\nॐ हां वैराग्याय नमः ।।\nॐ हां ऐश्वर्याय नमः ।।\nॐ हां अधर्माय नमः ।।\nॐ हां अज्ञानाय नमः ।।\nॐ हां अवैराग्याय नमः ।।\nॐ हां अनैश्वर्य्याय नमः ।।\nॐ हां उर्द्ध्वच्छन्दाय नमः ।।\nॐ हां अधश्छन्दाय नमः ।।\nॐ हां पद्माय नमः ।।\nॐ हां कर्णिकायै नमः ।।\nॐ हां वामायै नमः ।।\nॐ हां ज्येष्ठायै नमः ।।\nॐ हां रौद्यै नमः ।।\nॐ काल्यै नमः ।।\nॐ हां कलविकरण्यै नमः ।।\nॐ बलप्रमथिन्यै नमः ।।\nॐ हां सर्वभूतदमन्यै नमः ।।\nॐ हां मनोन्मन्यै नमः ।।\nॐ हां मण्डलत्रितयाय नमः ।।\nॐ हां हौं हं शिवमूर्त्तये नमः ।।\nॐ हां विद्याधिपतये नमः ।।\nॐ हां हीं हौं शिवाय नमः ।।\nॐ हां हृदयाय नमः ।।\nॐ शिरसे नमः ।।\nॐ हूं शिखायै नमः ।।\nॐ हैं कवचाय नमः ।।\nॐ हौं नेत्रत्रयाय नमः ।।\nॐ हः अस्त्राय नमः ।।\nॐ सद्योजाताय नमः ।। 40.6 ।।"
  },
  {
    "text": "ॐ हां सिद्ध्यै नमः ।।\nॐ हां ऋद्ध्यै नमः ।।\nॐ हां विद्युतायै नमः ।।\nॐ हां लक्ष्म्यै नमः ।।\nॐ हां बोधायै नमः ।।\nॐ हां काल्यै नमः ।।\nॐ हां स्वधायै नमः ।।\nॐ हां प्रभायै नमः ।। 40.7 ।।"
  },
  {
    "text": "सत्यस्याष्टौ कला ज्ञेयाः पूज्याः पूर्वादिषु स्थिताः ।। 40.8 ।।"
  },
  {
    "text": "ॐ हां वामदेवाय नमः ।।\nॐ हां रजसे नमः ।। \nॐ हां रक्षायै नमः ।।\nॐ हां रत्यै नमः ।।\nॐ हां कन्यायै नमः ।।\nॐ हां कामायै नमः ।।\nॐ हां जनन्यै नमः ।।\nॐ हां क्रियायै नमः ।।\nॐ हां वृद्ध्यै नमः ।।\nॐ हां कार्य्यायै नमः ।।\nॐ रा(धा) त्र्यै नमः ।।\nॐ हां भ्रामण्यै नमः ।।\nॐ हां मोहिन्यै नमः ।।\nॐ हां क्ष(त्व)रायै नमः ।।\nवामदेवकला ज्ञेयास्त्रयो दश वृषध्वज ।। 40.9 ।।"
  },
  {
    "text": "ॐ हां तत्पुरुषाय नमः ।।\nॐ हां निवृत्त्यै नमः ।।\nॐ हां प्रतिष्ठायै नमः ।।\nॐ हां विद्यायै नमः ।।\nॐ हां शान्त्यै नमः ।।\nज्ञेयास्तत्पुरुषस्यैव चतस्रो वृषभध्वज ।। 40.10 ।।"
  },
  {
    "text": "ॐ हां तृष्णायै नमः ।।\nकलाषट्‌कं ह्यखोरस्य विज्ञेयं भैरवं हर ।। 40.11 ।।"
  },
  {
    "text": "ॐ हां ईशानाय नमः ।।\nॐ हां समित्यै नमः ।।\nॐ हां अङ्गदायै नमः ।।\nॐ हां कृष्णायै नमः ।।\nॐ हां मरीच्यै नमः ।।\nॐ हां ज्वालायै नमः ।।\nईशानस्य कलाः पञ्च जानीहि वृषभध्वज ।। 40.12 ।।"
  },
  {
    "text": "ॐ हां शिवपरिवारेभ्यो नमः ।।\nॐ हां इन्द्राय सुराधिपतये नमः ।।\nॐ हां अग्नये तेजोऽधिपतये नमः ।।\nॐ हां यमाय प्रेताधिपतये नमः ।।\nॐ हां निर्ऋतये रक्षोऽधिपतये नमः ।।\nॐ हां वरुणाय जलाधिपतये नमः ।।\nॐ हां वायवे प्राणाधिपतये नमः ।।\nॐ हां सोमाय नेत्राधिपतये नमः ।।\nॐ हां ईशानाय सर्वविद्याधिपतये नमः ।।\nॐ हां अनन्ताय नागाधिपतये नमः ।।\nॐ हां ब्रह्मणे सर्वलोकाधिपतये नमः ।।\nॐ हां धूलिचण्डेश्वराय नमः ।। 40.13 ।।"
  },
  {
    "text": "आवाहनं स्थापनं सन्निधानं च शङ्कर ।।\nसन्निरोधं तथा कुर्य्यात्सकलीकरणं तथा ।। 40.14 ।।"
  },
  {
    "text": "तत्त्वन्यासं च मुद्राया दर्शनं ह्यानमेव च ।। \nपाद्यमाचमनं ह्यर्घ्यं पुष्पाण्यभ्यंगदानकम् ।। 40.15 ।।"
  },
  {
    "text": "तत उद्वर्त्तनं स्नानं सुगन्धं चानुलेपनम् ।।\nवस्त्रालं कारभोगांश्च ह्यंगन्यासं च धूपकम् ।। 40.16 ।।"
  },
  {
    "text": "दीपं नैवेद्यदानं च हस्तोद्वर्त्तनमेव च ।।\nपाद्यार्घ्याचमनं गन्धं ताम्बूलं गीतवादनम् ।। 40.17 ।।"
  },
  {
    "text": "नृत्यं छत्रादिकरणं मुद्राणां दर्शनं तता ।।\nरूपं ध्यानं जपञ्चाथ एकवद्भाव एव च ।। 40.18 ।।"
  },
  {
    "text": "मूलमन्त्रेण वै कुर्य्याज्जपपूजासमर्पणम् ।।\nमाहेशी कथिता पूजा रुद्र पापविनासिनी ।। 40.19 ।।"
  }
]