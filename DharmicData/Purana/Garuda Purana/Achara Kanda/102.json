[
  {
    "text": "॥ याज्ञवल्क्य उवाच ॥\nवानप्रस्थाश्रमं वक्ष्ये तच्छृण्वन्तु महर्षयः ॥\nपुत्रेषु भार्यां निः क्षिप्य वनं गच्छेत्सहैव वा ॥ 102.1 ॥"
  },
  {
    "text": "वानप्रस्थो ब्रह्मचारी साग्निः सोपासनः क्षमी ॥\nअफालकृष्टेनाग्नींश्च पितृदेवातिथींस्तथा ॥ 102.2 ॥"
  },
  {
    "text": "भृत्यांस्तु तर्पयेच्छ्मश्रुजटालोमभृदात्मवान् ॥\nदान्तस्त्रिसवर्णस्नायी निवृत्तश्च प्रतिग्रहात् ॥ 102.3 ॥"
  },
  {
    "text": "स्वाध्यायवान्ध्यानशीलः सर्वभूतहितेरतः (तिः) ॥\nअह्नो मासस्य मध्ये वा कुर्य्याद्वार्थपरिग्रहम् ॥ 102.4 ॥"
  },
  {
    "text": "कृतं त्यजेदाश्वयुजे युञ्जेत्कालं व्रतादिना ॥\nपक्षे मासेथवाश्नीयाद्दन्तोलूखलिको भवेत् ॥ 102.5 ॥"
  },
  {
    "text": "चान्द्रायणी स्वपेद्भूमौ कर्म कुर्य्यात्फलादिना ॥\nग्रीष्मे पंचाग्निमध्यस्थो वर्षासु स्थण्डिलेशयः ॥ 102.6 ॥"
  },
  {
    "text": "आर्द्रवासास्तु हेमन्ते योगाभ्यासाद्दिनं नयेत् ॥\nयः कण्टकैर्वितुदति चन्दनैर्यश्च लिम्पति ॥\nअक्रुद्धः परितुष्टश्च समस्तस्य च तस्य च ॥ 102.7 ॥"
  }
]