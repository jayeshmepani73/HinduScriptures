[
  {
    "text": "(अथ ज्योतिः शास्त्रम्) ॥ सूत उवाच ॥\nज्योतिश्चक्रं भुवो मानमुक्त्वा प्रोवाच केशवः ॥\nचतुर्लक्षं ज्योतिषस्य सारं रुद्राय सर्वदः ॥ 59.1 ॥"
  },
  {
    "text": "॥हरिरुवाच ॥\nकृत्तिकास्त्वग्निदेवत्या रोहिण्यो ब्रह्मणः स्मृताः ॥\nइल्वलाः सोमदेवत्या रौद्रं चार्द्रमुदाहृतम् ॥ 59.2 ॥"
  },
  {
    "text": "पुनर्वसुस्तथादित्यस्तिष्यश्च गुरुदैवतः ॥\nअश्लेषाः सर्पदेवत्या मघाश्च पितृदेवताः ॥ 59.3 ॥"
  },
  {
    "text": "भाग्याश्च पूर्वफल्गुन्य अर्य्यमा च तथोत्तरः ॥ \nसावित्रश्च तथा हस्ता चित्रा त्वष्टा प्रकीर्त्तितः ॥ 59.4 ॥"
  },
  {
    "text": "स्वाती च वायुदेवत्या नक्षत्रं परिकीर्त्तितम् ॥\nइन्द्राग्निदेवता प्रोक्ता विशाखा वृषभध्वज ॥ 59.5 ॥"
  },
  {
    "text": "मैत्रमृक्षमनूराधा ज्येष्ठा शाक्रं प्रकीर्त्तितम् ॥\nतथा निर्ऋतिदेवत्यो मूलस्तज्ज्ञैरुदाहृतः ॥ 59.6 ॥"
  },
  {
    "text": "आप्यास्त्वाषाढपूर्वास्तु उत्तरा वैश्वदेवताः ॥\nब्राह्मश्चैवाभिजित्प्रोक्तः श्रवणा वैष्णवः स्मृतः ॥ 59.7 ॥"
  },
  {
    "text": "वासवस्तु तथा ऋक्षं धनिष्ठा प्रोच्यते बुधैः ॥\nतथा शतभिषा प्रोक्तं नक्षत्रं वारुणं शिव ॥ 59.8 ॥"
  },
  {
    "text": "आजं भाद्रपदा पूर्वा अहिर्ब्रुध्न्यस्तथोत्तरा ॥\nपौष्णं च रेवती ऋक्षमश्वयुक्चाश्वदैवतम् ॥ 59.9 ॥"
  },
  {
    "text": "भरण्यृक्षं तथा याम्यं प्रोक्तास्ते ऋक्षदेवताः ॥\nब्रह्माणी संस्थिता पूर्वे प्रितपन्नवमीतिथौ ॥ 59.10 ॥"
  },
  {
    "text": "माहेश्वरी चोत्तरे च द्वितीया दशामीतिथौ ॥\nपञ्चम्यां च त्रयोदश्यां वाराही दक्षिणे स्थिता ॥ 59.11 ॥"
  },
  {
    "text": "षष्ठ्यां चैव चतुर्दश्यामिन्द्राणी पश्चिमे स्थिता ॥\nसप्तम्यां पौर्णमास्यां च चामुण्डा वायुगोचरे ॥ 59.12 ॥"
  },
  {
    "text": "अष्टम्यमावास्ययोगे महालक्ष्मीशगोचरे ॥\nएकादश्यां तृतीयायामग्निकोणे तु वैष्णवी ॥ 59.13 ॥"
  },
  {
    "text": "द्वादश्यां च चतुर्थ्यां तु कौमारी नैर्ऋते तथा ॥\nयोगिनीसम्मुखेनैव गमनादि न कारयेत् ॥ 59.14 ॥"
  },
  {
    "text": "अश्विनीमैत्ररेवत्यो मृगमूलपुनर्वसु ॥\nपुष्या हस्ता तथा ज्येष्ठा प्रस्थाने श्रेष्ठमुच्यते ॥ 59.15 ॥"
  },
  {
    "text": "हस्तादिपञ्चऋक्षाणि उत्तरात्रयमेव च ॥\nअश्विनी रोहिणी पुष्या धनिष्ठा च पुनर्वसु ॥ 59.16 ॥"
  },
  {
    "text": "वस्त्रप्रावरणे श्रेष्ठो नक्षत्राणां गणः स्मृतः ॥\nकृत्तिका भरण्यश्लेषा मघा मूलविशाखयोः ॥ 59.17 ॥"
  },
  {
    "text": "त्रीणि, पूर्वा तथा चैव अधोवक्राः प्रकीर्त्तिताः ? ॥\nएषु वापीतडागादिकूपभूमितृणानि च ॥ 59.18 ॥"
  },
  {
    "text": "देवागारस्य खननं निधानखननं तथा ॥\nगणितं ज्योतिषारम्भं खनिबिलप्रवेशनम् ॥ 59.19 ॥"
  },
  {
    "text": "कुर्य्यादधोगतान्येव अन्यानि च वृषध्वज ॥\nरेवती चाश्विनी चित्रा स्वाती हस्ता पुनर्वसु ॥ 59.20 ॥"
  },
  {
    "text": "अनुराधा मृगो ज्येष्ठा एते पार्श्वमुखाः स्मृताः ॥\nगजोष्ट्राश्वबलीवर्ददमनं महिषस्य च ॥ 59.21 ॥"
  },
  {
    "text": "बीजानां वपनं कुर्य्याद्गमनागमनादिकम् ॥\nचक्रयन्त्ररथानां च नावादीनां प्रवाहणम् ॥ 59.22 ॥"
  },
  {
    "text": "पार्श्वेषु यानि कर्माणि कुर्य्यादेतेषु तान्यपि ॥\nरोहिण्यार्द्रां तथा पुष्या धनिष्ठा चोत्तरात्रयम् ॥ 59.23 ॥"
  },
  {
    "text": "वारुणं श्रवणं चैव नव चोर्ध्वमुखाः स्मृताः ॥\nएषु राज्याभिषेकं च पट्टबन्धं च कारयेत् ॥ 59.24 ॥"
  },
  {
    "text": "ऊर्ध्वमुख्यान्युच्छ्रितानि सर्वाण्येतेषु कारयेत् ॥\nचतुर्थी चाशुभा षष्ठी अष्टमी नवमी तथा ॥ 59.25 ॥"
  },
  {
    "text": "अमावास्या पूर्णिमा च तद्वादशी च चतुर्दशी ॥\nअशुक्ला प्रतिपच्छ्रेष्ठा द्वितीया चन्द्रसूनुना ॥ 59.26 ॥"
  },
  {
    "text": "तृतीया भूमिपुत्रेण चतुर्थी च शनैश्चरे ॥\nगुरौ शुभा पञ्चमी स्यात्षष्ठी मङ्गलशुक्रयोः ॥ 59.27 ॥"
  },
  {
    "text": "सप्तमी सोमपुत्रेण अष्टमी कुजभास्करौ ॥\nनवमी चन्द्रवा(सौ) रेण दशमी तु गुरौ शुभा ॥ 59.28 ॥"
  },
  {
    "text": "एकादश्या गुरुशुक्रौ द्वादश्यां च पुनर्बुधः ॥\nत्रयोदशी शुक्रभौमौ शनौ श्रेष्ठा चतुर्दशी ॥ 59.29 ॥"
  },
  {
    "text": "पौर्णमास्यप्यमावास्या श्रेष्ठा स्याच्च बृहस्पतौ ॥\nद्वादशीं दहते भानुः शशी चैकादशीं दहेत् ॥ 59.30 ॥"
  },
  {
    "text": "कुजो दहेच्च दशमीं नवमीं च बुधो दहेत् ॥\nअष्टमीं दहते जीवः सप्तमीं भार्गवो दहेत् ॥ 59.31 ॥"
  },
  {
    "text": "सूर्य्यपुत्रो दहेत्षष्ठीं गमनाद्यासु नास्ति वै ॥\nप्रतिपन्नवमीष्वेव चतुर्दश्यष्टमीषु च ॥ 59.32 ॥"
  },
  {
    "text": "बुधवारे प्रस्थानं दूरतः परिवर्जयेत् ॥\nमेषे कर्कटके षष्ठी कन्यायां मिथुनेऽष्टमी ॥ 59.33 ॥"
  },
  {
    "text": "वृषे कुम्भे चतुर्थो च द्वादशी मकरे तुले ॥\nदशमी वृश्चिके सिंहे धनुर्मोने चतुर्दशी ॥ 59.34 ॥"
  },
  {
    "text": "एता दग्धा न गन्तव्यं पीडादिः किल मानवैः ॥\nविशाखात्रयमादित्ये पूर्वाषाढात्रये शशी ॥ 59.35 ॥"
  },
  {
    "text": "धनिष्ठात्रितयं भौमे बुधे वै रेवतीत्रयम् ॥\nरोहिण्यादित्रयं जीवे शुक्रे पुष्यात्रयं शिव ॥ 59.36 ॥"
  },
  {
    "text": "शनिवारे वर्जयेच्च उत्तराफल्गुनीत्रयम् ॥\nएषु योगेषु चोत्पातमृत्युरोगादिकं भवेत् ॥ 59.37 ॥"
  },
  {
    "text": "मूलेऽर्कः श्रवणे चन्द्रः प्रोष्ठपद्युत्तरे कुजः ॥\nकृत्तिकासु बुधश्चैव गुरौ रुद्र पुनर्वसुः ॥ 59.38 ॥"
  },
  {
    "text": "पूर्वफल्गुनी शुक्रे च स्वातिश्चैव शनैश्वरे ॥\nएतै चामृतयोगाः स्युः सर्वकार्य्यप्रसाधकाः ॥ 59.39 ॥"
  },
  {
    "text": "कालं प्रवध्यन्नि ? शक्तिदा ? नेष्टमंद ? ॥\nपर्वादिस्तु ज्ञेयः कालः कालविशारदैः ॥ 59.40 ॥"
  },
  {
    "text": "एकीकृत्याक्षरान्मात्रं नाम्नोः स्त्रीपुंसयोस्त्रिभिः ॥\nभागे द्विशेषे स्त्रीनाशः पुसः स्यादेकशून्ययोः ॥ 59.41 ॥"
  },
  {
    "text": "विष्कम्भे घटिकाः पंच शूले सप्त प्रकीर्तिताः ॥\nषड्गण्डे चातिगण्डे च नव व्याघातवज्रयोः ॥ 59.42 ॥"
  },
  {
    "text": "व्यतीपाते च परिघे वैधृते च दिनेदिने ॥\nएतै मृत्युयुता ह्येषु सर्वकर्माणि वर्जयेत् ॥ 59.43 ॥"
  },
  {
    "text": "हस्तेऽर्कश्च गुरुः पुष्ये अनुराधा बुधे शुभा ॥\nरोहिणी च शनौ श्रेष्ठा सौमं सोमेन वै शुभम् ॥ 59.44 ॥"
  },
  {
    "text": "शुक्रे च रेवती श्रेष्ठा अश्विनी मंगले शुभा ॥\nएतेषु सिद्धियोगा वै सर्वदोषविनाशनाः ॥ 59.45 ॥"
  },
  {
    "text": "भार्गवे भरणी चैव सोमे चित्रा वृषध्वज ! ॥\nभौमे चै वोत्तराषाढा धनिष्ठा च बुधे हर ! ॥ 59.46 ॥"
  },
  {
    "text": "गुरौ शतभिषा रुद्र ! शुक्रे वै रोहिणी तथा ॥\nशनौ च रेवती शम्भो ! विषयोगाः प्रकीर्त्तिताः ॥ 59.47 ॥"
  },
  {
    "text": "पुष्यः पुनर्वसुश्चैव रेवती चित्रया सह ॥\nश्रवणं च धनिष्ठा च हस्ताश्वनीमृगास्तथा ॥ 59.48 ॥"
  },
  {
    "text": "कुर्य्याच्छतभिषायां च जातकर्मादि मानवः ॥\nविशाखा चोत्तरात्रीणि मघार्द्रा भरणी तथा ॥\nआश्लेषा कृत्तिका रुद्र ! प्रस्थाने मरणप्रदाः ॥ 59.49 ॥"
  }
]