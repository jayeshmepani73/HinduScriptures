[
  {
    "text": "॥हरिरुवाच ॥\nनरस्त्रीलक्षणं वक्ष्ये संक्षपाच्छृणु शङ्कर ॥\nअस्वेदिनौ मृदुतलौ कमलोदरसन्निभौ ॥ 63.1 ॥"
  },
  {
    "text": "श्लिष्टाङ्गुली ताम्रनखौ सुगुल्फौ शिरयोज्झितौ ॥\nकूर्मोन्नतौ च चरणौ स्यातां नृपवरस्य हि ॥ 63.2 ॥"
  },
  {
    "text": "विरूक्षपाण्डुरनखौ वक्रौ चैव शिरानतौ ॥\nसूर्पाकारौ च चरणौ संशुष्कौ विरलाङ्गुली ॥ 63.3 ॥"
  },
  {
    "text": "दुः खदारिद्यदौ स्याता नात्र कार्य्यां विचारणा ॥\nअल्परोमयुता श्रेष्ठा जङ्घा हस्तिकरोपमा ॥ 63.4 ॥"
  },
  {
    "text": "रोमैकैकं कूपके स्याद्भूपानां तु महात्मनाम् ॥\nद्वेद्वे रोम्णी पण्डितानां श्रोत्रियाणां तथैव च ॥ 63.5 ॥"
  },
  {
    "text": "रोमत्रयं दरिद्राणां रोगी निर्मांसजानुकः ॥\nअल्पलिङ्गी च धनवान्स्याच्च पुत्रादिवर्जितः ॥ 63.6 ॥"
  },
  {
    "text": "स्थूललिङ्गो दरिद्रः स्यादुख्येकवृष्णी भवेत् ॥\nविषमेस्त्रीचञ्चलो वै नृपः स्याद्वृषणे समे ॥ 63.7 ॥"
  },
  {
    "text": "प्रलम्बवृषणोऽल्पायुर्निर्द्रव्यः कुमणिर्भवेत् ॥\nपाण्डुरैर्मलिनैश्चैव मणिभिश्च सुखी नरः ॥ 63.8 ॥"
  },
  {
    "text": "निः स्वाः सशब्दमूत्राः स्युर्नृपा निश्शब्दधारया ॥\nभोगाढ्याः समजठरा निः स्वाः स्युर्घटसन्निभाः ॥ 63.9 ॥"
  },
  {
    "text": "सर्पोदरा दरिद्राः स्यू रेखाभिस्चायुरुच्यते ॥\nललाटे यस्य दृश्यन्ते तिस्त्रो रेखाः समाहिताः ॥ 63.10 ॥"
  },
  {
    "text": "सुखी पुत्रसमायुक्तः स षष्टिं जीवते नरः ॥\nचत्वारिंशच्च वर्षाणि द्विरेखादर्शनान्नरः ॥ 63.11 ॥"
  },
  {
    "text": "विंशत्यब्दं त्वेकरेखा आकर्णान्ताः शतायुषः ॥ 63.12 ॥"
  },
  {
    "text": "सप्तत्यायुर्द्विरेखा तु षष्ट्यायुस्तिसृभिर्भवेत् ॥\nव्यक्ताव्यक्ताभी रेखाभिर्विंशत्यायुर्भवेन्नरः ॥ 63.13 ॥"
  },
  {
    "text": "चत्वारिंशच्च वर्षाणि हीनरेखस्तु जीवति ॥\nभिन्नाभिश्चैव रेखाभिरपमृत्युर्नरस्य हि ॥ 63.14 ॥"
  },
  {
    "text": "त्रिशूलं पट्टिशं वापि ललाटे यस्य दृश्यते ॥\nधनपुत्र समायुक्तः स जीवेच्छरदः शतम् ॥ 63.15 ॥"
  },
  {
    "text": "तर्जन्या मध्यमाङ्गुल्या आयूरेखा तु मध्यतः ॥\nसंप्राप्ता या भवेद्रुद्र ! स जीवेच्छरदः शतम् ॥ 63.16 ॥"
  },
  {
    "text": "प्रथमा ज्ञानरेखा तु ह्यंगुष्ठादनुवर्त्तते ॥\nमध्यमामूलगा रेखा आयूरेखा अतः परम् ॥ 63.17 ॥"
  },
  {
    "text": "कनिष्ठिकां समाश्रित्य आयूरेखा समाविशेत् ॥\nअच्छिन्ना वा विभक्ता वा स जीवेच्छरदः शतम् ॥ 63.18 ॥"
  },
  {
    "text": "यस्य पाणितले रेखा आयुस्तस्य प्रकाशयेत् ॥\nशतवर्षाणि जीवेच्च भोगी रुद्र ! न संशयः ॥ 63.19 ॥"
  },
  {
    "text": "कनिष्ठिकां समाश्रित्य मध्यमायामुपागता ॥\nषष्ठिवर्षायुषं कुर्य्यादायूरेखा तु मानवम् ॥ 63.20 ॥"
  }
]