[
  {
    "text": "।।हरिरुवाच ।।\nप्रसङ्गात्कथयिष्यामि शालग्रामस्य लक्षणम् ।।\nशालग्रामशिलास्पर्शात्कोटिजन्माघनाशनम् ।। 45.1 ।।"
  },
  {
    "text": "शङ्खचक्रगदापद्मी (हस्तः) (केशवाख्यो) गदाधरः ।।\nसब्जकौमादकीचक्रशङ्खी (नारायणो) विभुः ।। 45.2 ।।"
  },
  {
    "text": "सचक्रशङ्खाब्जगदो (माधवः) श्रीगदाधरः ।।\nगदब्जशङ्खचक्री वा (गोविन्दो)ऽर्च्यो गदाधरः ।। 45.3 ।।"
  },
  {
    "text": "पद्मशङ्खारिगादिने (विष्णुरूपाय) ते नमः ।।\nसशङ्खाब्जगदाचक्र (मधुसूदनमूर्त्तये) ।। 45.4 ।।"
  },
  {
    "text": "नमो गदारिशङ्खाब्जयुक्त(त्रैविक्रमाय) च ।।\nसारिकौमोदकीपद्मशङ्ख(वामनमूर्त्तये) ।। 45.5 ।।"
  },
  {
    "text": "चक्राब्जशङ्खगादिने नमः (श्रीधरमूर्त्तये) ।।\n(हृषीकेशाया)ऽब्जगदाशङ्खिने चक्रिणे नमः ।। 45.6 ।।"
  },
  {
    "text": "साब्जचक्रगदाशङ्ख(पद्मनाभस्वरूपिणे) ।।\nशङ्खचक्रगदापद्मिन् (दामोदर) मनोनमः ।। 45.7 ।।"
  },
  {
    "text": "सारिशङ्खगदाब्जाय (वासुदेवाय) वै नमः ।।\nशङ्खाब्जचक्रगादिने नमः (सङ्कर्षणाय) च ।। 45.8 ।।"
  },
  {
    "text": "सुशङ्खसुगदाब्जारिधृते (प्रद्युम्नमूर्त्तये) ।। \nनमो(ऽनिरुद्धाय) गदाशङ्खाब्जारीविधारिणे ।। 45.9 ।।"
  },
  {
    "text": "साब्जशङ्खगदाचक्र(पुरुषोत्तममूर्त्तये) ।।\nनमो(ऽधोक्षजरूपाय) गदाशङ्खारिपद्मिने ।। 45.10 ।।"
  },
  {
    "text": "(नृसिंहमूर्त्तये) पद्मगदाशङ्खारिधारिणे ।।\nपद्मारिशङ्खगदिने नमोऽ(स्त्वच्युतमूर्त्तये) ।। 45.11 ।।"
  },
  {
    "text": "सशङ्कचक्राब्जगदं (जनार्दन) मिहानये ।।\n(उपेंद्रः) सगदः सारिः पद्मशङ्‌खिन्नमोनमः ।। 45.12 ।।"
  },
  {
    "text": "सुचक्राब्जगदाशङ्‌खयुक्ताय (हरिमूर्त्तये) ।।\nसगदाब्जारिशङ्‌खाय नमः (श्रीकृष्णमूर्त्तये) ।। 45.13 ।।"
  },
  {
    "text": "शालग्रामशिलाद्वारगतलग्नद्विचक्रधृक्‌ ।।\nशुक्लाभो(वासुदेवाख्यः) सोऽव्याद्वः श्रीगदाधरः ।। 45.14 ।।"
  },
  {
    "text": "लग्नद्विचक्रो रक्ताभः पूर्वभागस्तुपुष्कलः ।।\nसंकर्षणोऽथ(प्रद्युम्नः) सूक्ष्मचक्रस्तु पीतकः ।। 45.15 ।।"
  },
  {
    "text": "स दीर्घः सशिरश्छिद्रो यो(ऽनिरुद्धस्तु) वर्तुलः ।।\nनीलो द्वारि त्रिरेखश्च अथ (नारायणो)ऽसितः ।। 45.16 ।।"
  },
  {
    "text": "मध्ये गादकृती रेखा नाभिचक्रो (क्र) महोन्नतः ।।\nपृथुवक्षा (नृसिंहो) वः कपिलोऽव्यात्त्रिबिन्दुकः ।। 45.17 ।।"
  },
  {
    "text": "अथवा पञ्चबिन्दुस्तत्पूजनं ब्रह्मचारिणः ।।\n(वराहः) शक्तिलिङ्गोऽव्याद्विषमद्वयचक्रकः ।। 45.18 ।।"
  },
  {
    "text": "नीलस्त्रिरेखः स्थूलोऽथ (कूर्ममूर्त्तिः स बिन्दुमान् ।।\n(कृष्णः) स वर्त्तुलावर्त्तः पातु वो नतपृष्ठकः ।। 45.19 ।।"
  },
  {
    "text": "(श्रीधरः) पञ्चरेखोऽव्या (द्वनमाली) गादाङ्कितः ।।\n(वामनो) वर्त्तुलो ह्रस्वो वा (रा) मचक्रः सुरेश्वरः ।। 45.20 ।।"
  },
  {
    "text": "नानावर्णोऽनेकमूर्त्तिर्नागभोगी (त्वनन्तकः) ।।\nस्थूलो (दामोदरो) नीलो मध्येवक्रः सुनीलकः ।। 45.21 ।।"
  },
  {
    "text": "सङ्कीर्णद्वारकः सोऽव्यादथ ब्रह्मा सुलोहितः ।।\nसदीर्घरेखः सुषिर एकचक्राम्बुजः पृथुः ।। 45.22 ।।"
  },
  {
    "text": "पृथुच्छिद्रः स्थूलचक्रः(कृष्णो) (विष्णुश्च) बिल्ववत् ।।\n(हयग्रीवो) ऽङ्कुशाकारः पञ्चरेखः सकौस्तुभः ।। 45.23 ।।"
  },
  {
    "text": "(वैकुण्ठो मणिरत्नाभ एकचक्राम्बुजोऽसितः ।।\n(मत्स्यो) दीर्घोऽम्बुजाकारो द्वाररेखश्च पातु वः ।। 45.24 ।।"
  },
  {
    "text": "रामचक्रो दक्षरेखः श्यामोवोऽव्या (त्त्रिविक्रमः) ।।\nशालग्रामे द्वारकायां स्थिताय गदिने नमः ।। 45.25 ।।"
  },
  {
    "text": "एकद्वारश्चतुश्चक्रो वनमालाविभूषितः ।।\nस्वर्णरेखासमायुक्तो गोष्पदेन विराजितः ।। 45.26 ।।"
  },
  {
    "text": "कदम्बकुसुमाकारो (लक्ष्मीनारायणो)ऽवतु ।।\nएकेन लक्षितो योव्याद्रदाधारी (सुदर्शनः) ।। 45.27 ।।"
  },
  {
    "text": "(लक्ष्मीनारायणो) द्वाभ्यांत्रिभिर्मूर्त्ति(स्त्रिविक्रमः) ।।\nचतुर्भिश्च (चतुर्व्यूहो) (वासुदेवश्च) पञ्चभिः ।। 45.28 ।।"
  },
  {
    "text": "(प्रद्युम्नः) षडूभिरेव स्यात् (संकर्षण) इतस्ततः ।।\n(पुरुषोत्तमो)ऽष्टभिः स्या(न्नवव्यूहो) नवांकितः ।। 45.29 ।।"
  },
  {
    "text": "(दशावतारो) दशभिरनिरुद्धोऽवतादथ ।।\n(द्वादशात्मा) द्वादशबिरत ऊर्द्ध्व(मनन्तकः) ।। 45.30 ।।"
  },
  {
    "text": "विष्णोर्मूर्त्तिमयं स्तोत्रं यः पठेत्स दिवं व्रजेत् ।।\n(ब्रह्मा) चतुर्मुखो दण्डी कमण्डलुयुगान्वितः ।। 45.31 ।।"
  },
  {
    "text": "(महेश्वरः) प्रञ्चवक्रो दशबाहुर्वृषध्वजः ।।\nयथायुधस्तथा गौरी चण्डिका च सरस्वती ।। 45.32 ।।"
  },
  {
    "text": "महालक्ष्मीर्मातरश्च पद्महस्तो (दिवाकरः) ।।\nगजास्यश्च गणः स्कन्दः षण्मुखोनेकधा गुणाः ।। 45.33 ।।"
  },
  {
    "text": "एतेऽर्चिताः स्थापिताश्च प्रासादे वास्तुपूजिते ।।\nधर्मार्थकाममोक्षाद्याः प्राप्यन्ते पुरुषेण च ।। 45.34 ।।"
  }
]