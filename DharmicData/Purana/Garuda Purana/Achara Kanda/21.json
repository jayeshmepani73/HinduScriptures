[
  {
    "text": "।।सूत उवाच ।।\nपंचवक्त्रार्च्चनं वक्ष्ये पृथग्यद्भुक्तिमुक्तिदम् ।।\nॐ भूर्विष्णवे आदिभूताय सर्वाधाराय मूर्त्तये स्वाहा ।। 1 ।।\nसद्योजातस्य चाह्वानमनेन प्रथमं चरेत् ।।\nॐ हां सद्योजातायैव कला ह्यष्टौ प्रकीर्त्तिताः ।।2 ।।\nसिद्धिर्ऋद्धिर्धृतिर्लक्ष्मीर्मेधा कान्तिः स्वधा स्थितिः ।।\nॐ हीं वामदेवायैव कलास्तस्य त्रयोदश ।। 3 ।।\nरजा रक्षा रतिः पाल्या कान्ति स्तृष्णा मतिः क्रिया ।।\nकामा बुद्धिश्च रात्रिश्च त्रासनी मोहिनी तथ ।।4 ।।\nमनोन्मनी अघोरा च तथा मोहा क्षुधा कलाः ।।\nनिद्रा मृत्युश्च माया च अष्टसंख्या भयंकरा ।। 5 ।।\nॐ हैं तत्पुरुषायैव (षाय) निवृत्तिश्च प्रतिष्ठा च विद्या शान्तिर्न केवला ।। 6 ।।\nॐ हौं ईशानाय नमो निश्चला च निरञ्जना ।।\nशशिनी चांगना चैव मरीचिर्ज्वालिनी तथा ।।.7 ।।"
  }
]