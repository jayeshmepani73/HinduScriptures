[
  {
    "text": "॥ सूत उवाच ॥\nपतिताया हिमाद्रौ तु त्वचस्तस्य सुरद्विषः ॥\nप्रादुर्भवन्ति ताभ्यस्तु पुष्प (ष्य) रागा महागुणाः ॥ 74.1 ॥"
  },
  {
    "text": "आपीतपाण्डुरुचिरः पाषाणः पद्मरागसंज्ञस्तु ॥\nकौकण्टकनामा स्यात्स एव यदि लोहितापीतः ॥ 74.2 ॥"
  },
  {
    "text": "आलोहितस्तु पीतः स्वच्छः काषायकः स एकोक्तः ॥\nआनीलशुक्लवर्णः स्निग्धः सोमाल(न) कः सगुणः ॥ 74.3 ॥"
  },
  {
    "text": "अत्यन्तलोहितो यः स एव खलु पद्मरागसंज्ञः स्यात् ॥\nअपि चेन्द्रनीलसंज्ञः स एव कथितः सुनीलः सन् ॥ 74.4 ॥"
  },
  {
    "text": "मूल्यं वैदूर्य्यमणेरिव गदितं ह्यस्य रत्नसारविदा ॥\nधारणफलं च तद्वत्किं तु स्त्रीणां सुतप्रदो भवति ॥ 74.5 ॥"
  }
]