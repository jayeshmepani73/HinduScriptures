[
  {
    "text": "॥याज्ञवल्क्य उवाच ॥\nअथ श्राद्धविधिं वक्ष्ये सर्वपापप्रणाशनम् ॥\nअमावस्याष्टकावृद्धिकृष्णपक्षायनद्वयम् ॥ 99.1 ॥"
  },
  {
    "text": "द्रव्यं ब्राह्मणसम्पत्तिर्विषुवत्सूर्य्यसंक्रमः ॥\nव्यतीपातो गजच्छाया ग्रहणं चन्द्रसूर्य्ययोः ॥ 99.2 ॥"
  },
  {
    "text": "श्राद्धं प्रतिरुचिश्चैव श्राद्धकालाः प्रकीर्त्तिताः ॥\nअग्नियः सर्वदेवेषु श्रोत्रियो वेदविद्युवा ॥ 99.3 ॥"
  },
  {
    "text": "वेदार्थविज्ज्येष्ठसामा त्रिमधुस्त्रिसुपर्णिकः ॥\nस्वस्त्रीयऋत्विगजामातायज्यश्वशुरमातुलाः ॥ 99.4 ॥"
  },
  {
    "text": "त्रिणाचिकेतदौहित्रशिष्यसम्बन्धिबान्धवाः ॥\nकर्मनिष्ठास्तपोनिष्ठाः पञ्चाग्निब्रह्मचारिणः ॥ 99.5 ॥"
  },
  {
    "text": "पितृमातृपराश्चैव ब्राह्मणाः श्राद्धदेवताः ॥\nरोगी हीनातिरिक्ताङ्गः काणः पौनर्भवस्तथा ॥ 99.6 ॥"
  },
  {
    "text": "अवकीर्ण्याद यो ये च ये चाचारविवर्जिताः ॥\nअवैष्णवाश्च ते सर्वे न श्राद्धार्हाः कदाचन ॥ 99.7 ॥"
  },
  {
    "text": "निमन्त्रयेच्च पूर्वेद्युर्द्विजैर्भाव्यं च संयतैः ॥\nआजान्तांश्चैव पूर्वाह्णेह्यासनेषूपवेशयेत् ॥ 99.8 ॥"
  },
  {
    "text": "युग्मान्देवे तथा पित्र्ये स्वप्रदेशेषु शक्तितः ॥\nद्वौ दैव प्रागुदक् पित्र्ये त्रीण्येकं चोभयोः पृथक् ॥ 99.9 ॥"
  },
  {
    "text": "मातामहानामप्येवं तन्त्रं वा वैश्वदेविकम् ॥\nहस्तप्रक्षालनं दत्त्वा विष्टरार्थे कुशानपि ॥ 99.10 ॥"
  },
  {
    "text": "आवाह्य तदनुज्ञातो विश्वदेवासइत्यृचा ॥\nयवैरन्नं विकीर्य्याथ भोजने सपवित्रके ॥ 99.11 ॥"
  },
  {
    "text": "शन्नोदेव्या पयः क्षिप्त्वा यवोऽसीति यवांस्तथा ॥\nयादिव्या इति मन्त्रेण हस्तेष्वेव विनिः क्षिपेत् ॥ 99.12 ॥"
  },
  {
    "text": "गन्धोदके तथा दीपमाल्यदामप्रदीपकम् ॥\nअपसव्यं ततः कृत्वा पितॄणामप्रदक्षिणम् ॥ 99.13 ॥"
  },
  {
    "text": "द्विगुणांस्तु कुशान्दत्त्वा उशन्तस्त्वेत्यृचा पितॄन् ॥\nआवाह्य तदनु ज्ञातो जपेदायन्तुनस्ततः ॥ 99.14 ॥"
  },
  {
    "text": "यवार्थस्तु तिलैः कार्य्यः कुर्य्यादर्घ्यादि पूर्ववत् ॥\nदत्त्वार्घ्यं संस्रंवांस्तेषां पात्रे कृत्वा विधानतः ॥ 99.15 ॥"
  },
  {
    "text": "पितृभ्यः स्थानमसीति न्युब्जं पात्रं करोत्यधः ॥\nअग्नौ करिष्य आदाय पृच्छत्यन्नं घृप्लुतम् ॥ 99.16 ॥"
  },
  {
    "text": "कुरुष्वेति तथोक्तोसौ हुत्वाग्नौ पितृयज्ञवत् ॥\nहुतशेषं प्रदद्याच्च भाजनेषु समाहितः ॥ 99.17 ॥"
  },
  {
    "text": "यथालाभोपपन्नेषु रौप्येषु च विशेषतः ॥\nदत्त्वान्नं पृथिवीपात्रमिति पात्राभिमन्त्रणम् ॥ 99.18 ॥"
  },
  {
    "text": "कृत्वे दंविष्णुरित्येवं द्विजाङ्गुष्ठं निवेशयेत् ॥\nसव्याहृतिं च गायत्त्रीं मधुवातेत्यृचस्तथा ॥ 99.19 ॥"
  },
  {
    "text": "जप्त्वा यथासुखं वाच्यं भुञ्जीरंस्तेऽपि वाग्यताः ॥\nअन्नमिष्टं हविष्यं च दद्यादक्रोधनोत्वरः ॥ 99.20 ॥"
  },
  {
    "text": "आतृप्तेस्तु पवित्राणि जप्त्वा पूर्वजपं तथा ॥\nअन्नमादाय तृप्ताः स्थः शेषं चैवान्नमन्वहम् च ॥ 99.21 ॥"
  },
  {
    "text": "तदन्नं विकिरेद्भूमौ दद्याच्चापः सकृत्सकृत् ॥\nसर्वमन्नमुपादाय सतिलं दक्षिणामुखः ॥ 99.22 ॥"
  },
  {
    "text": "उच्छिष्टसन्निधौ पिण्डान्प्रदद्यात्पितृयज्ञवत् ॥\nमातामहानामप्यवं दद्यादाचमनं ततः ॥ 99.23 ॥"
  },
  {
    "text": "स्वस्ति वाच्यं ततो दद्यादक्षय्योदकमेव च ॥\nदत्त्वा च दक्षिणां शक्त्या स्वधाकारमुदाहरेत् ॥ 99.24 ॥"
  },
  {
    "text": "वाच्यतामिन्यनुज्ञातः पितृभ्यश्च स्वधोच्यताम् ॥\nविप्रैरस्तु स्वधेत्युक्तो भूमौ सिञ्चेत्ततो जलम् ॥ 99.25 ॥"
  },
  {
    "text": "प्रीयन्तामिति चाहैवं विश्वेदेव्यं जलं ददत् ॥\nदातारो नोऽभिवर्धन्तां वेदाः सन्ततिरेव च ॥ 99.26 ॥"
  },
  {
    "text": "श्रद्धा च नो मा व्यगमद्वहु देयं च नोऽस्त्विति ॥\nइत्युक्तोऽपि प्रिया वाचः प्रणिपत्य विसर्जयेत् ॥ 99.27 ॥"
  },
  {
    "text": "वाजेवाजे इति प्रीत्या पितृपूर्वं विसर्जनम् ॥\nयस्मिंस्ते संस्रवाः पूर्वमर्घ्यपात्रे निपातिताः ॥ 99.28 ॥"
  },
  {
    "text": "पितृपात्रं तदुत्तानं कृत्वा विप्रान्विसर्जयेत् ॥\nप्रदक्षिणमनुव्रज्य भुञ्जीत पितृसेवितम् ॥ 99.29 ॥"
  },
  {
    "text": "ब्रह्मचारीं भवेत्तां तु रजनीं भार्य्यया सह ॥\nएवं प्रदक्षिणं कृत्वा वृद्धौ नान्दीमुखानपि ॥ 99.30 ॥"
  },
  {
    "text": "यजेत्तदधिकर्कन्धूमिश्राः पिण्डा यैवः श्रिताः ॥\nएकोद्दिष्टं दैवहीनं एकान्नैकपवित्रकम् ॥ 99.31 ॥"
  },
  {
    "text": "आवाहनाग्नौकरणरहितं त्वपसव्यवत् ॥\nउपतिष्ठतामित्यक्षय्यस्थाने विप्रान्विसर्जयेत् ॥ 99.32 ॥"
  },
  {
    "text": "अभिरम्यतां प्रबूयाद् ब्रुयुस्तेभिरताः स्म ह ॥\nगन्धो दकतिलैर्मिश्रं कुर्य्यात्पात्रचतुष्टयम् ॥ 99.33 ॥"
  },
  {
    "text": "अर्घ्यार्थं पितृपात्रेषु प्रेतपात्रं प्रसेचयेत् ॥\nये समाना इति द्वाभ्यां शेषं पूर्ववदाचरेत् ॥ 99.34 ॥"
  },
  {
    "text": "एतत्सपिण्डीकरणमेकोद्दिष्टं स्त्रिया अपि ॥\nअर्वाक् सपिण्डीकरणं यस्य संवत्सराद्भवेत् ॥ 99.35 ॥"
  },
  {
    "text": "तस्याप्यन्नं सोदकुम्भं दद्यात्संवत्सरं द्विजः ॥\nपिण्डांश्च गोज विप्रेभ्यो दद्याद्ग्नौ जलेऽपि वा ॥ 99.36 ॥"
  },
  {
    "text": "हविष्यान्नेन वै मासं पायसेन तु वत्सरम् ॥\nमात्स्यहारिणकौरभ्रशाकुनच्छागपार्षतैः ॥ 99.37 ॥"
  },
  {
    "text": "ऐणरौरववा राहशाशमांसैर्यथाक्रमम् ॥\nमासवृद्ध्यापि तुष्यन्ति दत्तैरिह पितामहाः ॥ 99.38 ॥"
  },
  {
    "text": "दद्याद्वर्षात्रयोदश्यां मघासु च न संशयः ॥\nप्रतिपत्प्रभृतिष्वेवं कन्या दीश्राद्धदो लभेत् ॥ 99.39 ॥"
  },
  {
    "text": "शस्त्रेण निहतानां तु चतुर्दश्यां प्रदीयते ॥\nस्वर्गं ह्यपत्यमोजश्च शौर्य्यं क्षेत्रं बलं तथा ॥ 99.40 ॥"
  },
  {
    "text": "पुत्रश्रैष्ट्यं स सौभाग्यं समृद्धिं मुख्यतां शुभम् ॥\nप्रवृत्तचक्रतां चैव वाणिज्यप्रभृतींस्तथा ॥ 99.41 ॥"
  },
  {
    "text": "अरोगित्वं यशो वीतशोकतां परमां गतिम् ॥\nधनं विद्यां च वाक्सिद्धिं कुप्यं गोजाविकं तथा ॥ 99.42 ॥"
  },
  {
    "text": "अश्वानायुश्च विधिवद्यः श्राद्धं संप्रयच्छति ॥\nकृत्तिकादिभरण्यन्तं स कामान्प्राप्नुयादिमान् ॥ 99.43 ॥"
  },
  {
    "text": "वस्त्राद्याः प्रीणयन्त्येव नरं श्राद्धकृतं द्विजाः ॥\nआयुः प्रजा धनं विद्यां स्वर्गमोक्षसुखानि च ॥ 99.44 ॥"
  },
  {
    "text": "प्रयच्छति यथा राज्यं प्रीत्या नित्यं पितामहः ॥ 99.45 ॥"
  }
]