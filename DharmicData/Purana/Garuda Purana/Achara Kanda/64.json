[
  {
    "text": "॥हरिरुवाच ॥\nयस्यास्तु कुञ्चिताः केशा मुखं च परिमण्डलम् ॥\nनाभिश्च दक्षिणावर्त्ता सा कन्या कुलवर्धिनी ॥ 64.1 ॥"
  },
  {
    "text": "या च काञ्चनवर्णाभा रक्तहस्तसरोरुहा ॥\nसहस्त्राणां तु नारीणां भवेत्सापि पतिव्रता ॥ 64.2 ॥"
  },
  {
    "text": "वक्रकेशा च या कन्या मण्डलाक्षी च या भवेत् ॥\nभर्त्ता च म्रियते तस्या नियतं दुः खभागिनी ॥ 64.3 ॥"
  },
  {
    "text": "पूर्णचन्द्रमुखी कन्या बालसूर्य्यसमप्रभा ॥\nविशालनेत्रा बिम्बोष्ठी सा कन्या लभते सुखम् ॥ 64.4 ॥"
  },
  {
    "text": "रेखाभिर्बहुभिः क्लेशं स्वल्पाभिर्धनहीनता ॥\nरक्ताभिः सुखमाप्नोति कृष्णाभिः प्रेष्यतांव्रजेत् ॥ 64.5 ॥"
  },
  {
    "text": "कार्य्ये च मन्त्री सत्स्त्री स्यात्सती (खी) स्यात्करणेषु च ॥\nस्नेहेषु भार्य्या माता स्याद्वेश्या च शयने शुभा ॥ 64.6 ॥"
  },
  {
    "text": "अङ्कुशं कुण्डलं चक्रं यस्याः पाणितले भवेत् ॥\nपुत्रं प्रसूयते नारी नरेन्द्रं लभते पतिम् ॥ 64.7 ॥"
  },
  {
    "text": "यस्यास्तु रोमशौ पार्श्वौ रोमशौ च पयोधरौ ॥\nअन्नतौ चाधरोष्ठौ च क्षिप्रं मारयते पतिम् ॥ 64.8 ॥"
  },
  {
    "text": "यस्याः पाणितले रेखा प्राकारस्तोरणं भवेत् ॥\nअपि दासकुले जाता राज्ञीत्वमुपगच्छति ॥ 64.9 ॥"
  },
  {
    "text": "उद्वृत्ता कपिला यस्य रोमराजी निरन्तरम् ॥\nअपि राजकुले जाता दासीत्वमुपगच्छति ॥ 64.10 ॥"
  },
  {
    "text": "यस्या अनामिकाङ्गुष्ठौ पृथिव्यां नैव तिष्ठतः ॥\nपतिं मारयते क्षिप्रं स्वेच्छाचारेण वर्त्तते ॥ 64.11 ॥"
  },
  {
    "text": "यस्या गमनमात्रेण भूमिकम्पः प्रजायते ॥\nपतिं मारयते क्षिप्रं स्वेच्छाचारेण वर्त्तते ॥ 64.12 ॥"
  },
  {
    "text": "चक्षुः स्नेहेन सौभाग्यं दन्तस्नेहेन भोजनम् ॥\nत्वचः स्नेहेन शाय्यां च पादस्नेहेन वाहनम् ॥ 64.13 ॥"
  },
  {
    "text": "स्निग्धोन्नतौ ताम्रनखौ नार्याश्च चरणौ शुभौ ॥\nमत्स्याङ्कुशाब्जचिह्नौ च चक्रलाङ्गललक्षितौ ॥ 64.14 ॥"
  },
  {
    "text": "अस्वेदिनौ मूदुतलौ प्रशस्तौ चरणौ स्त्रियाः ॥\nशुभे जङ्घे विरोमे च ऊरू हस्तिकरोपमौ ॥ 64.15 ॥"
  },
  {
    "text": "अश्वत्थपत्रसदृशं विपुलं गुह्यमुत्तमम् ॥\nनाभिः प्रशस्ता गम्भीरा दक्षिणावर्त्तिका शुभा ॥\nअरोमा त्रिवली नार्य्या हृत्स्तनौ रोमवर्जितौ ॥ 64.16 ॥"
  }
]