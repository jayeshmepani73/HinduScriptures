[
  {
    "text": "।।सूत उवाच ।।\nइति रुद्राब्जजौ विष्णोः शुश्राव ब्रह्मणो मुनिः ।।\nव्यासो व्यासादहं वक्ष्येहं ते शौनक नैमिषे ।। 3.1 ।।"
  },
  {
    "text": "मुनीनां श्रृण्वतां मध्ये सर्गाद्यं देवपूजनम् ।।\nतीर्थं भुवनकोशं च मन्वन्तरमिहोच्यते ।। 3.2 ।।"
  },
  {
    "text": "वर्णाश्रमादिधर्माश्च दानराज्यादिधर्मकाः ।।\nव्यवहारो व्रतं वंशा वैद्यकं सनिदानकम् ।। 3.3 ।।"
  },
  {
    "text": "अंगानि प्रलयो धर्मकामार्थज्ञानमुत्तमम् ।।\nसप्रपञ्चं निष्प्रपञ्चं कृतं विष्णोर्निगद्यते ।। 3.4 ।।"
  },
  {
    "text": "पुराणे गारुडे सर्वं गरुडो भगवानथ ।।\nवासुदेवप्रसादेन सामर्थ्यातिशयैर्युतः ।। 3.5 ।।"
  },
  {
    "text": "भुत्वा हरेर्वाहनं च सर्गादीनां च कारणम् ।।\nदेवान्विजित्य गरुडो ह्यमृताहरणं तथा ।। 3.6 ।।"
  },
  {
    "text": "चक्रे क्षुधा हृतं यस्य ब्रह्माण्डमुदरे हरेः ।।\nयं दृष्ट्वा स्मृतमात्रेण नागादीनां च संक्षयम् ।। 3.7 ।।"
  },
  {
    "text": "कश्यपो गारुडाद्वृक्षं दग्धं चाजीवयद्यतः ।।\nगरुडः स हरिस्तेन प्रोक्तं श्रीकश्यपाय च ।। 3.8 ।।"
  },
  {
    "text": "तच्छ्रीमद्रारुडं पुण्यं सर्वदं पठतस्तव ।। \nवक्ष्ये व्यासं नमस्कृत्य श्रृणु शौनक तद्यथा ।। 3.9 ।।"
  }
]