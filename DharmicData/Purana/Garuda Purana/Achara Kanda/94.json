[
  {
    "text": "॥याज्ञवल्क्य उवाच ॥\nगर्भाष्टमेऽष्टमे वाब्दे ब्राह्मणस्योपनायनम् ॥\nरज्ञामेकादशे सैके विशामेके यथाकुलम् ॥ 94.1 ॥"
  },
  {
    "text": "उपनीय कुरुः शिष्यं महाव्याहृतिपूर्वकम् ॥\nवेदमध्यापयेदेनं शौचाचारांश्च शिक्षयेत् ॥ 94.2 ॥"
  },
  {
    "text": "दिवा सन्ध्यासु कर्णस्थब्रह्मसूत्र उदड्मुखः ॥\nकुर्य्यान्मूत्रपुरीषे तु रात्रौ चेद्दक्षिणामुखः ॥ 94.3 ॥"
  },
  {
    "text": "गृहीतशिश्रश्चोत्थाय मृद्भिरभ्युद्धृतैर्जलैः ॥\nगन्धलेपक्षयकरं शौचं कुर्य्यान्महाव्रतः ॥ 94.4 ॥"
  },
  {
    "text": "अन्तर्जानुः शुचौ देश उपविष्ट उदङ्मुखः ॥\nप्राग्वा ब्राह्मेण तीर्थेन द्विजो नित्यमुपस्पृशेत् ॥ 94.5 ॥"
  },
  {
    "text": "कनिष्ठादेशिन्यङ्गुष्ठमूलान्यग्रं करस्य च ॥\nप्रजापतिपितृब्रह्मदेवतीर्थान्यनुक्रमात् ॥ 94.6 ॥"
  },
  {
    "text": "त्रिः प्राश्यापो द्विरुन्मृज्य खान्याद्भिः समुपस्पृशेत् ॥\nअद्भिस्तु प्रकृतिस्थाभिर्होनाभिः फेनबुद्दैः ॥ 94.7 ॥"
  },
  {
    "text": "हृत्कण्ठतालुनाभिस्तु यथासंख्यं द्विजातयः ॥\nशुध्येरंस्री च शूद्रश्च सकृत्स्पृष्टाभिरन्ततः ॥ 94.8 ॥"
  },
  {
    "text": "स्नानमब्दैवतैर्मन्त्रैर्मार्जनं प्राणसंयमः ॥\nसूर्य्यस्य चाप्युपस्थानं गायत्त्रयाः प्रत्ययं जपः ॥ 94.9 ॥"
  },
  {
    "text": "गायत्त्रीं शिरसा सार्द्धं जपेद्व्याहृतिपूर्विकाम् ॥\nप्रतिप्रणवसंयुक्तां त्रिरयं प्राणसंयमः ॥ 94.10 ॥"
  },
  {
    "text": "प्राणानायम्य सम्प्रोक्ष्य त्र्यृचेनाब्दैवतेन तु ॥\nजपन्नासीत सावित्त्रीं प्रत्यगातारकोदयात् ॥ 94.11 ॥"
  },
  {
    "text": "सन्ध्यां प्राक् प्रातरेवं हि तिष्ठेदासूर्य्यदर्शनात् ॥\nअग्निकार्य्यं ततः कुर्य्यात्सन्ध्ययोरुभयोरपि ॥ 94.12 ॥"
  },
  {
    "text": "ततोऽभिवादयेद्वृद्वानसावहमिति ब्रुवन् ॥\nगुरुं चैवाप्युपासीत स्वाध्यायार्थं समाहितः ॥ 94.13 ॥"
  },
  {
    "text": "साहूतश्चाप्यधीयीत सर्वं चास्मै निवेदयेत् ॥\nहितं तस्याचरेन्नित्यं मनोवाक्रायकर्मभिः ॥ 94.14 ॥"
  },
  {
    "text": "दण्डाजिनोपवीतानि मेखलां चैव धारयेत् ॥\nब्राह्मणेषु चरेद्भैक्षमनिन्द्येष्वात्मवृत्तये ॥ 94.15 ॥"
  },
  {
    "text": "आदिमध्यावसानेषु भवेच्छन्दोपलक्षिता ॥\nब्राह्मणक्षत्त्रियविशां भैक्षचर्य्या यथाक्रमम् ॥ 94.16 ॥"
  },
  {
    "text": "कृताग्निकार्य्यो भुञ्जीत विनीतो गुर्वनुज्ञया ॥\nआपोशानक्रियापूर्वं सत्कृत्यान्नमकुत्सयन् ॥ 94.17 ॥"
  },
  {
    "text": "ब्रह्मचार्य्यास्थितो नैकमन्नमद्यादनापदि ॥\nब्राह्मणः काममश्रीयाच्छ्राद्धे व्रतमपडियन् ॥ 94.18 ॥"
  },
  {
    "text": "मधु मांसं तथा स्विन्नमित्यादि परिवर्जयेत् ॥\nस गुरुर्यः क्रियाः कृत्वा वेदमस्मै प्रयच्छति ॥ 94.19 ॥"
  },
  {
    "text": "उपनीय ददात्येनामाचार्य्यः स प्रकीर्त्तितः ॥\nएकदेशमुपाध्याय ऋत्विग्यज्ञकृदुच्यते ॥ 94.20 ॥"
  },
  {
    "text": "एते मान्या यथापूर्वमेभ्यो माता गरीयसी ॥\nप्रतिवेदं ब्रह्मचर्य्यं द्वादशाब्दानि पञ्च वा ॥ 94.21 ॥"
  },
  {
    "text": "ग्रहणान्तिकमित्येके केशान्तश्चैव षोडशे ॥\nआषोडशाऽऽद्वाविंशाच्चाचतुर्विंशाच्च वत्सरात् ॥ 94.22 ॥"
  },
  {
    "text": "ब्रह्मक्षत्त्रविशां काल औपनायनिकः परः ॥\nअत ऊर्द्ध्वं पतन्त्येते सर्वधर्मविवर्जिताः ॥ 94.23 ॥"
  },
  {
    "text": "सावित्रीपतिता व्रात्या व्रात्यस्तोमादृते क्रतोः ॥\nमातुर्यदग्रे जायन्ते द्वितीयं मौञ्जिबन्धनम् ॥ 94.24 ॥"
  },
  {
    "text": "ब्राह्मणक्षत्त्रिय विशस्तस्मादेते द्विजातयः ॥\nयज्ञानां तपसां चैव शुभानां चैव कर्मणाम् ॥ 94.25 ॥"
  },
  {
    "text": "वेद एव द्विजातीनां निः श्रेयसकरः परः ॥ \nमधुना पयसा चैव स देवांस्तर्पयेद्द्विजः ॥ 94.26 ॥"
  },
  {
    "text": "पितॄन्मधुघृताभ्यां च ऋचोऽधीते हि सोऽन्वहम् ॥\nयजुः साम पठेत्तद्वदथर्वाङ्गिरसं द्विजः ॥ 94.27 ॥"
  },
  {
    "text": "सन्तर्पयेत्पितॄन्देवान्सोऽन्वहं हि घृतामृतैः ॥\nवाकोवाक्यं पुराणं च नाराशंसीश्च गाथिकाः ॥ 94.28 ॥"
  },
  {
    "text": "इतिहासांस्तथा विद्या योऽधीते शक्तितोऽन्वहम् ॥\nसन्तर्पयेत्पितॄन्देवान्मांसक्षीरोदनादिभिः ॥ 94.29 ॥"
  },
  {
    "text": "ते तृप्तास्तर्पयन्त्येनं सर्वकामफलैः शुभैः ॥\nयं यं क्रतुमधीतेसौ तस्यस्याप्नुयात्फलम् ॥ 94.30 ॥"
  },
  {
    "text": "भूमिदानस्य तपसः स्वाध्यायफलभाग्द्विजः ॥\nनेष्ठिको ब्रह्मचारी तु वसेदाचार्य्यसन्निधौ ॥ 94.31 ॥"
  },
  {
    "text": "तदभावेऽस्य तनये पत्न्यां वैश्वानरेऽपि वा ॥\nअनेन विधिना देहे साधयेद्विजितेन्द्रियः ॥\nब्रह्मलोकमवाप्नोति न चेह जायते पुनः ॥ 94.32 ॥"
  }
]