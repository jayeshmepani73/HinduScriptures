[
  {
    "text": "॥हरिरुवाच ॥\nमध्ये त्विलावृतो वर्षो भद्राश्वः पूर्वतोऽद्भुतः ॥\nपूर्वदक्षिणतो वर्षो हिरण्वान्वृषभध्वज ॥ 55.1 ॥"
  },
  {
    "text": "ततः किम्पुरुषो वर्षो मेरोर्दक्षिणतः स्मृतः ॥\nभारतो दक्षिणे प्रोक्तो हरिर्दक्षिणपश्चिमे ॥ 55.2 ॥"
  },
  {
    "text": "पश्चिमे केतुमालश्च रम्यकः पश्चिमोत्तरे ॥\nउत्तरे च कुरोर्वर्षः कल्पवृक्षसमावृतः ॥ 55.3 ॥"
  },
  {
    "text": "सिद्धिः स्वाभाविकी रुद्र ! वर्जयित्वा तु भारतम् ॥\nइन्द्रद्वीपः कशेरुमांस्ताम्रवर्णो गभस्तितमान् ॥ 55.4 ॥"
  },
  {
    "text": "नागद्वीपः कटाहश्च सिंहलो वारुणस्तथा ॥\nअयं तुनवमस्तेषां द्वीपः सागरसंवृतः ॥ 55.5 ॥"
  },
  {
    "text": "पूर्वे किरातास्तस्यास्ते पश्चिमे यवनाः स्थिताः ॥\nअन्ध्रा दक्षिणतो रुद्र ! तुरष्कास्त्वपि चोत्तरे ॥ 55.6 ॥"
  },
  {
    "text": "ब्राह्मणाः क्षत्त्रिया वैश्याः शूद्राश्चान्तरवासिनः ॥\nमहेन्द्रो मलयः सह्यः शुक्तिमानृक्षपर्वतः ॥ 55.7 ॥"
  },
  {
    "text": "विन्ध्यश्च पारियात्रश्च सप्तात्र कुलपर्वताः ॥\nवेदस्मृति र्नर्मदा च वरदा सुरसा शिवा ॥ 55.8 ॥"
  },
  {
    "text": "तापी पयोष्णी सरयूः कावेरी गोमती तथा ॥\nगोदावरी भीमरथी कृष्णवेणी महानदी ॥ 55.9 ॥"
  },
  {
    "text": "केतुमाला ताम्रपर्णो चन्द्रभागा सरस्वती ॥\nऋषिकुल्या च कावेरी मृत्तगङ्गा पयस्विनी ॥ 55.10 ॥"
  },
  {
    "text": "विदर्भा च शतद्रूश्च नद्यः पापहराः शुभाः ॥\nआसां पिबन्ति सलिलं मध्यदेशादयो जनाः ॥ 55.11 ॥"
  },
  {
    "text": "पाञ्चालाः कुरवो मत्स्या यौधेयाः सपटच्चराः ॥\nकुन्तयः शूरसेनाश्च मध्यदेशजनाः स्मृताः ॥ 55.12 ॥"
  },
  {
    "text": "वृषध्वज ! जनाः पाद्माः सूतमागधचेदयः ॥\nकाशय (षाया) श्च विदेहाश्च पूर्वस्यां कोशलास्तथा ॥ 55.13 ॥"
  },
  {
    "text": "कलिंगवंगपुण्ड्रांगा वैदर्भा मूलकास्तथा ॥\nविन्ध्यान्तर्निलया देशाः पूर्वदक्षिणतः स्मृताः ॥ 55.14 ॥"
  },
  {
    "text": "पुलन्दाश्मकजीमूतनयराष्ट्रनिवासिनः ॥\nकर्णा(र्ना)टकम्बोजघणा दक्षिणापथवासिनः ॥ 55.15 ॥"
  },
  {
    "text": "अम्बष्ठद्रविडा लाटाः काम्बोजाः स्त्रीमुखाः शकाः ॥\nआनर्त्तवासिनश्चैव ज्ञेया यक्षिणपश्चिमे ॥ 55.16 ॥"
  },
  {
    "text": "स्त्रीराज्याः सैन्धवा म्लेच्छा नास्ति का यवनास्तथा ॥\nपश्चिमेन च विज्ञेया माथुरा नैषधैः सह ॥ 55.17 ॥"
  },
  {
    "text": "माण्डव्याश्च तुषाराश्च मूलिकाश्वमुखाः खशाः ॥\nमहाकेशा महानादा देशास्तूत्तरपश्चिमे ॥ 55.18 ॥"
  },
  {
    "text": "लम्ब (म्पा) का स्तननागाश्च माद्रगान्धारबाह्लिकाः ॥\nहिमाचलालया म्लेच्छा उदीचीं दिशमाश्रिताः ॥ 55.19 ॥"
  },
  {
    "text": "त्रिगर्त्तनीलकोलात (भ) ब्रह्मपुत्राः सटङ्कणाः ॥\nअभीषाहाः सकाश्मीरा उदक्पर्वेण कीर्त्तिताः ॥ 55.20 ॥"
  }
]