[
  {
    "text": "॥सूत उवाच ॥\nहरिर्मन्वन्तराण्याह ब्रह्मादिभ्यो हराय च ॥\nमार्कण्डेयः पितृस्तो त्रं क्रौञ्चुकिं प्राह तच्छृणु ॥ 88.1 ॥"
  },
  {
    "text": "मार्कण्डेय उवाच ॥\nरुचिः प्रजापतिः पूर्वं निर्ममो निरहंकृतिः ॥\nअत्रस्तोऽमितमायी च चचार पृथिवीमिमाम् ॥ 88.2 ॥"
  },
  {
    "text": "अनग्निमनिकेतं तमेकाहारमनाश्रमम् ॥\nविमुक्तसङ्गं तं दृष्ट्वा प्रोचुः स्वपितरो मुनिम् ॥ 88.3 ॥"
  },
  {
    "text": "पितर ऊचुः ॥\nवत्स कस्मात्त्वया पुण्यो न कृतो दार संग्रहः ॥\nस्वर्गापवर्गहे (से)तुत्वाद्वन्धस्तेनानिशं (निमिषं) विना ॥ 88.4 ॥"
  },
  {
    "text": "गृही समस्तदेवानां पितॄणां च तथार्हणम् ॥\nऋषीणामर्थिनां चैव कुर्वल्लो कानवाप्नुयात् ॥ 88.5 ॥"
  },
  {
    "text": "स्वाहोच्चारणतो देवान्स्वधोच्चारणतः पितृन् ॥\nविभजत्यन्नदानेन भृत्याद्यानतिथीनपि ॥ 88.6 ॥"
  },
  {
    "text": "सत्त्वं दैवादृणाद्वन्धमिममस्मदृणादपि ॥\nअवाप्तोऽसि मनुष्यर्षे भूतेभ्यश्च दिनेदिने ॥ 88.7 ॥"
  },
  {
    "text": "अनुत्पाद्य सुतान्देवानसन्तर्प्य पितॄस्तथा ॥\nअकृत्वा च कथं मौण्ड्यं स्वर्गतिं प्राप्तुमिच्छसि ॥ 88.8 ॥"
  },
  {
    "text": "क्लेशबोधैककं पुत्रं अन्यायेन भवेत्तव ॥\nमृतस्य नरकं त्यक्त्वा क्लेशं एवान्यजन्मनि ॥ 88.9 ॥"
  },
  {
    "text": "॥रुचिरुवाच ॥\nपरिग्रहोऽतिदुः खाय पापाया धोगतेस्तथा ॥\nभवत्यतो मया पूर्वं न कृतो दारसंग्रहः ॥ 88.10 ॥"
  },
  {
    "text": "आत्मनः संशयोपायः क्रियते क्षणमन्त्रणात् ॥\nस्वमुक्तिहेतुर्न भवत्यसावपि परिग्रहात् ॥ 88.11 ॥"
  },
  {
    "text": "प्रक्षाल्यतेऽनुदिवसं य आत्मा निष्परिग्रहः ॥\nमम त्वपङ्कदिग्धोऽपि विद्याम्भोभिर्वरं हि तत् ॥ 88.12 ॥"
  },
  {
    "text": "अनेकभवसंभूतकर्मपङ्काङ्कितो बुधैः ॥\nआत्मा तत्त्वज्ञानतोयैः प्रक्षाल्यो नियतेन्द्रियैः ॥ 88.13 ॥"
  },
  {
    "text": "पितर ऊचुः ॥\nयुक्तं प्रक्षालनं कर्त्तुमात्मनोऽपि यतेन्द्रियैः ॥\nकिं तु नोपायमार्गोऽयं यतस्त्वं पुत्र वर्त्तसे ॥ 88.14 ॥"
  },
  {
    "text": "पञ्चयज्ञैस्तपोदानैरशुभं नुदतस्तव ॥\nफलाभिसन्धिरहितैः पूर्वकम शुभाशुभैः ॥ 88.15 ॥"
  },
  {
    "text": "एवं न बन्धो भवति कुर्वतः कारणात्मकम् ॥\nन च बन्धाय तत्कर्म भवत्यनतिसन्निभम् ॥ 88.16 ॥"
  },
  {
    "text": "पूर्वकर्म कृतं भोगैः क्षीयते ह्यनिशन्तथा ॥\nसुखदुः खात्मकैर्वत्स पुण्या पुण्यात्मकं नृणाम् ॥ 88.17 ॥"
  },
  {
    "text": "एवं प्रक्षाल्यते प्राज्ञैरात्मा बन्धाच्च रक्ष्यते ॥\nरक्ष्यश्च स्वविवेकैर्न पापपङ्केन दह्यते ॥ 88.18 ॥"
  },
  {
    "text": "रुचिरुवाच ॥\nअविद्या पच्यते वेदे कर्ममार्गात्पितामहाः ॥\nतत्कथं कर्मणो मार्गे भवन्तो योजयन्ति माम् ॥ 88.19 ॥"
  },
  {
    "text": "पितर उचुः ॥\nअविद्या सर्वमेवैतत्कर्मणैतन्मृषा वचः ॥\nकिं तु विद्यापरिप्राप्तौ हेतुः कर्म न संशयः ॥ 88.20 ॥"
  },
  {
    "text": "विहिताकरणानर्थो न सद्भिः क्रियते तु यः ॥\nसंयमो मुक्तये योऽन्यः प्रत्युताधोगतिप्रदः ॥ 88.21 ॥"
  },
  {
    "text": "प्रक्षालयामीति भवान्यदेतन्मन्यते वरम् ॥\nविहिताकरणोद्भूतैः पापैस्त्वमपि दह्यसे ॥ 88.22 ॥"
  },
  {
    "text": "अविद्याप्युपकाराय विषवज्जायते नृणाम् ॥\nअनुष्ठानाभ्युपायेन बन्धयोग्यापि नो हि सा ॥ 88.23 ॥"
  },
  {
    "text": "तस्माद्वत्स कुरुष्व त्वं विधिवद्दारसंग्रहम् ॥\nआजन्म विफलन्तेऽस्तु असम्प्राप्यान्यलौकिकम् ॥ 88.24 ॥"
  },
  {
    "text": "॥रुचिरुवाच ॥\nवृद्धोऽहं साम्प्रतं को मे पितरः सम्प्रिदास्यति ॥\nभार्यान्तथा दरिद्रस्य दुष्करो दारसंग्रहः ॥ 88.25 ॥"
  },
  {
    "text": "॥पितर ऊचुः ॥\nअस्माकं पतनं वत्स भवतश्चाप्यधोगतिः ॥\nनूनं भावि भवित्री च नाभिनन्दसि नो वचः ॥ 88.26 ॥"
  },
  {
    "text": "इत्युक्त्वा पितरस्तस्य पश्यतो मुनिसत्तम ॥\nबभूवुः सहसाऽदृश्या दीपा वातहता इव ॥ 88.27 ॥"
  },
  {
    "text": "मुनिः क्रौंचुकये प्राह मार्कण्डेयो महातपाः ॥\nरुचिवृत्तान्तमखिलं पितृसंवादलक्षणम् ॥ 88.28 ॥"
  }
]