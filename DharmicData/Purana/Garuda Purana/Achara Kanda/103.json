[
  {
    "text": "॥ याज्ञवल्क्य उवाच ॥\nभिक्षोर्धर्मं प्रवक्ष्यामितिनिबोधत सत्तमाः ॥\nवनाद्गृहाद्वा कृत्वेष्टिं सर्ववेदसदक्षिणाम् ॥ 103.1 ॥"
  },
  {
    "text": "प्राजापत्यन्तदन्तेऽपि अग्निमारोप्य चात्मनि ॥\nसर्वभूतहितः शान्तस्त्रिदण्डी सकमण्डलुः ॥ 103.2 ॥"
  },
  {
    "text": "सर्वारामं परिव्रज्य भिक्षार्थो ग्राममाश्रयेत् ॥\nअप्रमत्तश्चरेद्भैक्ष्यं सायाह्ने नाभिलक्षितः ॥ 103.3 ॥"
  },
  {
    "text": "रोहिते भिक्षुकैर्ग्रामे यात्रामात्र मलोलुपः ॥\nभवेत्परमहंसो वा एकदण्डी यमादितः ॥ 103.4 ॥"
  },
  {
    "text": "सिद्धयोगस्त्यजन्देहममृतत्वमिहाप्नुयात् ॥\nदाताऽतिथिप्रियो ज्ञानी गृही श्राद्धेऽपिमुच्यते ॥ 103.5 ॥"
  }
]