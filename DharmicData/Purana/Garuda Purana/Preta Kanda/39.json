[
  {
    "text": "श्रीगरुडमहापुराणम् ३९\nतार्क्ष्य उवाच  ।\nसूतकानां विधिं ब्रूहि दयां कृत्वा मयिप्रभो  ।\nविवेकाय हि चित्तस्य मानवानां हिताय च  ॥ २,३९.१ ॥"
  },
  {
    "text": "श्रीकृष्ण उवाच  ।\nमृते जन्मनी पक्षीन्द्र सूतकं स्याच्चतुर्विधम्  ।\nचतुर्णामपि वर्णानां सामान्यते विवर्जितम्  ॥ २,३९.२ ॥"
  },
  {
    "text": "उभयत्र दशाहानि कुलस्यान्नं विवर्जियेत् ।\nदानं प्रतिग्रहो होमः स्वाध्यायश्च निवर्तते  ॥ २,३९.३ ॥"
  },
  {
    "text": "देशं कालं तथात्मानं द्रव्यं द्रव्यप्रयाजनम्  ।\nउपपत्तिंव्मवस्थाञ्च ज्ञात्वां कर्म समाचरेत् ॥ २,३९.४ ॥"
  },
  {
    "text": "गुहावह्निप्रवेसे च देशान्तरमृतेषु च  ।\nस्नानं सचेलं कर्तव्यं सद्यः शौचं विधीयते  ॥ २,३९.५ ॥"
  },
  {
    "text": "आमगर्भाश्च ये जीवा ये च गर्भाद्विनिः सृताः  ।\nन तेषामग्निसंस्कारो नाशौचं नोदकक्रिया  ॥ २,३९.६ ॥"
  },
  {
    "text": "शिल्पिनः कारवो वैद्या दासीदासास्तथैव च  ।\nराजानः श्रोतियाश्चैव सद्यः शौचाः प्रकीर्तिताः  ॥ २,३९.७ ॥"
  },
  {
    "text": "सत्री च (व्रती) मन्त्रपूतश्च आहिताग्निर्नृपस्तथा  ।\nएतेषां सूतकं नास्ति यस्य चेच्छन्ति पार्थिवाः  ॥ २,३९.८ ॥"
  },
  {
    "text": "प्रसवे च सपिण्डानां न कुर्यात्सङ्करं द्विजः  ।\nदशाहाच्छ्रुध्यते माता अवगाह्य पिता शुचिः  ॥ २,३९.९ ॥"
  },
  {
    "text": "विवाहोत्सवयज्ञेषु अन्तरा मृतसूतके  ।\nपूर्वसङ्कल्पितं वित्तं भोज्यं तन्मनुरब्रवीत् ॥ २,३९.१० ॥"
  },
  {
    "text": "सर्वेषामेवमाशौचं मातापित्रोस्तु सूतकम्  ।\nसूकतं मातुरेवस्यादुपस्पृश्य पिता शुचिः  ॥ २,३९.११ ॥"
  },
  {
    "text": "अन्तर्दशाहे स्याताञ्चेत्पुनर्मरणजन्मनी  ।\nतावत्स्यादशुचिर्विप्रो यावत्तत्स्यादनिर्दशम्  ॥ २,३९.१२ ॥"
  },
  {
    "text": "उदिते नियमे दाने आर्ते विप्रे निवेदयेत् ।\nतथैव ऋषिभिः प्रोक्तं यथाकालं न दुष्यति  ॥ २,३९.१३ ॥"
  },
  {
    "text": "मृन्मयेन तु पात्रेण तिलैर्मिश्रजलैः सह  ।\nमृत्तिकया तथान्ते च नरः स्नात्वा शुचिर्भवेत् ॥ २,३९.१४ ॥"
  },
  {
    "text": "दानं परिषदे दद्यात्सुवर्णं गोवृषं द्विजे  ।\nक्षत्त्रियो द्विगुणं चैव वैश्यस्तु त्रिगुणं तथा  ॥ २,३९.१५ ॥"
  },
  {
    "text": "चतुर्गुणन्तु शूद्रेण दातव्यं ब्राह्मणे धनम्  ।\nएव मनुक्रमेणैव चातुर्वर्ण्यं विशुध्यति  ॥ २,३९.१६ ॥"
  },
  {
    "text": "सप्ताष्टमान्तरै शीर्णे गृह्यसंस्कारवर्जिते  ।\nअहस्तु सूतकं तस्य त्वब्दानां संख्यया स्मृतम्  ॥ २,३९.१७ ॥"
  },
  {
    "text": "ब्राह्मणार्थे विपन्ना ये नारीणां गोग्रहेषु च  ।\nआहवेषु विपन्नानामेकरात्त्रमशौचकम्  ॥ २,३९.१८ ॥"
  },
  {
    "text": "न तेषामशुभं किञ्चिद्विप्राणां शुभकर्मणि  ।\nअनाथप्रेतसंस्कारं ये कुर्वन्तु नरोत्तमः  ॥ २,३९.१९ ॥"
  },
  {
    "text": "न तेषामशुभङ्किञ्चिद्विप्रेण सहकारिणा  ।\nजलावगाहनात्तेषां सद्यः शुद्धिरुदाहृता  ॥ २,३९.२० ॥"
  },
  {
    "text": "विनिवृत्ता यदा शूद्रा उदकान्तमुपस्थिताः  ।\nतदाविप्रेणद्रष्टव्या इति वेदविदोविदुः  ॥ २,३९.२१ ॥"
  },
  {
    "text": "इति श्रीगारुडे महापुराणे उत्तरखण्डे द्वितीदृ धदृप्रेतकल्पे श्रीकृष्णगरुडसंवादे सूतककालादिनिरूपणं नामै कोनचत्वारिंशोऽध्यायः"
  }
]