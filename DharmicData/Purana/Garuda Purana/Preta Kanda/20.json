[
  {
    "text": "श्रीगरुडमहापुराणम् २०\nगरुड उवाच  ।\nये केचित्प्रेतरूपेण कुत्र वासं लभन्ति ते  ।\nप्रेतलोकाद्विनिर्मुक्ताः कथं कुत्र व्रजन्ति ते  ॥ २,२०.१ ॥"
  },
  {
    "text": "चतुर्युक्ताशीति लक्षैर्नरकैः पर्युपासिताः  ।\nयमेन रक्षितास्तत्र भूतैश्चैव सहस्रशः  ॥ २,२०.२ ॥"
  },
  {
    "text": "विचरन्ति कथं लोके नरकाच्च विनिर्गताः  ।\nगरुडोदीरितं श्रुत्वा लक्ष्मीनाथोऽब्रवीदिदम्  ॥ २,२०.३ ॥"
  },
  {
    "text": "श्रीकृष्ण उवाच  ।\nपक्षिराज शृणुष्व त्वं यत्र प्रेताश्चरन्ति वै  ।\nपरार्थदारग्रहणाच्छ (ब) लाद्द्रोहान्निशाचराः  ॥ २,२०.४ ॥"
  },
  {
    "text": "तथैव सर्वपापिष्ठः स्वात्मजान्वेषणे रताः  ।\nविचरन्त्यशरीरास्ते क्षुप्तिपासार्दिता भृशम्  ॥ २,२०.५ ॥"
  },
  {
    "text": "बन्दीगृहवि निर्मुक्ता येभ्यो नश्यन्ति जन्तवः  ।\nते व्यवस्यन्ति च प्रेता वधोपायं च बन्धुषु  ॥ २,२०.६ ॥"
  },
  {
    "text": "पितृद्वदाराणि रुन्धन्ति तन्मार्गोच्छेदकास्तथा  ।\nपितृभा गान्विगृह्णन्ति पान्थेभ्यस्तस्करा इव  ॥ २,२०.७ ॥"
  },
  {
    "text": "स्वं वेश्म पुनरागत्य मित्रस्थाने विशन्ति ते  ।\nतत्र स्थिता निरीक्षन्ते रोगशोकादिबन्धनाः  ॥ २,२०.८ ॥"
  },
  {
    "text": "पीडयन्ति ज्वरीभूय एकान्तरमिषेण तु  ।\nतृतीयकज्वरा भूत्वा शीतवातादिपीडया  ॥ २,२०.९ ॥"
  },
  {
    "text": "अन्यांश्च विविधान्रोगाञ्छिरोऽर्तिं च विषूचिकाम्  ।\nचिन्त यन्ति सदा तेषामुच्छिष्टादिस्थलस्थिताः  ॥ २,२०.१० ॥"
  },
  {
    "text": "आत्मजानां छलाल्लोका भूतसङ्घैश्च रक्षिताः  ।\nपिबन्ति ते च पानीयं भोजनोच्छिष्टयोजितम्  ॥ २,२०.११ ॥"
  },
  {
    "text": "एवं प्रेताः प्रवर्तन्ते नानादोषैर्विकर्मिणः  ॥ २,२०.१२ ॥"
  },
  {
    "text": "गरुड उवाच  ।\nकथं कुर्वन्ति ते प्रेताः केन रूपेण कस्य किम्  ।\nज्ञायते केन विधिना जल्पन्ति न वदन्ति वा  ॥ २,२०.१३ ॥"
  },
  {
    "text": "एनं छिन्धि मनोमोहं मम चेदिच्छसि प्रियम्  ।\nकलिकाले हृषीकेश प्रेतत्वं जायते बहु  ॥ २,२०.१४ ॥"
  },
  {
    "text": "श्रीविष्णुरुवाच  ।\nस्वकुलं पीडयेत्पेतः परच्छिद्रेण पीडयेत् ।\nजीवन्स दृश्यते स्नेही मृतो दुष्टत्वमाप्नुयात् ॥ २,२०.१५ ॥"
  },
  {
    "text": "रुद्रजापी धर्मरतो देवतातिथिपूजकः  ।\nसत्यवाक्प्रियवादी च न प्रेतैः स हि पीड्यते  ॥ २,२०.१६ ॥"
  },
  {
    "text": "सर्वक्रियापरिभ्रष्टो नास्तिको धर्मनिन्दकः  ।\nअसत्यवादनिरतो नरः प्रेतैः स पीड्यते  ।\nकलौ प्रेतत्वमाप्नोति तार्क्ष्याशुद्धक्रियापरः  ॥ २,२०.१७ ॥"
  },
  {
    "text": "कृतादौ द्वापरान्ते च न प्रेतो नैव पीडनम्  ।\nबहूनामेकजातानामेकः सौख्यं समश्नुते  ॥ २,२०.१८ ॥"
  },
  {
    "text": "एको दुष्कृतकर्मा च एकः सन्ततिमाञ्जनः  ।\nएकः सम्पीड्यते प्रेतैरेकः सुतधनान्वितः  ॥ २,२०.१९ ॥"
  },
  {
    "text": "एकस्य पुत्रनाशः स्यादेको दुहितृमान् भवेत् ।\nविरोधो बन्धुभिः सार्धं प्रेतदोषेण काश्यप  ॥ २,२०.२० ॥"
  },
  {
    "text": "सन्ततिर्दृश्यते नैव समुत्पन्ना विनश्यति  ।\nपशुद्रव्यविनाशश्च सा पीडा प्रेतसम्भवा  ॥ २,२०.२१ ॥"
  },
  {
    "text": "प्रकृतेः परिवर्तः स्याद्विद्वेषः सह बन्धुभिः  ।\nअकस्माद्व्यसनप्राप्तिः सा पीडा प्रेतसम्भवा  ॥ २,२०.२२ ॥"
  },
  {
    "text": "नास्तिक्यं वृत्तिलोपश्च महालोभस्तथैव च  ।\nस्याद्धन्तकलहो नित्यं सा पीडा प्रेतसम्भवा  ॥ २,२०.२३ ॥"
  },
  {
    "text": "पितृमातृनिहन्ता च देवब्राह्मणनिन्दकः  ।\nइत्यादोषमवाप्नोति सा पीडा प्रेतसम्भवा  ॥ २,२०.२४ ॥"
  },
  {
    "text": "नित्यकर्मविनिंमुक्तो जपहोमविवर्जितः  ।\nपरद्रव्याणां च हर्ता सा पीडा प्रेतसम्भवा  ॥ २,२०.२५ ॥"
  },
  {
    "text": "सुवृष्टौ कृषिनाशश्च व्यवहारो विनश्यति  ।\nलोके कलहकारी च सा पीडा प्रेतसम्भवा  ॥ २,२०.२६ ॥"
  },
  {
    "text": "मार्गे जङ्गम्यमानं तं पीडयेद्वातमण्डली  ।\nप्रेतपीडा तु सा ज्ञेया सत्यंसत्यं खगेश्वर  ॥ २,२०.२७ ॥"
  },
  {
    "text": "हीनजात्या च सम्बन्धो हीनकर्म करोति यः  ।\nअधर्मे रमते नित्यं सा पीडा प्रेतसम्भवा  ॥ २,२०.२८ ॥"
  },
  {
    "text": "व्यसनैर्द्रव्यनाशः स्यादुपक्रान्तं विनश्यति  ।\nचौराग्निराजभिर्हानिः सा पीडा प्रेतसम्भवा  ॥ २,२०.२९ ॥"
  },
  {
    "text": "महारोगोपलब्धिश्च बालकानां च पीडनम्  ।\nजाया संपीढ्यते यच्च सा पीडा प्रेतसम्भवा  ॥ २,२०.३० ॥"
  },
  {
    "text": "श्रुतिस्मृतिपुराणेषु धर्मशास्त्रसमुद्भवे  ।\nअभावो जायते धर्मे सा पीडा प्रेतसम्भवा  ॥ २,२०.३१ ॥"
  },
  {
    "text": "देवतीर्थद्विजानां तु निन्दांयः कुरुते नरः  ।\nप्रत्यक्षं वा परोक्षं वा सा पीडा प्रेतसम्भवा  ॥ २,२०.३२ ॥"
  },
  {
    "text": "स्ववृत्तिहरणं यच्च स्वप्रतिष्ठाहतिस्तथा  ।\nवंशच्छेदः नदृश्येत प्रेतदोषाद्विनान्यथा  ॥ २,२०.३३ ॥"
  },
  {
    "text": "स्त्रीणां गर्भविनाशः स्यान्न पुष्पं दृश्यते तथा  ।\nबालानां मरणं यत्र सा पीडा प्रेतसम्भवा  ॥ २,२०.३४ ॥"
  },
  {
    "text": "भावशुद्ध्या न कुरुते श्राद्धं सांवत्सरादिकम्  ।\nस्वयमेव न कुर्वीत सा पीडा प्रेतसम्भवा  ॥ २,२०.३५ ॥"
  },
  {
    "text": "तीर्थे गत्त्वा परासक्तः स्वकृत्यं च परित्यजेत् ।\nधर्मकार्ये न सम्पत्तिः सा पीडा प्रेतसम्भवा  ॥ २,२०.३६ ॥"
  },
  {
    "text": "दम्पत्योः कलहश्चैव भोजने कोपसंयुतः  ।\nपरद्रोहे मतिश्चैव सा पीडा प्रेतसंभवा  ॥ २,२०.३७ ॥"
  },
  {
    "text": "पुष्पं यत्र न दृश्येन फलं तथा  ।\nविरहो भार्यया यत्र सा पीडा प्रेतसग्भवा  ॥ २,२०.३८ ॥"
  },
  {
    "text": "येषां वै जायते चिह्नं सदोच्चाटपरं नृणाम्  ।\nस्वक्षेत्रे निष्फलं तेजः सा पीडा प्रेतसम्भवा  ॥ २,२०.३९ ॥"
  },
  {
    "text": "स्वगोत्रघातकश्चैव हन्ति शत्रुमिवात्मजम्  ।\nन प्रीतिर्नापि सौख्यं च सा पीडा प्रेतसम्भवा  ॥ २,२०.४० ॥"
  },
  {
    "text": "पितृवाक्यं न कुरुते स्वपत्नीं च न सेवते  ।\nसदा क्रूरमतिर्व्यग्रः सा पीडा प्रेतसम्भवा  ॥ २,२०.४१ ॥"
  },
  {
    "text": "विकर्मा जायते प्रेतो ह्यविधिक्रियया तथा  ।\nतत्कालदुष्टसंसर्गाद्वृषोत्सर्गादृते तथा  ॥ २,२०.४२ ॥"
  },
  {
    "text": "दृष्टगृत्युवशाद्वापि अदग्धवपुषस्तथा  ।\nप्रेतत्वं जायते तार्क्ष्य पीड्यन्ते येन जन्तवः  ॥ २,२०.४३ ॥"
  },
  {
    "text": "एवं ज्ञात्वा खगश्रेष्ठ प्रेतमुक्तिं समाचरेत् ।\nयो वै न मन्यते प्रेतान्मृतः प्रेतत्वमाप्नुयात् ॥ २,२०.४४ ॥"
  },
  {
    "text": "प्रेतदोषः कुले यस्य सुखं तस्य न विद्यते  ।\nमतिः प्रीती रतिर्बुद्धिर्लक्ष्मीः पञ्चविनाशनम्  ॥ २,२०.४५ ॥"
  },
  {
    "text": "तृतीये पञ्चमे पुंसि वंशच्छेदो हि जायते  ।\nदरिद्रो निर्धनश्चैव पापकर्मा भवेभवे  ॥ २,२०.४६ ॥"
  },
  {
    "text": "ये केचित्पेतरूपा विकृतमुखदृशो रौद्ररूपाः कराला मन्यन्ते नैव गोत्रं सुतदुहितृपितॄन् भ्रातृजायां वधूं वा  ।\nकृत्वा काम्यं च रूपं सुखगतिरहिता भाषमाणा यथेष्टं हा कष्टं भोक्तुकामा विधिवशपतिताः संस्मरन्ति स्वपाकम्  ॥ २,२०.४७ ॥"
  },
  {
    "text": "इति श्रीगारुडे महापुराणे उत्तरखण्डे द्वितीयांशे धर्मकाण्डे प्रतकल्पे श्रीकृष्णगरुडसंवादे प्रेतावासतद्बाधाप्रकारनिरूपणं नाम विंशोऽध्यायः"
  }
]