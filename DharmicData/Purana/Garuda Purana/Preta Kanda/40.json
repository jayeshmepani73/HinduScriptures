[
  {
    "text": "<span style=\"font-size: 14pt; line-height: 200%\">\nश्रीगरुडमहापुराणम् ४०\nतार्क्ष्य उवाच  ।\n<sup class=\"reference\" id=\"cite_ref-1\"><a href=\"#cite_note-1\">[१]</a></sup>भगवन्ब्राह्मणाः केचिदपमृत्युवशं गताः  ।\nकथं तेषां भवेन्मार्गः किं स्थानं का गतिर्भवेत् ॥ १ ॥\nकिञ्च युक्तं भवेत्तेषां विधानं वापि कीदृशम्  ।\nतदहं श्रोतुमिच्छामि ब्रूहि मे मधुसूदन  ॥ २ ॥\nश्रीकृष्ण उवाच  ।\nप्रेतीभूते द्विजातीनां सम्भूते मृत्युवैकृते  ।\nतेषां मार्गगतिस्थानं विधानं कथयाम्यहम्  ॥ ३ ॥\nशृणु तार्क्ष्य परं गोप्यं जाते दुर्मरणे सति  ।\nलङ्घनैर्ये मृता विप्रा दंष्ट्रिभिश्चाभिघातिताः  ॥ ४ ॥\n<sup class=\"reference\" id=\"cite_ref-2\"><a href=\"#cite_note-2\">[२]</a></sup>कण्ठग्राह विमग्नानां क्षीणानां तुण्डघातिनाम्  ।\n<sup class=\"reference\" id=\"cite_ref-3\"><a href=\"#cite_note-3\">[३]</a></sup>विषाग्निवृषविप्रेभ्यो विषूच्या चात्मघातकाः  ॥ ५ ॥\nपतनोद्वन्धनजलैर्मृतानां शृणु संस्थितिम्  ।\nयान्ति ते नरके घोरे ये च म्लेच्छादिभिर्हताः  ॥ ६ ॥\nश्वशृगालादिसंस्पृष्टा अदग्धाः कृमिसंङ्कुलाः  ।\nउल्लङ्घिता मृता ये च महारोगैश्च पीडिताः  ॥ ७ ॥\n<sup class=\"reference\" id=\"cite_ref-4\"><a href=\"#cite_note-4\">[४]</a></sup>अभिसस्तास्तथाव्यङ्गा ये च पापान्नपोषिताः  ।\nचण्डालादुदकात्सर्पाद्ब्राह्मणाद्वैद्युताग्नितः  ॥ ८ ॥\nदष्ट्रिभ्यश्च पशुभ्यश्च वृक्षादिपतनान्मृताः  ।\nउदक्यामूतकीशूद्रारजकीसङ्गदूषिताः  ॥ ९ ॥\nतेन पापेन नरकान्मुक्ताः प्रेतत्वभागिनः  ।\nन तेषां कारयेद्दाहं सूतकं नोदकक्रियाम्  ॥ १० ॥\nन विधानं मृताद्यं च न कुर्यादौर्ध्वदैहिकम्  ।\nतेषां तार्क्ष्य प्रकुर्वीत नारायणबलिक्रियाम्  ॥ ११ ॥\nसर्वलोकहितार्थाय शृणु पापभयापहाम्  ।\nषण्मासं ब्राह्मणे दाहस्त्रिमासं क्षत्त्रिये मतः  ॥ १२ ॥\nसार्ध मासं तु वैश्यस्य सद्यः शूद्रे विधीयते  ।\nगङ्गायां यमुनायाञ्च नैमिषे पुष्करेऽथ च  ॥ १३ ॥\nतडागे जलूपूर्णे वा ह्रदे वा विमलोदके  ।\nवाप्यां कूपे गवां गोष्ठे गृहे वा प्रतिमालये  ॥ १४ ॥\nकृष्णाग्रे कारयेद्विप्र बलिं नारायणाह्वयम्  ।\nप्रेताय तर्पणं कार्यं मन्त्रैः पौराणवैदिकैः  ॥ १५ ॥\nसर्वौषध्यक्षतैर्मिश्रैर्विष्णुमुद्दिश्य तर्पयेत् ।\nकार्यं पुरुषसूक्तेन मन्त्रैर्वा वैष्णवैरपि  ॥ १६ ॥\nदक्षिणाभिमुखो भूत्वा प्रेतं विष्णुरिति स्मरेत् ।\nअनादिनिधनो देवः शङ्खचक्रगदाधरः  ॥ १७ ॥\nअव्ययः पुण्डरीकाक्षः प्रेतमोक्षप्रदो भवेत् ।\nतर्पणस्यावसाने च वीतरागो विमत्सरः  ॥ १८ ॥\nजितेन्द्रियमना भूत्वा शुचिप्मान्धर्मतत्परः  ।\nदानधर्मरतः शान्तः प्रणम्य वाग्यतः शुचिः  ॥ १९ ॥\nयजमानो भबेत्तत्र शुचिर्वन्धुसमन्वितः  ।\nभक्त्या तत्र प्रकुर्वीत श्राद्धत्येकादशैव तु  ॥ २० ॥\nसर्वकर्मविपाकेन एकैकाग्रे समाहितः  ।\nतोयव्रीहियवान् षष्ट्या गोधूमांश्च प्रियङ्गुकान्  ॥ २१ ॥\nहविष्यान्नं शुभं मुद्रां छत्रोष्णीषे च चलेकम्  ।\nदापयेत्सर्वसस्यानि क्षीरक्षौद्रयुतानि च  ॥ २२ ॥\nवस्त्रोपानहसंयुक्तं दद्यादष्टविधं पदम्  ।\nदापयेत्सर्वविप्रेभ्यो न कुर्यात्पङ्क्तिबन्धनम्  ॥ २३ ॥\nभूमौ स्थितेषु पिण्डेषु गन्धपुष्पाक्षतान्वितम्  ।\nशङ्खपात्रे तथा ताम्रे तर्पणञ्च पृथक्पृथक् ॥ २४ ॥\nध्यानधारणसंयुक्तो जानुभ्यामवनिं गतः  ।\nदातव्यं सर्वविप्रेभ्यो वेदशास्त्रविधानतः  ॥ २५ ॥\nऋचा वै दापयेदर्घ्यमेकोद्दिष्टे पृथक्पृथक् ।\nआपोदेवीर्मधुमतीरादिपीठे प्रकल्पितम्  ॥ २६ ॥\nउपयामगृहीतोऽसि द्वितीयेऽर्घं निवेदयेत् ।\nयेनापावकचक्षुषा<sup class=\"reference\" id=\"cite_ref-5\"><a href=\"#cite_note-5\">[५]</a></sup> तृतीये च सकल्पितम्  ॥ २७ ॥\n<sup class=\"reference\" id=\"cite_ref-6\"><a href=\"#cite_note-6\">[६]</a></sup>ये देवासश्चतुर्थे तु समुद्रं गच्छ पञ्चमे  ।\nअग्निर्ज्योति स्तथा षष्ठे हिरण्यगर्भः<sup class=\"reference\" id=\"cite_ref-7\"><a href=\"#cite_note-7\">[७]</a></sup> सप्तमे  ॥ २८ ॥\nयमाय त्वाष्टमे ज्ञेयं यज्जग्रन्नवमे तथा  ।\nदशमे <sup class=\"reference\" id=\"cite_ref-8\"><a href=\"#cite_note-8\">[८]</a></sup>याः फलिनीति पिण्डे चैकादशे ततः  ॥ २९ ॥\n<sup class=\"reference\" id=\"cite_ref-9\"><a href=\"#cite_note-9\">[९]</a></sup>भद्रं कर्णेभिरिति च कुर्यात्पिण्डविसर्जनम्  ।\nकृत्वैकादशदेवत्यं श्राद्धं कुर्यात्परेऽहनि  ॥ ३० ॥\nविप्रानावाहयेत्पञ्च चतुर्वेदविशारदान्  ।\nविद्याशीलगुणोपेतान्स्व कीयाञ्छीलसत्तमान्  ।\nअब्यङ्गान्सप्रशस्तांश्च न त्वर्ज्यान्कदाचन  ॥ ३१ ॥\nविष्णुः स्वर्णमयः कार्यो रुदस्ताम्रमयस्तथा  ।\nब्रह्मा रूप्यमयस्तद्वद्यमो लोहमयो भवेत् ॥ ३२ ॥\nसीसकं तु भवेत्प्रेतं त्वथ वा दर्भकं तथा  ।\nशन्नोदेवीति मन्त्रेण गोविन्दं पश्चिमे न्यसेत् ॥ ३३ ॥\nअग्न आयाहीति रुद्रमुत्तरत्रैव विन्यसेत् ।\nअग्निमीळेति मन्त्रेण पूर्वेणैव प्रजापतिम्  ॥ ३४ ॥\nइषेत्वोर्जोति मन्त्रेण दक्षिणे स्थापयेद्यमम्  ।\nमध्ये मण्डलकं कृत्वा स्थाप्यो दर्भमयो नरः  ॥ ३५ ॥\nब्रह्मा विष्णुस्तथा रुद्रो यमः प्रेतश्च पञ्चमः  ।\nपृथक्कुम्भे ततः स्थाप्याः पञ्चरत्नसमन्विताः  ॥ ३६ ॥\nवस्त्रयज्ञोपवीतानि पृथङ्मुद्रापराणि च  ।\nजपं कर्यात्पृथक्तत्र ब्रह्मादौ देवतासु च  ॥ ३७ ॥\nपञ्च श्राद्धानि कुर्वीत देवतानां यथाविधि  ।\nजलधारां ततो दद्यत्पीठेपीठे पृथक्पृथक् ॥ ३८ ॥\nशङ्खे वा ताम्रपात्रे वा अलाभे मृन्मयेऽपि वा  ।\nतिलोदकं समादाय सर्वौषधिसमन्वितम्  ॥ ३९ ॥\nआसनोपानहौ च्छत्रं मुद्रिका च कमण्डलुः  ।\nभाजनं भाजनाधारं वस्त्राण्यष्टविधं पदम्  ॥ ४० ॥\nताम्रपात्रं तिलैः पूर्णं सहिरण्यं सदक्षिणम्  ।\nदद्याद्ब्राह्मणमुख्याय विधियुक्तं खगेश्वर  ॥ ४१ ॥\nऋग्वेदपारगे दद्याज्जातसस्यां वसुन्धराम्  ।\nयजुर्वेदमये विप्रे गाञ्च दद्यात्पयस्विनीम्  ॥ ४२ ॥\nसामगाय शिवोद्देशात्प्रदद्यात्कलधौतकम्  ।\nयमोद्देशात्तिलांल्लोहं ततो दद्याच्च दक्षिणाम्  ॥ ४३ ॥\nपश्चात्पुत्तलकं कार्यं सर्वौषधिसमन्वितम्  ।\nपलाशस्य च वृन्तानां विभागं शृणु काश्यप  ॥ ४४ ॥\nकृष्णाजिनं समास्तीर्य कुशैश्च पुरुषाकृतिम्  ।\nशतत्रयेण षष्ट्या च वृन्तैः प्रोक्तोऽस्थिसञ्चयः  ॥ ४५ ॥\nविन्यस्य तानि वृन्तानि अङ्गेष्वेषु पृथक्पृथक् ।\nचत्वारिंशच्छिरोदेशे ग्रीवायां दश विन्यसेत् ॥ ४६ ॥\nविंशत्युरः स्थले दद्याद्विंशतिं जठरेऽपि च  ।\nबाहुयुग्मे शतं दद्यात्कटि देशे च विंशतिम्  ॥ ४७ ॥\nऊरुद्वये शतञ्चापि त्रिंशज्जङ्घाद्वये न्यसेत् ।\nदद्याच्चतुष्टयं शिश्ने षड्दद्याद्वृषणद्वये  ।\nदश पादाङ्गुलीभागे एवमस्थीनि विन्यसेत् ॥ ४८ ॥\nनारिकेलं शिरः स्थाने तुम्बं दद्याच्च तालुके  ।\nपञ्चरत्नं मुखे दद्याज्जिह्वायां कदलीफलम्  ॥ ४९ ॥\n<sup class=\"reference\" id=\"cite_ref-10\"><a href=\"#cite_note-10\">[१०]</a></sup>अन्त्रेषु नालकं दद्याद्बालकं प्राण एव च  ।\nवसायीं मेदकं दद्याद्गोमूत्रेण तु मूत्रकम्  ॥ ५० ॥\n<sup class=\"reference\" id=\"cite_ref-11\"><a href=\"#cite_note-11\">[११]</a></sup>गन्धकं धातवो देयो हरितालं मनः शिला  ।\nरेतः स्थाने पारदञ्च पुरीषे पित्तलं तथा  ॥ ५१ ॥\nमनः शिलां तथा गात्रे तिलकल्कञ्च सन्धिषु  ।\nयवपिष्टं तथा मांसे मधु वै क्षौद्रमेव च  ॥ ५२ ॥\nकेशेषु वै वटजटा त्वचि दद्यान्मृगत्वचम्  ।\nकर्णयोस्तालपत्त्रञ्च स्तनयोश्चैव गुञ्जिकाः  ॥ ५३ ॥\nनासायां शतपत्त्रं च कमलं नाभिमण्डले  ।\nवृन्ताकं वृषणद्वन्द्वे लिङ्गे स्याद्गृञ्जनं शुभम्  ॥ ५४ ॥\nघृतं नाभ्यां प्रदेयं स्यात्कौपीने च त्रपु स्मृतम्  ।\nमौक्तिकं स्तनयोर्मूर्ध्नि कुङ्कुमेन विलेपनम्  ॥ ५५ ॥\nकर्पूरागुरुधूपैश्च शुभैर्माल्यैः सुगन्धिभिः  ।\nपरिधानं पट्टसूत्रं हृदये रुक्मकं न्यसेत् ॥ ५६ ॥\nऋद्धिवृद्धी भुजौ द्वौ च चक्षुषोश्च कपर्दकौ  ।\nसिन्दूरं नेत्रकोणे च ताम्बूलाद्युपहारकैः  ॥ ५७ ॥\nसर्वौषधियुतं प्रेतं कृत्वा पूजा यथोदिता  ।\nसाग्निके (कैश्चा) चापि विधिना यज्ञपात्रं न्यसेत्क्रमात् ॥ ५८ ॥\nशिरोमे श्रीरिति ऋचा पुनन्तु वरुणेति च  ।\nप्रेतस्य पावनं कृत्वा शालिशालशिलोदकैः  ॥ ५९ ॥\nविष्णुमुद्दिश्य दातव्या सुशीलागौः पयस्विनी  ॥ ६० ॥\n(तिला लोहं हिरण्यं च कार्पासं लवणं तथा  ।\nसप्तधान्यं क्षितिर्गाव एकैकं पानं समृतम्  ॥ ६१ ॥\nतिलपात्रं ततो दत्त्वा पददानं तथैव च  ॥ ६१*१ ॥\nमहादानानि देयानि तिलपात्रं तथेति च  ।\nततो वैतरणी देया सर्वाभरणभूषिता  ॥ ६२ ॥\nकर्तव्यं वैष्णवं श्राद्धं प्रेतमुक्त्यर्थ मात्मवान्  ।\nप्रेतंमोक्षं ततः कुर्याद्धृदि विष्णुं प्रकल्प्य च  ॥ ६३ ॥\nओं विष्णुरिति संस्मृत्य प्रेतं तन्मृत्युमेव च  ।\nअग्निदाहं ततः कुर्यात्सूतकन्तु दिनत्रयम्  ॥ ६४ ॥\nदशाहकर्त्रा पिण्डाश्च कर्तव्याः प्रेतभुक्तये  ।\nसर्वं वर्षविधिं कुर्यादेवं प्रेतश्च मुक्तिभाक् ॥ ६५ ॥\nइति श्रीगारुडे महापुराणे उत्तरखण्डे द्वितीयांशे धर्मकाण्डे प्रेतकल्पे श्रीकृष्णगरुडसंवादेऽपमृत्यौ सुखदुः खलाभालाभनिरूपणं नाम चत्वारिंशत्तमोऽध्यायः\n</span>"
  }
]