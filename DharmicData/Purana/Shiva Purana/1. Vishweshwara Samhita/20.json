[
  {
    "text": "सूत उवाच ।\nअथ वैदिकभक्तानां पार्थिवार्चां निगद्यते ।\nवैदिकेनैव मार्गेण भुक्तिमुक्तिप्रदायिनी १ ।\nसूत्रोक्तविधिना स्नात्वा संध्यां कृत्वा यथाविधि ।\nब्रह्मयज्ञं विधायादौ ततस्तर्प्पणमाचरेत् २ ।\nनैत्यिकं सकलं कामं विधायानंतरं पुमान् ।\nशिवस्मरणपूर्वं हि भस्मरुद्रा क्षधारकः ३ ।\nवेदोक्ताविधिना सम्यक्संपूर्णफलसिद्धये ।\nपूजयेत्परया भक्त्या पार्थिवं लिंगमुत्तमम् ४ ।\nनदीतीरे तडागे च पर्वते काननेऽपि च ।\nशिवालये शुचौ देशे पार्थिवार्चा विधीयते ५ ।\nशुद्धप्रदेशसंभूतां मृदमाहृत्य यत्नतः ।\nशिवलिंगं प्रकल्पेत सावधानतया द्विजाः ६ ।\nविप्रे गौरा स्मृता शोणा बाहुजे पीतवर्णका ।\nवैश्ये कृष्णा पादजाते ह्यथवा यत्र या भवेत् ७ ।\nसंगृह्य मृत्तिकां लिंगनिर्माणार्थं प्रयत्नतः ।\nअतीव शुभदेशे च स्थापयेत्तां मृदं शुभाम् ८ ।\nसंशोध्य च जलेनापि पिंडीकृत्य शनैः शनैः ।\nविधीयेत शुभं लिंगं पार्थिवं वेदमार्गतः ९ ।\nततः संपूजयेद्भक्त्या भुक्तिमुक्तिफलाप्तये ।\nतत्प्रकारमहं वच्मि शृणुध्वं संविधानतः 1.20.१० ।\nनमः शिवाय मंत्रेणार्चनद्र व्यं च प्रोक्षयेत् ।\nभूरसीति च मंत्रेण क्षेत्रसिद्धिं प्रकारयेत् ११ ।\nआपोस्मानिति मंत्रेण जलसंस्कारमाचरेत् ।\nनमस्ते रुद्र मंत्रेण फाटिकाबंधमुच्यते १२ ।\nशंभवायेति मंत्रेण क्षेत्रशुद्धिं प्रकारयेत् ।\nनमः पूर्वेण कुर्यात्पंचामृतस्यापि प्रोक्षणम् १३ ।\nनीलग्रीवाय मंत्रेण नमःपूर्वेण भक्तिमान् ।\nचरेच्छंकरलिंगस्य प्रतिष्ठापनमुत्तमम् १४ ।\nभक्तितस्तत एतत्ते रुद्रा येति च मंत्रतः ।\nआसनं रमणीयं वै दद्याद्वैदिकमार्गकृत् १५ ।\nमानो महन्तमिति च मंत्रेणावाहनं चरेत् ।\nयाते रुद्रे ण मंत्रेण संचरेदुपवेशनम् १६ ।\nमंत्रेण यामिषुमिति न्यासं कुर्य्याच्छिवस्य च ।\nअध्यवोचदिति प्रेम्णाधिवासं मनुनाचरेत् १७ ।\nमनुना सौजीव इति देवतान्यासमाचरेत् ।\nअसौ योवसर्पतीति चाचरेदपसर्पणम् १८ ।\nनमोस्तु नीलग्रीवायेति पाद्यं मनुनाहरेत् ।\nअर्घ्यं च रुद्र गायत्र्! याऽचमनं त्र्! यंबकेण च १९ ।\nपयः पृथिव्यामिति च पयसा स्नानमाचरेत् ।\nदधिक्राव्णेतिमंत्रेण दधिस्नानं च कारयेत् 1.20.२० ।\nघृटं स्नाने खलु घृतं घृतं यावेति मंत्रतः ।\nमधुवाता मधुनक्तं मधुमान्न इति त्र्! यृचा २१ ।\nमधुखंडस्नपनं प्रोक्तमिति पंचामृतं स्मृतम् ।\nअथवा पाद्यमंत्रेण स्नानं पंचामृतेन च २२ ।\nमानस्तोके इति प्रेम्णा मंत्रेण कटिबंधनम् ।\nनमो धृष्णवे इति वा उत्तरीयं च धापयेत् २३ ।\nया ते हेतिरिति प्रेम्णा ऋक्चतुष्केण वैदिकः ।\nशिवाय विधिना भक्तश्चरेद्वस्त्रसमर्पणम् २४ ।\nनमः श्वभ्य इति प्रेम्णा गंधं दद्यादृचा सुधीः ।\nनमस्तक्षभ्य इति चाक्षतान्मंत्रेण चार्पयेत् २५ ।\nनमः पार्याय इति वा पुष्प मंत्रेण चार्पयेत् ।\nनमः पर्ण्याय इति वा बिल्बपत्रसमर्पणम् २६ ।\nनमः कपर्दिने चेति धूपं दद्याद्यथाविधि ।\nदीपं दद्याद्यथोक्तं तु नम आशव इत्यृचा २७ ।\nनमो ज्येष्ठाय मंत्रेण दद्यान्नैवेद्यमुत्तमम् ।\nमनुना त्र्! यम्बकमिति पुनराचमनं स्मृतम् २८ ।\nइमा रुद्रा येति ऋचा कुर्यात्फलसमर्पणम् ।\nनमो व्रज्यायेति ऋचा सकलं शंभवेर्पयेत् २९ ।\nमानो महांतमिति च मानस्तोके इति ततः ।\nमंत्रद्वयेनैकदशाक्षतै रुद्रा न्प्रपूजयेत् 1.20.३० ।\nहिरण्यगर्भ इति त्र्! यृचा दक्षिणां हि समर्पयेत् ।\nदेवस्य त्वेति मंत्रेण ह्यभिषेकं चरेद्बुधः ३१ ।\nदीपमंत्रेण वा शंभोर्नीराजनविधिं चरेत् ।\nपुष्पांजलिं चरेद्भक्त्या इमा रुद्रा य च त्र्! यृचा ३२ ।\nमानो महान्तमिति च चरेत्प्राज्ञः प्रदक्षिणाम् ।\nमानस्तोकेति मंत्रेण साष्टाण्गं प्रणमेत्सुधीः ३३ ।\nएषते इति मंत्रेण शिवमुद्रा ं! प्रदर्शयेत् ।\nयतोयत इत्यभयां ज्ञानाख्यां त्र्! यंबकेण च ३४ ।\nनमःसेनेति मंत्रेण महामुद्रा ं! प्रदर्शयेत् ।\nदर्शयेद्धेनुमुद्रा ं! च नमो गोभ्य ऋचानया ३५ ।\nपंचमुद्रा ः! प्रदर्श्याथ शिवमंत्रजपं चरेत् ।\nशतरुद्रि यमंत्रेण जपेद्वेदविचक्षणः ३६ ।\nततः पंचाण्गपाठं च कुर्य्याद्वेदविचक्षणः ।\nदेवागात्विति मंत्रेण कुर्याच्छंभोर्विसर्जनम् ३७ ।\nइत्युक्तः शिवपूजाया व्यासतो वैदिकोविधिः ।\nसमासतश्च शृणुत वैदिकं विधिमुत्तमम् ३८ ।\nऋचा सद्योजातमिति मृदाहरणमाचरेत् ।\nवामदेवाय इति च जलप्रक्षेपमाचरेत् ३९ ।\nअघोरेण च मंत्रेण लिंगनिर्माणमाचरेत् ।\nतत्पुरुषाय मंत्रेणाह्वानं कुर्याद्यथाविधि 1.20.४० ।\nसंयोजयेद्वेदिकायामीशानमनुना हरम् ।\nअन्यत्सर्वं विधानं च कुर्य्यात्संक्षेपतः सुधीः ४१ ।\nपंचाक्षरेण मंत्रेण गुरुदत्तेन वा तथा ।\nकुर्यात्पूजां षोडशोपचारेण विधिवत्सुधीः ४२ ।\nभवाय भवनाशाय महादेवाय धीमहि ।\nउग्राय उग्रनाशाय शर्वाय शशिमौलिने ४३ ।\nअनेन मनुना वापि पूजयेच्छंकरं सुधीः ।\nसुभक्त्या च भ्रमं त्यक्त्वा भक्त्यैव फलदः शिवः ४४ ।\nइत्यपि प्रोक्तमादृत्य वैदिकक्रमपूजनम् ।\nप्रोच्यतेन्यविधिः सम्यक्साधारणतया द्विजः ४५ ।\nपूजा पार्थिवलिंगस्य संप्रोक्ता शिवनामभिः ।\nतां शृणुध्वं मुनिश्रेष्ठाः सर्वकामप्रदायिनीम् ४६ ।\nहरो महेश्वरः शंभुः शूलपाणिः पिनाकधृक् ।\nशिवः पशुपतिश्चैव महादेव इति क्रमात् ४७ ।\nमृदाहरणसंघट्टप्रतिष्ठाह्वानमेव च ।\nस्नपनं पूजनं चैव क्षमस्वेति विसर्जनम् ४८ ।\nॐकारादिचतुर्थ्यंतैर्नमोन्तैर्नामभिः क्रमात् ।\nकर्तव्या च क्रिया सर्वा भक्त्या परमया मुदा ४९ ।\nकृत्वा न्यासविधिं सम्यक्षडण्गकरयोस्तथा ।\nषडक्षरेण मंत्रेण ततो ध्यानं समाचरेत् 1.20.५० ।\nकैलासपीठासनमध्यसंस्थं भक्तैः सनंदादिभिरर्च्यमानम् ।\nभक्तार्तिदावानलमप्रमेयं ध्यायेदुमालिंगितविश्वभूषणम् ५१ ।\nध्यायेन्नित्यं महेशं रजतगिरिनिभं चारुचंद्रा वतंसं रत्नाकल्पोज्ज्वलांगं परशुमृगवराभीतिहस्तं प्रसन्नम् ।\nपद्मासीनं समंतात्स्थितममरगणैर्व्याघ्रकृत्तिं वसानं विश्वाद्यं विश्वबीजं निखिलभयहरं पंचवक्त्रं त्रिनेत्रम् ५२ ।\nइति ध्यात्वा च संपूज्य पार्थिवं लिंगमुत्तमम् ।\nजपेत्पंचाक्षरं मंत्रं गुरुदत्तं यथाविधि ५३ ।\nस्तुतिभिश्चैव देवेशं स्तुवीत प्रणमन्सुधीः ।\nनानाभिधाभिर्विप्रेन्द्रा ः! पठेद्वै शतरुद्रि यम् ५४ ।\nततः साक्षतपुष्पाणि गृहीत्वांजलिना मुदा ।\nप्रार्थयेच्छंकरं भक्त्या मंत्रैरेभिः सुभक्तितः ५५ ।\nतावकस्त्वद्गुणप्राणस्त्वच्चित्तोहं सदा मृड ।\nकृपानिध इति ज्ञात्वा भूतनाथ प्रसीद मे ५६ ।\nअज्ञानाद्यदि वा ज्ञानाज्जप पूजादिकं मया ।\nकृतं तदस्तु सफलं कृपया तव शंकर ५७ ।\nअहं पापी महानद्य पावनश्च भवान्महान् ।\nइति विज्ञाय गौरीश यदिच्छसि तथा कुरु ५८ ।\nवेदैः पुराणैः सिद्धान्तैरृषिभिर्विविधैरपि ।\nन ज्ञातोसि महादेव कुतोहं त्वं महाशिव ५९ ।\nयथा तथा त्वदीयोस्मि सर्वभावैर्महेश्वर ।\nरक्षणीयस्त्वयाहं वै प्रसीद परमेश्वर 1.20.६० ।\nइत्येवं चाक्षतान्पुष्पानारोप्य च शिवोपरि ।\nप्रणमेद्भक्तितश्शंभुं साष्टांगं विधिवन्मुने ६१ ।\nततः प्रदक्षिणां कुर्याद्यथोक्तविधिना सुधीः ।\nपुनः स्तुवीत देवेशं स्तुतिभिः श्रद्धयान्वितः ६२ ।\nततो गलरवं कृत्वा प्रणमेच्छुचिनम्रधीः ।\nकुर्याद्विज्ञप्तिमादृत्य विसर्जनमथाचरेत् ६३ ।\nइत्युक्ता मुनिशार्दूलाः पार्थिवार्चा विधानतः ।\nभुक्तिदा मुक्तिदा चैव शिवभक्तिविवर्धिनी ६४ ।\nइत्यध्यायं सुचित्तेन यः पठेच्छृणुयादपि ।\nसर्वपापविशुद्धात्मासर्वान्कामानवाप्नुयात् ६५ ।\nआयुरायोग्यदं चैव यशस्यं स्वर्ग्यमेव च ।\nपुत्रपौत्रादिसुखदमाख्यानमिदमुत्तमम् ६६ ।\nइति श्रीशिवमहापुराणे विद्येश्वरसंहितायां साध्यसाधनखण्डे पार्थिवशिवलिंगपूजाविधिवर्णनं नाम विंशोऽध्यायः २० ।"
  }
]