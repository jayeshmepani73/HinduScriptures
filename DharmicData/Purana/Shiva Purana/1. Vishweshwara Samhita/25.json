[
  {
    "text": "सूत उवाच ।\nशौनकर्षे महाप्राज्ञ शिवरूपमहापते ।\nशृणु रुद्रा क्षमाहात्म्यं समासात्कथयाम्यहम् १ ।\nशिवप्रियतमो ज्ञेयो रुद्रा क्षः परपावनः ।\nदर्शनात्स्पर्शनाज्जाप्यात्सर्वपापहरः स्मृतः २ ।\nपुरा रुद्रा क्षमहिमा देव्यग्रे कथितो मुने ।\nलोकोपकरणार्थाय शिवेन परमात्मना ३ ।\nशिव उवाच ।\nशृणु देविमहेशानि रुद्रा क्षमहिमा शिवे ।\nकथयामि तवप्रीत्या भक्तानां हितकाम्यया ४ ।\nदिव्यवर्षसहस्राणि महेशानि पुनः पुरा ।\nतपः प्रकुर्वतस्त्रस्तं मनः संयम्य वै मम ५ ।\nस्वतंत्रेण परेशेन लोकोपकृतिकारिणा ।\nलीलया परमेशानि चक्षुरुन्मीलितं मया ६ ।\nपुटाभ्यां चारुचक्षुर्भ्यां पतिता जलबिंदवः ।\nतत्राश्रुबिन्दवो जाता वृक्षा रुद्रा क्षसंज्ञकाः ७ ।\nस्थावरत्वमनुप्राप्य भक्तानुग्रहकारणात् ।\nते दत्ता विष्णुभक्तेभ्यश्चतुर्वर्णेभ्य एव च ८ ।\nभूमौ गौडोद्भवांश्चक्रे रुद्रा क्षाञ्छिववल्लभान् ।\nमथुरायामयोध्यायां लंकायां मलये तथा ९ ।\nसह्याद्रौ च तथा काश्यां दशेष्वन्येषु वा तथा ।\nपरानसह्यपापौघभेदनाञ्छ्रुतिनोदनात् 1.25.१० ।\nब्राह्मणाः क्षत्रिया वैश्याः शूद्रा जाता ममाज्ञया ।\nरुद्रा क्षास्ते पृथिव्यां तु तज्जातीयाः शुभाक्षकाः ११ ।\nश्वेतरक्ताः पीतकृष्णा वर्णाज्ञेयाः क्रमाद्बुधैः ।\nस्वजातीयं नृभिर्धार्यं रुद्रा क्षं वर्णतः क्रमात् १२ ।\nवर्णैस्तु तत्फलं धार्यं भुक्तिमुक्तिफलेप्सुभिः ।\nशिवभक्तैर्विशेषेण शिवयोः प्रीतये सदा १३ ।\nधात्रीफलप्रमाणं यच्छ्रेष्ठमेतदुदाहृतम् ।\nबदरीफलमात्रं तु मध्यमं संप्रकीर्त्तितम् १४ ।\nअधमं चणमात्रं स्यात्प्रक्रियैषा परोच्यते ।\nशृणु पार्वति सुप्रीत्या भक्तानां हितकाम्यया १५ ।\nबदरीफलमात्रं च यत्स्यात्किल महेश्वरि ।\nतथापि फलदं लोके सुखसौभाग्यवर्द्धनम् १६ ।\nधात्रीफलसमं यत्स्यात्सर्वारिष्टविनाशनम् ।\nगुंजया सदृशं यत्स्यात्सर्वार्थफलसाधनम् १७ ।\nयथा यथा लघुः स्याद्वै तथाधिकफलप्रदम् ।\nएकैकतः फलं प्रोक्तं दशांशैरधिकं बुधैः १८ ।\nरुद्रा क्षधारणं प्रोक्तं पापनाशनहेतवे ।\nतस्माच्च धारणी यो वै सर्वार्थसाधनो ध्रुवम् १९ ।\nयथा च दृश्यते लोके रुद्रा क्षफलदः शुभः ।\nन तथा दृश्यतेऽन्या च मालिका परमेश्वरि 1.25.२० ।\nसमाः स्निग्धा दृढाः स्थूलाः कंटकैः संयुताः शुभाः ।\nरुद्रा क्षाः कामदा देवि भुक्तिमुक्तिप्रदाः सदा २१ ।\nक्रिमिदुष्टं छिन्नभिन्नं कंटकैर्हीनमेव च ।\nव्रणयुक्तमवृत्तं च रुद्रा क्षान्षड्विवर्जयेत् २२ ।\nस्वयमेव कृतद्वारं रुद्रा क्षं स्यादिहोत्तमम् ।\nयत्तु पौरुषयत्नेन कृतं तन्मध्यमं भवेत् २३ ।\nरुद्रा क्षधारणं प्राप्तं महापातकनाशनम् ।\nरुद्र संख्याशतं धृत्वा रुद्र रूपो भवेन्नरः २४ ।\nएकादशशतानीह धृत्वा यत्फलमाप्यते ।\nतत्फलं शक्यते नैव वक्तुं वर्षशतैरपि २५ ।\nशतार्द्धेन युतैः पंचशतैर्वै मुकुटं मतम् ।\nरुद्रा क्षैर्विरचेत्सम्यग्भक्तिमान्पुरुषो वरः २६ ।\nत्रिभिः शतैः षष्टियुक्तैस्त्रिरावृत्त्या तथा पुनः ।\nरुद्रा क्षैरुपवीतं व निर्मीयाद्भक्तितत्परः २७ ।\nशिखायां च त्रयं प्रोक्तं रुद्र क्षाणां महेश्वरि ।\nकर्णयोः षट् च षट्चैव वामदक्षिणयोस्तथा २८ ।\nशतमेकोत्तरं कंठे बाह्वोर्वै रुद्र संख्यया ।\nकूर्परद्वारयोस्तत्र मणिबंधे तथा पुनः २९ ।\nउपवीते त्रयं धार्यं शिवभक्तिरतैर्नरैः ।\nशेषानुर्वरितान्पंच सम्मितान्धारयेत्कटौ 1.25.३० ।\nएतत्संख्या धृता येन रुद्रा क्षाः परमेश्वरि ।\nतद्रू पं तु प्रणम्यं हि स्तुत्यं सर्वैर्महेशवत् ३१ ।\nएवंभूतं स्थितं ध्याने यदा कृत्वासनैर्जनम् ।\nशिवेति व्याहरंश्चैव दृष्ट्वा पापैः प्रमुच्यते ३२ ।\nशतादिकसहस्रस्य विधिरेष प्रकीर्तितः ।\nतदभावे प्रकारोन्यः शुभः संप्रोच्यते मया ३३ ।\nशिखायामेकरुद्रा क्षं शिरसा त्रिंशतं वहेत् ।\nपंचाशच्च गले दध्याद्बाह्वोः षोडश षोडश ३४ ।\nमणिबंधे द्वादशद्विस्कंधे पंचशतं वहेत् ।\nअष्टोत्तरशतैर्माल्यमुपवीतं प्रकल्पयेत् ३५ ।\nएवं सहस्ररुद्रा क्षान्धारयेद्यो दृढव्रतः ।\nतं नमंति सुराः सर्वे यथा रुद्र स्तथैव सः ३६ ।\nएकं शिखायां रुद्रा क्षं चत्वारिंशत्तु मस्तके ।\nद्वात्रिंशत्कण्ठदेशे तु वक्षस्यष्टोत्तरं शतम् ३७ ।\nएकैकं कर्णयोः षट्षड्बाह्वोः षोडश षोडश ।\nकरयोरविमानेन द्विगुणेन मुनीश्वर ३८ ।\nसंख्या प्रीतिर्धृता येन सोपि शैवजनः परः ।\nशिववत्पूजनीयो हि वंद्यस्सर्वैरभीक्ष्णशः ३९ ।\nशिरसीशानमंत्रेण कर्णे तत्पुरुषेण च ।\nअघोरेण गले धार्यं तेनैव हृदयेपि च 1.25.४० ।\nअघोरबीजमंत्रेण करयोर्धारयेत्सुधीः ।\nपंचदशाक्षग्रथितां वामदेवेन चोदरे ४१ ।\nपंच ब्रह्मभिरंगश्च त्रिमालां पंचसप्त च ।\nअथवा मूलमंत्रेण सर्वानक्षांस्तुधारयेत् ४२ ।\nमद्यं मांसं तु लशुनं पलाण्डुं शिग्रुमेव च ।\nश्लेष्मांतकं विड्वराहं भक्षणे वर्जयेत्ततः ४३ ।\nवलक्षं रुद्रा क्षं द्विजतनुभिरेवेह विहितं सुरक्तं क्षत्त्राणां प्रमुदितमुमे पीतमसकृत् ४४ ।\nछिन्नं खंडितं भिन्नं विदीर्ण ।\nततो वैश्यैर्धार्यं प्रतिदिवसभावश्यकमहो तथा कृष्णं शूद्रै ः! श्रुतिगदितमार्गोयमगजे ४४ ।\nवर्णी वनी गृहयतीर्नियमेन दध्यादेतद्र हस्यपरमो न हि जातु तिष्ठेत् ।\nरुद्रा क्षधारणमिदं सुकृतैश्च लभ्यं त्यक्त्वेदमेतदखिलान्नरकान्प्रयांति ४५ ।\nआदावामलकात्स्वतो लघुतरा रुग्णास्ततः कंटकैः संदष्टाः कृमिभिस्तनूपकरणच्छिद्रे ण हीनास्तथा ।\nधार्या नैव शुभेप्सुभिश्चणकवद्रुद्रा क्षमप्यंततो रुद्रा क्षोमम लिंगमंगलमुमे सूक्ष्मं प्रशस्तं सदा ४६ ।\nसर्वाश्रमाणां वर्णानां स्त्रीशूद्रा णां शिवाज्ञया ।\nधार्याः सदैव रुद्रा क्षा यतीनां प्रणवेन हि ४७ ।\nदिवा बिभ्रद्रा त्रिकृतै रात्रौ विभ्रद्दिवाकृतैः ।\nप्रातर्मध्याह्नसायाह्ने मुच्यते सर्वपातकैः ४८ ।\nये त्रिपुण्ड्रधरा लोके जटाधारिण एव ये ।\nये रुद्रा क्षधरास्ते वै यमलोकं प्रयांति न ४९ ।\nरुद्रा क्षमेकं शिरसा बिभर्ति तथा त्रिपुण्ड्रं च ललाटमध्ये ।\nपंचाक्षरं ये हि जपंति मंत्रं पूज्या भवद्भिः खलु ते हि साधवः 1.25.५० ।\nयस्याण्गे नास्ति रुद्रा क्षस्त्रिपुण्ड्रं भालपट्टके ।\nमुखे पंचाक्षरं नास्ति तमानय यमालयम् ५१ ।\nज्ञात्वा ज्ञात्वा तत्प्रभावं भस्मरुद्रा क्षधारिणः ।\nते पूज्याः सर्वदास्माकं नो नेतव्याः कदाचन ५२ ।\nएवमाज्ञापयामास कालोपि निजकिण्करान् ।\nतथेति मत्त्वा ते सर्वे तूष्णीमासन्सुविस्मिताः ५३ ।\nअत एव महादेवि रुद्रा क्षोत्यघनाशनः ।\nतद्धरो मत्प्रियः शुद्धोऽत्यघवानपि पार्वति ५४ ।\nहस्ते बाहौ तथा मूर्ध्नि रुद्रा क्षं धारयेत्तु यः ।\nअवध्यः सर्वभूतानां रुद्र रूपी चरेद्भुवि ५५ ।\nसुरासुराणां सर्वेषां वंदनीयः सदा स वै ।\nपूजनीयो हि दृष्टस्य पापहा च यथा शिवः ५६ ।\nध्यानज्ञानावमुक्तोपि रुद्रा क्षं धारयेत्तु यः ।\nसर्वपापविनिर्मुक्तः स याति परमां गतिम् ५७ ।\nरुद्रा क्षेण जपन्मन्त्रं पुण्यं कोटिगुणं भवेत् ।\nदशकोटिगुणं पुण्यं धारणाल्लभते नरः ५८ ।\nयावत्कालं हि जीवस्य शरीरस्थो भवेत्स वै ।\nतावत्कालं स्वल्पमृत्युर्न तं देवि विबाधते ५९ ।\nत्रिपुंड्रेण च संयुक्तं रुद्रा क्षाविलसांगकम् ।\nमृत्युंजयं जपंतं च दृष्ट्वा रुद्र फलं लभेत् 1.25.६० ।\nपंचदेवप्रियश्चैव सर्वदेवप्रियस्तथा ।\nसर्वमन्त्राञ्जपेद्भक्तो रुद्रा क्षमालया प्रिये ६१ ।\nविष्ण्वादिदेवभक्ताश्च धारयेयुर्न संशयः ।\nरुद्र भक्तो विशेषेण रुद्रा क्षान्धारयेत्सदा ६२ ।\nरुद्रा क्षा विविधाः प्रोक्तास्तेषां भेदान्वदाम्यहम् ।\nशृणु पार्वति सद्भक्त्या भुक्तिमुक्तिफलप्रदान् ६३ ।\nएकवक्त्रः शिवः साक्षाद्भुक्तिमुक्तिफलप्रदः ।\nतस्य दर्शनमात्रेण ब्रह्महत्या व्यपोहति ६४ ।\nयत्र संपूजितस्तत्र लक्ष्मीर्दूरतरा न हि ।\nनश्यंत्युपद्र वाः सर्वे सर्वकामा भवंति हि ६५ ।\nद्विवक्त्रो देवदेवेशस्सर्वकामफलप्रदः ।\nविशेषतः स रुद्रा क्षो गोवधं नाशयेद्द्रुतम् ६६ ।\nत्रिवक्त्रो यो हि रुद्रा क्षः साक्षात्साधनदस्सदा ।\nतत्प्रभावाद्भवेयुर्वै विद्याः सर्वाः प्रतिष्ठिताः ६७ ।\nचतुर्वक्त्रः स्वयं ब्रह्मा नरहत्यां व्यपोहति ।\nदर्शनात्स्पर्शनात्सद्यश्चतुर्वर्गफलप्रदः ६८ ।\nपंचवक्त्रः स्वयं रुद्र ः! कालाग्निर्नामतः प्रभुः ।\nसर्वमुक्तिप्रदश्चैव सर्वकामफलप्रदः ६९ ।\nअगम्यागमनं पापमभक्ष्यस्य च भक्षणम् ।\nइत्यादिसर्वपापानि पंचवक्त्रो व्यपोहति 1.25.७० ।\nषड्वक्त्रः कार्तिकेयस्तुधारणाद्दक्षिणे भुजे ।\nब्रह्महत्यादिकैः पापैर्मुच्यते नात्र संशयः ७१ ।\nसप्तवक्त्रो महेशानि ह्यनंगो नाम नामतः ।\nधारणात्तस्य देवेशिदरिद्रो पीश्वरो भवेत् ७२ ।\nरुद्रा क्षश्चाष्टवक्त्रश्च वसुमूर्तिश्च भैरवः ।\nधारणात्तस्य पूर्णायुर्मृतो भवति शूलभृत् ७३ ।\nभैरवो नववक्त्रश्च कपिलश्च मुनिः स्मृतः ।\nदुर्गा वात दधिष्ठात्री नवरूपा महेश्वरी ७४ ।\nतं धारयेद्वामहस्ते रुद्रा क्षं भक्तितत्परः ।\nसर्वेश्वरो भवेन्नूनं मम तुल्यो न संशयः ७५ ।\nदशवक्त्रो महेशानि स्वयं देवो जनार्दनः ।\nधारणात्तस्य देवेशि सर्वान्कामानवाप्नुयात् ७६ ।\nएकादशमुखो यस्तु रुद्रा क्षः परमेश्वरि ।\nस रुद्रो धारणात्तस्य सर्वत्र विजयी भवेत् ७७ ।\nद्वादशास्यं तु रुद्रा क्षं धारयेत्केशदेशके ।\nआदित्याश्चैव ते सर्वेद्वादशैव स्थितास्तथा ७८ ।\nत्रयोदशमुखो विश्वेदेवस्तद्धारणान्नरः ।\nसर्वान्कामानवाप्नोति सौभाग्यं मंगलंलभेत् ७९ ।\nचतुर्दशमुखो यो हि रुद्रा क्षः परमः शिवः ।\nधारयेन्मूर्ध्नि तं भक्त्या सर्वपापं प्रणश्यति 1.25.८० ।\nइति रुद्रा क्षभेदा हि प्रोक्ता वै मुखभेदतः ।\nतत्तन्मंत्राञ्छृणु प्रीत्या क्रमाच्छैल्लेश्वरात्मजे ८१ ।\nॐ ह्रीं नमः १ ॐ नमः २ ॐ क्लीं नमः ३ ॐ ह्रीं नमः ४ ॐ ह्रीं नमः ५ ॐ ह्रीं हुं नमः ६ ॐ हुंनमः ७ ॐ हुं नमः ८ ॐ ह्रीं हुं नमः ९ ॐ ह्रीं नमः नमः १० ॐ ह्रीं हुं नमः ११ ॐ क्रौं क्षौं रौं नमः १२ ॐ ह्रीं नमः १३ ॐ नम १४।\nभक्तिश्रद्धा युतश्चैव सर्वकामार्थसिद्धये ।\nरुद्रा क्षान्धारयेन्मंत्रैर्देवनालस्य वर्जितः ८२ ।\nविना मंत्रेण हो धत्ते रुद्रा क्षं भुवि मानवः ।\nस याति नरकं घोरं यावदिन्द्रा श्चतुर्दश ८३ ।\nरुद्रा क्षमालिनं दृष्ट्वा भूतप्रेतपिशाचकाः ।\nडाकिनीशाकिनी चैव ये चान्ये द्रो हकारकाः ८४ ।\nकृत्रिमं चैव यत्किंचिदभिचारादिकं च यत् ।\nतत्सर्वं दूरतो याति दृष्ट्वा शंकितविग्रहम् ८५ ।\nरुद्रा क्षमालिनं दृष्ट्वा शिवो विष्णुः प्रसीदति ।\nदेवीगणपतिस्सूर्यः सुराश्चान्येपि पार्वति ८६ ।\nएवं ज्ञात्वा तु माहात्म्यं रुद्रा क्षस्य महेश्वरि ।\nसम्यग्धार्यास्समंत्राश्च भक्त्याधर्मविवृद्धये ८७ ।\nइत्युक्तं गिरिजाग्रे हि शिवेन परमात्मना ।\nभस्मरूद्रा क्षमाहात्म्यं भुक्तिमुक्तिफलप्रदम् ८८ ।\nशिवस्यातिप्रियौ ज्ञेयौ भस्मरुद्रा क्षधारिणौ ।\nतद्धारणप्रभावद्धि भुक्तिर्मुक्तिर्न संशयः ८९ ।\nभस्मरुद्रा क्षधारी यः शिवभक्तस्स उच्यते ।\nपंचाक्षरजपासक्तः परिपूर्णश्च सन्मुखे 1.25.९० ।\nविना भस्मत्रिपुंड्रेण विना रुद्रा क्षमालया ।\nपूजितोपि महादेवो नाभीष्टफलदायकः ९१ ।\nतत्सर्वं च समाख्यातं यत्पृष्टं हि मुनीश्वर ।\nभस्मरुद्रा क्षमाहात्म्यं सर्वकामसमृद्धिदम् ९२ ।\nएतद्यः शृणुयान्नित्यं माहात्म्यपरमं शुभम् ।\nरुद्रा क्षभस्मनोर्भक्त्यासर्वान्कामानवाप्नुयात् ९३ ।\nइह सर्वसुखं भुक्त्वा पुत्रपौत्रादिसंयुतः ।\nलभेत्परत्र सन्मोक्षं शिवस्यातिप्रियो भवेत् ९४ ।\nविद्येश्वरसंहितेयं कथिता वो मुनीश्वराः ।\nसर्वसिद्धिप्रदा नित्यं मुक्तिदा शिवशासनात् ९५ ।\nइति श्रीशिवमहापुराणे प्रथमायां विद्येश्वरसंहितायां साध्यसाधनखण्डे रुद्रा क्षमहात्म्यवर्णनोनाम पञ्चविंशोऽध्यायः २५।"
  }
]