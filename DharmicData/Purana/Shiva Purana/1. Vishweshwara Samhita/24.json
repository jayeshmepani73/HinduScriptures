[
  {
    "text": "सूत उवाच ।\nद्विविधं भस्म संप्रोक्तं सर्वमंगलदं परम् ।\nतत्प्रकारमहं वक्ष्ये सावधानतया शृणु १ ।\nएकं ज्ञेयं महाभस्म द्वितीयं स्वल्पसंज्ञकम् ।\nमहाभस्म इति प्रोक्तं भस्म नानाविधं परम् २ ।\nतद्भस्म त्रिविधं प्रोक्तं श्रोतं स्मार्तं च लौकिकम् ।\nभस्मैव स्वल्पसंज्ञं हि बहुधा परिकीर्तितम् ३ ।\nश्रौतं भस्म तथा स्मार्तं द्विजानामेव कीर्तितम् ।\nअन्येषामपि सर्वेषामपरं भस्म लौकिकम् ४ ।\nधारणं मंत्रतः प्रोक्तं द्विजानां मुनिपुंगवैः ।\nकेवलं धारणं ज्ञेयमन्येषां मंत्रवर्जितम् ५ ।\nआग्नेयमुच्यते भस्म दग्धगोमयसंभवम् ।\nतदापि द्र व्यमित्युक्तं त्रिपुंड्रस्य महामुने ६ ।\nअग्निहोत्रोत्थितं भस्मसंग्राह्यं वा मनीषिभिः ।\nअन्ययज्ञोत्थितं वापि त्रिपुण्ड्रस्य च धारणे ७ ।\nअग्निरित्यादिभिर्मंत्रैर्जाबालोपनिषद्गतेः ।\nसप्तभिधूलनं कार्यं भस्मना सजलेन च ८ ।\nवर्णानामाश्रमाणां च मंत्रतो मंत्रतोपि च ।\nत्रिपुंड्रोद्धूलनं प्रोक्तजाबालैरादरेण च ९ ।\nभस्मनोद्धूलनं चैव यथा तिर्यक्!त्रिपुंड्रकम् ।\nप्रमादादपि मोक्षार्थी न त्यजेदिति विश्रुतिः 1.24.१० ।\nशिवेन विष्णुना चैव तथा तिर्यक्!त्रिपुंड्रकम् ।\nउमादेवी च लक्ष्मींश्च वाचान्याभिश्च नित्यशः ११ ।\nब्राह्मणैः क्षत्रियैर्वैश्यैः शूद्रै रपि च संस्करैः ।\nअपभ्रंशैर्धृतं भस्मत्रिपुंड्रोद्धूलनात्मना १२ ।\nउद्धूलनं त्रिपुंड्रं च श्रद्धया नाचरंति ये ।\nतेषां नास्ति समाचारो वर्णाश्रमसमन्वितः १३ ।\nउद्धूलनं त्रिपुंड्रं च श्रद्धया नाचरंति ये ।\nतेषां नास्ति विनिर्मुक्तिस्संसाराज्जन्मकोटिभिः १४ ।\nउद्धूलनं त्रिपुंड्रं च श्रद्धया नाचरन्ति ये ।\nतेषां नास्ति शिवज्ञानं कल्पकोटिशतैरपि १५ ।\nउद्धूलनं त्रिपुंड्रं च श्रद्धया नाचरन्ति ये ।\nते महापातकैर्युक्ता इति शास्त्रीयनिर्णयः १६ ।\nउद्धूलनं त्रिपुंड्रं च श्रद्धया नाचरन्ति ये ।\nतेषामाचरितं सर्वं विपरीतफलाय हि १७ ।\nमहापातकयुक्तानां जंतूनां शर्वविद्विषाम् ।\nत्रिपुंड्रोद्धूलनद्वेषो जायते सुदृढं मुने १८ ।\nशिवाग्निकार्यं यः कृत्वा कुर्यात्त्रियायुषात्मवित् ।\nमुच्यते सर्वपापैस्तु स्पृष्टेन भस्मना नरः १९ ।\nसितेन भस्मना कुर्य्यात्त्रिसन्ध्यं यस्त्रिपुण्ड्रकम् ।\nसर्वपापविनिर्मुक्तः शिवेन सह मोदते 1.24.२० ।\nसितेन भस्मना कुर्याल्लाटे तु त्रिपुण्ड्रकम् ।\nयो सावनादिभूतान्हि लोकानाप्तो मृतो भवेत् २१ ।\nअकृत्वा भस्मना स्नानं न जपेद्वै षडक्षरम् ।\nत्रिपुंड्रं च रचित्वा तु विधिना भस्मना जपेत् २२ ।\nअदयो वाधमो वापि सर्वपापान्वितोपि वा ।\nउषःपापान्वितो वापि मूर्खो वा पतितोपि वा २३ ।\nयस्मिन्देशेव सेन्नित्यं भूतिशासनसंयुतः ।\nसर्वतीर्थैश्च क्रतुभिः सांनिध्यं क्रियते सदा २४ ।\nत्रिपुंड्रसहितो जीवः पूज्यः सर्वैः सुरासुरैः ।\nपापान्वितोपि शुद्धात्मा किं पुनः श्रद्धया युतः २५ ।\nयस्मिन्देशे शिवज्ञानी भूतिशासनसंयुतः ।\nगतो यदृच्छयाद्यापि तस्मिस्तीर्थाः समागताः २६ ।\nबहुनात्र किमुक्तेन धार्यं भस्म सदा बुधैः ।\nलिंगार्चनं सदा कार्यं जप्यो मंत्रः षडक्षरः २७ ।\nब्रह्मणा विष्णुना वापि रुद्रे ण मुनिभिः सुरैः ।\nभस्मधारणमाहात्म्यं न शक्यं परिभाषितुम् २८ ।\nइति वर्णाश्रमाचारो लुप्तवर्णक्रियोपि च ।\nपापात्सकृत्त्रिपुंड्रस्य धारणात्सोपि मुच्यते २९ ।\nये भस्मधारिणं त्यक्त्वा कर्म कुर्वंति मानवाः ।\nतेषां नास्ति विनिर्मोक्षः संसाराज्जन्मकोटिभिः 1.24.३० ।\nते नाधीतं गुरोः सर्वं ते न सर्वमनुष्ठितम् ।\nयेन विप्रेण शिरसि त्रिपुंड्रं भस्मना कृतम् ३१ ।\nये भस्मधारिणं दृष्ट्वा नराः कुर्वंति ताडनम् ।\nतेषां चंडालतो जन्म ब्रह्मन्नूह्यं विपश्चिता ३२ ।\nमानस्तोकेन मंत्रेण मंत्रितं भस्म धारयेत् ।\nब्राह्मणः क्षत्रियश्चैव प्रोक्तेष्वंगेषु भक्तिमान् ३३ ।\nवैश्यस्त्रियं बकेनैव शूद्र ः! पंचाक्षरेण तु ।\nअन्यासां विधवास्त्रीणां विधिः प्रोक्तश्च शूद्र वत् ३४ ।\nपंचब्रह्मादिमनुभिर्गृहस्थस्य विधीयते ।\nत्रियंबकेन मनुना विधिर्वै ब्रह्मचारिणः ३५ ।\nअघोरेणाथ मनुना विपिनस्थविधिः स्मृतः ।\nयतिस्तु प्रणवेनैव त्रिपुंड्रादीनि कारयेत् ३६ ।\nअतिवर्णाश्रमी नित्यं शिवोहं भावनात्परात् ।\nशिवयोगी च नियतमीशानेनापि धारयेत् ३७ ।\nन त्याज्यं सर्ववर्णैश्च भस्मधारणमुत्तमम् ।\nअन्यैरपि यथाजीवैस्सदेति शिवशासनम् ३८ ।\nभस्मस्नानेन यावंतः कणाः स्वाण्गे प्रतिष्ठिताः ।\nतावंति शिवलिंगानि तनौ धत्ते हि धारकः ३९ ।\nब्राह्मणाः क्षत्रिया वैश्याः शूद्रा श्चापि च संकराः ।\nस्त्रियोथ विधवा बालाः प्राप्ताः पाखंडिकास्तथा 1.24.४० ।\nब्रह्मचारी गृही वन्यः संन्यासी वा व्रती तथा ।\nनार्यो भस्म त्रिपुंड्रांका मुक्ता एव न संशयः ४१ ।\nज्ञानाज्ञानधृतो वापि वह्निदाहसमो यथा ।\nज्ञानाज्ञानधृतं भस्म पावयेत्सकलं नरम् ४२ ।\nनाश्नीयाज्जलमन्नमल्पमपि वा भस्माक्षधृत्या विना ।\nभुक्त्वावाथ गृही वनीपतियतिर्वर्णी तथा संकरः ।\nएनोभुण्नरकं प्रयाति सत दागायत्रिजापेन तद्वर्णानां तु यतेस्तु मुख्यप्रणवाजपेन मुक्तंभवेत् ४३ ।\nत्रिपुंड्रं ये विनिंदंति निन्दन्ति शिवमेव ते ।\nधारयंति च ये भक्त्या धारयन्ति तमेव ते ४४ ।\nधिग्भस्मरहितं भालं धिग्ग्राममशिवालयम् ।\nधिगनीशार्चनं जन्म धिग्विद्यामशिवाश्रयाम् ४५ ।\nये निंदंति महेश्वरं त्रिजगतामाधारभूतं हरं ये निन्दंति त्रिपुंड्रधारणकरं दोषस्तु तद्दर्शने ।\nते वै संकरसूकरासुरखरश्वक्रोष्टुकीटोपमा जाता एव भवंति पापपरमास्तेनारकाः केवलम् ४६ ।\nते दृष्ट्वा शशिभास्करौ निशि दिने स्वप्नेपि नो केवलं पश्यंतु श्रुतिरुद्र सूक्तजपतो मुच्येत तेनादृताः ।\nसत्संभाषणतो भवेद्धि नरकं निस्तारवानास्थितं ये भस्मादिविधारणं हि पुरुषं निंदंति मंदा हि ते ४७ ।\nन तांत्रिकस्त्वधिकृतो नोर्द्ध्वपुंड्रधरो मुने ।\nसंतप्तचक्रचिह्नोत्र शिवयज्ञे बहिष्कृतः ४८ ।\nतत्रैते बहवो लोका बृहज्जाबालचोदिताः ।\nते विचार्याः प्रयत्नेन ततो भस्मरतो भवेत् ४९ ।\nयच्चंदनैश्चंदनकेपि मिश्रं धार्यं हि भस्मैव त्रिपुंड्रभस्मना ।\nविभूतिभालोपरि किंचनापि धार्यं सदा नो यदि संतिबुद्धयः 1.24.५० ।\nस्त्रीभिस्त्रिपुण्ड्रमलकावधि धारणीयं भस्म द्विजादिभिरथो विधवाभिरेवम् ।\nतद्वत्सदाश्रमवतां विशदाविभूतिर्धार्यापवर्गफलदा सकलाघहन्त्री ५१ ।\nत्रिपुण्ड्रं कुरुते यस्तु भस्मना विधिपूर्वकम् ।\nमहापातकसंघातैर्मुच्यते चोपपातकैः ५२ ।\nब्रह्मचारी गृहस्थो वा वानप्रस्थोथ वा यतिः ।\nब्रह्मक्षत्त्राश्च विट्शूद्रा स्तथान्ये पतिताधमाः ५३ ।\nउद्धूलनं त्रिपुंड्रं च धृत्वा शुद्धा भवंति च ।\nभस्मनो विधिना सम्यक्पापराशिं विहाय च ५४ ।\nभस्मधारी विशेषेण स्त्रीगोहत्यादिपातकैः ।\nवीरहत्याश्वहत्याभ्यां मुच्यते नात्र संशयः ५५ ।\nपरद्र व्यापहरणं परदाराभिमर्शनम् ।\nपरनिन्दा परक्षेत्रहरणं परपीडनम् ५६ ।\nसस्यारामादिहरणं गृहदाहादिकर्म च ।\nगोहिरण्यमहिष्यादितिलकम्बलवाससाम् ५७ ।\nअन्नधान्यजलादीनां नीचेभ्यश्च परिग्रहः ।\nदशवेश्यामतंगीषु वृषलीषु नटीषु च ५८ ।\nरजस्वलासु कन्यासु विधवासु च मैथुनम् ।\nमांसचर्मरसादीनां लवणस्य च विक्रयः ५९ ।\nपैशुन्यं कूटवादश्च साक्षिमिथ्याभिलाषिणाम् ।\nएवमादीन्यसंख्यानि पापानि विविधानि च।\nसद्य एव विनश्यंति त्रिपुंड्रस्य च धारणात् 1.24.६०।\nशिवद्र व्यापहरणं शिवनिंदा च कुत्रचित् ।\nनिंदा च शिवभक्तानां प्रायश्चित्तैर्न शुद्ध्यति ६१ ।\nरुद्रा क्षं यस्य गात्रेषु ललाटे तु त्रिपंड्रकम् ।\nसचांडालोपि संपूज्यस्सर्ववर्णोत्तमोत्तमः ६२ ।\nयानि तीर्थानि लोकेस्मिन्गंगाद्यास्सरितश्च याः ।\nस्नातो भवति सर्वत्र ललाटे यस्त्रिपुंड्रकम् ६३ ।\nसप्तकोटि महामंत्राः पंचाक्षरपुरस्सराः ।\nतथान्ये कोटिशो मंत्राः शैवकैवल्यहेतवः ६४ ।\nअन्ये मंत्राश्च देवानां सर्वसौख्यकरा मुने ।\nते सर्वे तस्य वश्याः स्युर्यो बिभर्ति त्रिपुंड्रकम् ६५ ।\nसहस्रं पूर्वजातानां सहस्रं जनयिष्यताम् ।\nस्ववंशजानां ज्ञातीनामुद्धरेद्यस्त्रिपुंड्रकृत् ६६ ।\nइह भुक्त्वा खिलान्भोगान्दीर्घायुर्व्याधिवर्जितः ।\nजीवितांते च मरणं सुखेनैव प्रपद्यते ६७ ।\nअष्टैश्वर्यगुणोपेतं प्राप्य दिव्यवपुः शिवम् ।\nदिव्यं विमानमारुह्य दिव्यत्रिदशसेवितम् ६८ ।\nविद्याधराणां सर्वेषां गंधर्वाणां महौजसाम् ।\nइंद्रा दिलोकपालानां लोकेषु च यथाक्रमम् ६९ ।\nभुक्त्वा भोगान्सुविपुलान्प्रजेशानां पदेषु च ।\nब्रह्मणः पदमासाद्य तत्र कन्याशतं रमेत् 1.24.७० ।\nतत्र ब्रह्मायुषो मानं भुक्त्वा भोगाननेकशः ।\nविष्णोर्लोके लभेद्भोगं यावद्ब्रह्मशतात्ययः ७१ ।\nशिवलोकं ततः प्राप्य लब्ध्वेष्टं काममक्षयम् ।\nशिवसायुज्यमाप्नोति संशयो नात्र जायते ७२ ।\nसर्वोपनिषदां सारं समालोक्य मुहुर्मुहुः ।\nइदमेव हि निर्णीतं परं श्रेयस्त्रिपुंड्रकम् ७३ ।\nविभूतिं निंदते यो वै ब्राह्मणः सोन्यजातकः ।\nयाति च नरके घोरे यावद्ब्रह्मा चतुर्मुखः ७४ ।\nश्राद्धे यज्ञे जपे होमे वैश्वदेवे सुरार्चने ।\nधृतत्रिपुंड्रः पूतात्मा मृत्युं जयति मानवः ७५ ।\nजलस्नानं मलत्यागे भस्मस्नानं सदा शुचि ।\nमंत्रस्नानं हरेत्पापं ज्ञानस्नाने परं पदम् ७६ ।\nसर्वतीर्थेषु यत्पुण्यं सर्वतीर्थेषु यत्फलम् ।\nतत्फलं समवाप्नोति भस्मस्नानकरो नरः ७७ ।\nभस्मस्नानं परं तीर्थं गंगास्नानं दिने दिने ।\nभस्मरूपी शिवः साक्षाद्भस्म त्रैलोक्यपावनम् ७८ ।\nन तदूनं न तद्ध्यानं न तद्दानं जपो न सः ।\nत्रिपुंड्रेण विनायेन विप्रेण यदनुष्ठितम् ७९ ।\nवानप्रस्थस्य कन्यानां दीक्षाहीननृणां तथा ।\nमध्याह्नात्प्राग्जलैर्युक्तं परतो जलवर्जितम् 1.24.८० ।\nएवं त्रिपुंड्रं यः कुर्य्यान्नित्यं नियतमानसः ।\nशिवभक्तः सविज्ञेयो भुक्तिं मुक्तिं च विंदति ८१ ।\nयस्यांगेनैव रुद्रा क्ष एकोपि बहुपुण्यदः ।\nतस्य जन्मनिरर्थं स्यात्त्रिपुंड्ररहितो यदि ८२ ।\nएवं त्रिपुंड्रमाहात्म्यं समासात्कथितं मया ।\nरहस्यं सर्वजंतूनां गोपनीयमिदं त्वया ८३ ।\nतिस्रो रेखा भवंत्येव स्थानेषु मुनिपुंगवाः ।\nललाटादिषु सर्वेषु यथोक्तेषु बुधैर्मुने ८४ ।\nभ्रुवोर्मध्यं समारभ्य यावदंतो भवेद्भ्रुवोः ।\nतावत्प्रमाणं संधार्यं ललाटे च त्रिपुंड्रकम् ८५ ।\nमध्यमानामिकांगुल्या मध्ये तु प्रतिलोमतः ।\nअंगुष्ठेन कृता रेखा त्रिपुंड्राख्या भिधीयते ८६ ।\nमध्येंगुलिभिरादाय तिसृभिर्भस्म यत्नतः ।\nत्रिपुण्ड्रधारयेद्भक्त्या भुक्तिमुक्तिप्रदं परम् ८७ ।\nतिसृणामपि रेखानां प्रत्येकं नवदेवताः ।\nसर्वत्रांगेषु ता वक्ष्ये सावधानतया शृणु ८८ ।\nअकारो गार्हपत्याग्निर्भूधर्मश्च रजोगुणः ।\nऋग्वेदश्च क्रियाशक्तिः प्रातःसवनमेव च ८९ ।\nमहदेवश्च रेखायाः प्रथमायाश्च देवता ।\nविज्ञेया मुनिशार्दूलाः शिवदीक्षापरायणैः 1.24.९० ।\nउकारो दक्षिणाग्निश्च नभस्तत्त्वं यजुस्तथा ।\nमध्यंदिनं च सवनमिच्छाशक्त्यंतरात्मकौ ९१ ।\nमहेश्वरश्च रेखाया द्वितीयायाश्च देवता ।\nविज्ञेया मुनिशार्दूल शिवदीक्षापरायणैः ९२ ।\nमकाराहवनीयौ च परमात्मा तमोदिवौ ।\nज्ञानशक्तिः सामवेदस्तृतीयं सवनं तथा ९३ ।\nशिवश्चैव च रेखायास्तृतियायाश्च देवता ।\nविज्ञेया मुनिशार्दूल शिवदीक्षापरायणौ ९४ ।\nएवं नित्यं नमस्कृत्य सद्भक्त्या स्थानदेवताः ।\nत्रिपुंड्रं धारयेच्छुद्धो भुक्तिं मुक्तिं च विंदति ९५ ।\nइत्युक्ताः स्थानदेवाश्च सर्वांगेषु मुनीश्वरः ।\nतेषां संबंधिनो भक्त्या स्थानानि शृणु सांप्रतम् ९६ ।\nद्वात्रिंशत्स्थानके वार्द्धषोडशस्थानकेपि च ।\nअष्टस्थाने तथा चैव पंचस्थानेपि नान्यसेत् ९७ ।\nउत्तमांगे ललाटे च कर्णयोर्नेत्रयोस्तथा ।\nनासावक्त्रगलेष्वेवं हस्तद्वय अतः परम् ९८ ।\nकूर्परे मणिबंधे च हृदये पार्श्वयोर्द्वयोः ।\nनाभौ मुष्कद्वये चैवमूर्वोर्गुल्फे च जानुनि ९९ ।\nजंघाद्वयेपदद्वन्द्वे द्वात्रिंशत्स्थानमुत्तमम् १००ब्।\nअग्न्यब्भूवायुदिग्देशदिक्पालान्वसुभिः सह 1.24.१०० ।\nधरा ध्रुवश्च सोमश्च अपश्चेवानिलोनलः १०१ब्।\nप्रत्यूषश्च प्रभासश्च वसवोष्टौ प्रकीर्तिताः १०१ ।\nएतेषां नाममात्रेण त्रिपुंड्रं धारयेद्बुधाः १०२ब्।\nकुर्याद्वा षोडशस्थाने त्रिपुण्ड्रं तु समाहितः १०२ ।\nशीर्षके च ललाटेच कंठे चांसद्वये भुजे १०३ब्।\nकूर्परे मणिबंधे च हृदये नाभिपार्श्वके १०३ ।\nपृष्ठे चैवं प्रतिष्ठाय यजेत्तत्राश्विदैवते १०४ब्।\nशिवशक्तिं तथा रुद्र मीशं नारदमेव च १०४ ।\nवामादिनवशक्तीश्च एताः षोडशदेवताः १०५ब्।\nनासत्यो दस्रकश्चैव अश्विनौ द्वौ प्रकीर्तितौ १०५ ।\nअथवा मूर्द्ध्नि केशे च कर्मयोर्वदने तथा १०६ब्।\nबाहुद्वये च हृदये नाभ्यामूरुयुगे तथा १०६ ।\nजानुद्वये च पदयोः पृष्ठभागे च षोडश १०७ब्।\nशिवश्चन्द्र श्च रुद्र ः! को विघ्नेशो विष्णुरेव वा १०७ ।\nश्रीश्चैव हृदये शम्भुस्तथा नाभौ प्रजापतिः १०८ब्।\nनागश्च नागकन्याश्च उभयोरृषिकन्यकाः १०८ ।\nपादयोश्च समुद्रा श्च तीर्थाः पृष्ठे विशालतः १०९ब्।\nइत्येव षोडशस्थानमष्टस्थानमथोच्यते १०९ ।\nगुह्यस्थानं ललाटश्च कर्णद्वयमनुत्तमम् ११०ब्।\nअंसयुग्मं च हृदयं नाभिरित्येवमष्टकम् 1.24.११० ।\nब्रह्मा च ऋषयः सप्तदेवताश्च प्रकीर्तिताः १११ब्।\nइत्येवं तु समुद्दिष्टं भस्मविद्भिर्मुनीश्वराः १११ ।\nअथ वा मस्तकं बाहूहृदयं नाभिरेव च ११२ब्।\nपंचस्थानान्यमून्याहुर्धारणे भस्मविज्जनाः ११२ ।\nयथासंभवनं कुर्य्याद्देशकालाद्यपेक्षया ११३ब्।\nउद्धूलनेप्यशक्तिश्चेत्त्रिपुण्ड्रादीनि कारयेत् ११३ ।\nत्रिनेत्रं त्रिगुणाधारं त्रिवेदजनकं शिवम् ११४ब्।\nस्मरन्नमः शिवायेति ललाटे तु त्रिपुण्ड्रकम् ११४ ।\nईशाभ्यां नम इत्युक्त्वापार्श्वयोश्च त्रिपुण्ड्रकम् ११५ब्।\nबीजाभ्यां नम इत्युक्त्वा धारयेत्तु प्रकोष्ठयोः ११५ ।\nकुर्यादधः पितृभ्यां च उमेशाभ्यां तथोपरि ११६ब्।\nभीमायेति ततः पृष्ठे शिरसः पश्चिमे तथा ११६ ।\nइति श्रीशिवमहापुराणे विद्येश्वरसंहितायां भस्मधारणवर्णनोनाम चतुर्विंशोऽध्यायः ।"
  }
]