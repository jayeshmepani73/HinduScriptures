[
  {
    "text": "नंदिकेश्वर उवाच ।\nतत्रांतरे तौ च नाथं प्रणम्य विधिमाधवौ ।\nबद्धांजलिपुटौ तूष्णीं तस्थतुर्दक्षवामगौ १ ।\nतत्र संस्थाप्य तौ देवं सकुटुंबं वरासने ।\nपूजयामासतुः पूज्यं पुण्यैः पुरुषवस्तुभिः २ ।\nपौरुषं प्राकृतं वस्तुज्ञेयं दीर्घाल्पकालिकम् ।\nहारनूपुरकेयूरकिरीटमणिकुंडलैः ३ ।\nयज्ञसूत्रोत्तरीयस्रक्क्षौममाल्यांगुलीयकैः ।\nपुष्पतांबूलकर्पूरचंदनागुरुलेपनैः ४ ।\nधूपदीपसितच्छत्रव्यजनध्वजचामरैः ।\nअन्यैर्दिव्योपहारैश्च वाण्मनोतीतवैभवैः ५ ।\nपतियोग्यैः पश्वलभ्यैस्तौ समर्चयतां पतिम् ।\nयद्यच्छ्रेष्ठतमं वस्तु पतियोग्यं हितद्ध्वजे ६ ।\nतद्वस्त्वखिलमीशोपि पारं पर्यचिकीर्षया ।\nसभ्यानां प्रददौ हृष्टः पृथक्तत्र यथाक्रमम् ७ ।\nकोलाहलो महानासीत्तत्र तद्वस्तु गृह्णताम् ।\nतत्रैव ब्रह्मविष्णुभ्यां चार्चितः शंकरः पुरा ८ ।\nप्रसन्नः प्राह तौ नम्रौ सस्मितं भक्तिवर्धनः ।\nईश्वर उवाच ।\nतुष्टोऽहमद्य वां वत्सौ पूजयाऽस्मिन्महादिने ९ ।\nदिनमेतत्ततः पुण्यं भविष्यति महत्तरम् ।\nशिवरात्रिरिति ख्याता तिथिरेषा मम प्रिया 1.9.१० ।\nएतत्काले तु यः कुर्यात्पूजां मल्लिंगबेरयोः ।\nकुर्यात्तु जगतः कृत्यं स्थितिसर्गादिकं पुमान् ११ ।\nशिवरात्रावहोरात्रं निराहारो जितेंद्रि यः १२ब्।\nअर्चयेद्वा यथान्यायं यथाबलमवंचकः १२ ।\nयत्फलं मम पूजायां वर्षमेकं निरंतरम् ।\nतत्फलं लभते सद्यः शिवरात्रौ मदर्चनात् १३ ।\nमद्धर्मवृद्धिकालोऽयं चंद्र काल इवांबुधेः ।\nप्रतिष्ठाद्युत्सवो यत्र मामको मंगलायनः १४ ।\nयत्पुनः स्तंभरूपेण स्वाविरासमहं पुरा ।\nस कालो मार्गशीर्षे तु स्यादाद्रा र्! ऋक्षमर्भकौ १५ ।\nआद्रा र्यां! मार्गशीर्षे तु यः पश्येन्मामुमासखम् ।\nमद्बेरमपि वा लिंगं स गुहादपि मे प्रियः १६ ।\nअलं दर्शनमात्रेण फलं तस्मिन्दिने शुभे ।\nअभ्यर्चनं चेदधिकं फलं वाचामगोचरम् १७ ।\nरणरंगतलेऽमुष्मिन्यदहं लिंगवर्ष्मणा ।\nजृंभितो लिंगवत्तस्माल्लिंगस्थानमिदं भवेत् १८ ।\nअनाद्यंतमिदं स्तंभमणुमात्रं भविष्यति ।\nदर्शनार्थं हि जगतां पूजनार्थं हि पुत्रको १९ ।\nभोगावहमिदं लिंगं भुक्तिं मुक्त्येकसाधनम् ।\nदर्शनस्पर्शनध्यानाज्जंतूनां जन्ममोचनम् 1.9.२० ।\nअनलाचलसंकाशं यदिदं लिंगमुत्थितम् ।\nअरुणाचलमित्येव तदिदं ख्यातिमेष्यति २१ ।\nअत्र तीर्थं च बहुधा भविष्यति महत्तरम् ।\nमुक्तिरप्यत्र जंतूनां वासेन मरणेन च २२ ।\nरथोत्सवादिकल्याणं जनावासं तु सर्वतः ।\nअत्र दत्तं हुतं जप्तं सर्वं कोटिगुणं भवेत् २३ ।\nमत्क्षेत्रादपि सर्वस्मात्क्षेत्रमेतन्महत्तरम् ।\nअत्र संस्मृतिमात्रेण मुक्तिर्भवति देहिनाम् २४ ।\nतस्मान्महत्तरमिदं क्षेत्रमत्यंतशोभनम् ।\nसर्वकल्याणसंपूर्णं सर्वमुक्तिकरं शुभम् २५ ।\nअर्चयित्वाऽत्र मामेव लिंगे लिंगिनमीश्वरम् ।\nसालोक्यं चैव सामीप्यं सारूप्यं सार्ष्टिरेव च २६ ।\nसायुज्यमिति पंचैते क्रियादीनां फलं मतम् ।\nसर्वेपि यूयं सकलं प्राप्स्यथाशु मनोरथम् २७ ।\nनंदिकेश्वर उवाच ।\nइत्यनुगृह्य भगवान्विनीतौ विधिमाधवौ ।\nयत्पूर्वं प्रहतं युद्धे तयोः सैन्यं परस्परम् २८ ।\nतदुत्थापयदत्यर्थं स्वशक्त्याऽमृतधारया ।\nतयोर्मौढ्यं च वैरं च व्यपनेतुमुवाच तौ २९ ।\nसकलं निष्कलं चेति स्वरूपद्वयमस्ति मे ।\nनान्यस्य कस्यचित्तस्मादन्यः सर्वोप्यनीश्वरः 1.9.३० ।\nपुरस्तात्स्तंभरूपेण पश्चाद्रू पेण चार्भकौ ।\nब्रह्मत्वं निष्कलं प्रोक्तमीशत्वं सकलं तथा ३१ ।\nद्वयं ममैव संसिद्धं न मदन्यस्य कस्यचित् ।\nतस्मादीशत्वमन्येषां युवयोरपि न क्वचित् ३२ ।\nतदज्ञानेन वां वृत्तमीशमानं महाद्भुतम् ।\nतन्निराकर्तुमत्रैवमुत्थितोऽहं रणक्षितौ ३३ ।\nत्यजतं मानमात्मीयं मयीशे कुरुतं मतिम् ।\nमत्प्रसादेन लोकेषु सर्वोप्यर्थः प्रकाशते ३४ ।\nगुरूक्तिर्व्यंजकं तत्र प्रमाणं वा पुनः पुनः ।\nब्रह्मतत्त्वमिदं गूढं भवत्प्रीत्या भणाम्यहम् ३५ ।\nअहमेव परं ब्रह्म मत्स्वरूपं कलाकलम् ।\nब्रह्मत्वादीश्वरश्चाहं कृत्यं मेनुग्रहादिकम् ३६ ।\nबृहत्त्वाद्बृंहणत्वाच्च ब्रह्माहं ब्रह्मकेशवौ ।\nसमत्वाद्व्यापकत्वाच्च तथैवात्माहमर्भकौ ३७ ।\nअनात्मानः परे सर्वे जीवा एव न संशयः ।\nअनुग्रहाद्यं सर्गांतं जगत्कृत्यं च पंकजम् ३८ ।\nईशत्वादेव मे नित्यं न मदन्यस्य कस्यचित् ।\nआदौ ब्रह्मत्त्वबुद्ध्यर्थं निष्कलं लिंगमुत्थितम् ३९ ।\nतस्मादज्ञातमीशत्वं व्यक्तं द्योतयितुं हि वाम् ।\nसकलोहमतो जातः साक्षादीशस्तु तत्क्षणात् 1.9.४० ।\nसकलत्वमतो ज्ञेयमीशत्वं मयि सत्वरम् ।\nयदिदं निष्कलं स्तंभं मम ब्रह्मत्वबोधकम् ४१ ।\nलिंगलक्षणयुक्तत्वान्मम लिंगं भवेदिदम् ।\nतदिदं नित्यमभ्यर्च्यं युवाभ्यामत्र पुत्रकौ ४२ ।\nमदात्मकमिदं नित्यं मम सान्निध्यकारणम् ।\nमहत्पूज्यमिदं नित्यमभेदाल्लिंगसिंगिनोः ४३ ।\nयत्रप्रतिष्ठितं येन मदीयं लिंगमीदृशम् ।\nतत्र प्रतिष्ठितः सोहमप्रतिष्ठोपि वत्सकौ ४४ ।\nमत्साम्यमेकलिंगस्य स्थापने फलमीरितम् ।\nद्वितीये स्थापिते लिंगे मदैक्यं फलमेव हि ४५ ।\nलिंगं प्राधान्यतः स्थाप्यं तथाबेरं तु गौणकम् ।\nलिंगाभावेन तत्क्षेत्रं सबेरमपि सर्वतः ४६ ।\nइति श्रीशिवमहापुराणे विद्येश्वरसंहितायां नवमोऽध्यायः ९ ।\n।"
  }
]