[
  {
    "text": "।। नारद उचाच ।।\nविधे विधे महाप्राज्ञा शैवतत्त्वप्रदर्शक ।।\nश्राविता रमणीप्राया शिवलीला महाद्भुता ।। १ ।।\nवीरेण वीरभद्रेण दक्षयज्ञं विनाश्य वै ।।\nकैलासाद्रौ गते तात किमभूत्तद्वदाधुना ।। २ ।।\n।। ब्रह्मोवाच ।।\nअथ देवगणास्सर्वे मुनयश्च पराजिताः ।।\nरुद्रानीकैर्विभिन्नांगा मम लोकं ययुस्तदा ।। ३ ।।\nस्वयंभुवे नमस्कृत्य मह्यं संस्तूय भूरिशः ।।\nतत्स्वक्लेशं विशेषेण कार्त्स्येनैव न्यवेदयन् ।। ४ ।।\nतदाकर्ण्य ततोहं वै पुत्रशोकेन पीडितः ।।\nअचिन्तयमतिव्यग्रो दूयमानेन चेतसा ।। ५ ।।\nकिं कार्य्यं कार्यमद्याशु मया देवसुखावहम् ।।\nयेन जीवतु दक्षासौ मखः पूर्णो भवेत्सुरः ।। ६ ।।\nएवं विचार्य बहुधा नालभं शमहं मुने ।।\nविष्णुं तदा स्मरन् भक्त्या ज्ञानमाप्तं तदोचितम् ।। ७ ।।\nअथ देवैश्च मुनिभिर्विष्णोर्लोकमहं गतः ।।\nनत्वा नुत्वा च विविधैस्स्तवैर्दुःखं न्यवेदयम् ।।८।।\nयथाध्वरः प्रपूर्णः स्याद्देव यज्ञकरश्च सः ।।\nसुखिनस्स्युस्सुरास्सर्वे मुनयश्च तथा कुरु ।। ९ ।।\nदेव देव रमानाथ विष्णो देवसुखावह ।।\nवयं त्वच्छरणं प्राप्तास्सदेवमुनयो ध्रुवम् ।। 2.2.40.१० ।।\n।। ब्रह्मोवाच ।।\nइत्याकर्ण्य वचो मे हि ब्रह्मणस्स रमेश्वरः ।।\nप्रत्युवाच शिवं स्मृत्वा शिवात्मा दीनमानसः ।। ११ ।।\n।। विष्णुरुवाच ।।\nतेजीयसि न सा भूता कृतागसि बुभूषताम् ।।\nतत्र क्षेमाय बहुधा बुभूषा हि कृतागसाम् ।। १२ ।।\nकृतपापास्सुरा सर्वे शिवे हि परमेश्वरे ।।\nपराददुर्यज्ञभागं तस्य शंभोर्विधे यतः ।।१३ ।।\nप्रसादयध्यं सर्वे हि यूयं शुद्धेन चेतसा ।।\nअथापरप्रसादं तं गृहीतांघ्रियुगं शिवम् ।।१४।।\nयस्मिन् प्रकुपिते देवे विनश्यत्यखिलं जगत् ।।\nसलोकपालयज्ञस्य शासनाज्जीवितं द्रुतम् ।।१५।।\nतमाशु देवं प्रियया विहीनं च दुरुक्तिभिः ।।\nक्षमापयध्वं हृद्विद्धं दक्षेण सुदुरात्मना ।। १६ ।।\nअयमेव महोपायस्तच्छांत्यै केवलं विधे ।।\nशंभोस्संतुष्टये मन्ये सत्यमेवोदितं मया ।। १७ ।।\nनाहं न त्वं सुराश्चान्ये मुनयोपि तनूभृतः ।।\nयस्य तत्त्वं प्रमाणं च न विदुर्बलवीर्ययोः ।। १८ ।।\nआत्मतंत्रस्य तस्यापि परस्य परमात्मनः ।।\nक उपायं विधित्सेद्वै परं मूढं विरोधिनम् ।। १९ ।।\nचलिष्येहमपि ब्रह्मन् सर्वैः सार्द्ध शिवालयम् ।।\nक्षमापयामि गिरिशं कृतागाश्च शिवे धुवम् ।। 2.2.40.२० ।।\n।। ब्रह्मोवाच ।।\nइत्थमादिश्य विष्णुर्मां ब्रह्माणं सामरादिकम् ।।\nसार्द्धं देवेर्मतिं चक्रे तद्गिरौ गमनाय सः ।। २१ ।।\nययौ स्वधिष्ण्य निलयं शिवस्याद्रिवरं शुभम् ।।\nकैलासं सामरमुनिप्रजेशादिमयो हरिः ।।२२।।\nअतिप्रियं प्रभोर्नित्यं सुजुष्टं किन्नरादिभिः ।।\nनरेतरैरप्सरोभिर्योगसिद्धैमहोन्नतम् ।। २३ ।।\nनानामणिमयैश्शृंगैः शोभमानं समंततः ।।\nनानाधातुविचित्रं वै नानाद्रुमलताकुलम् ।। ।। २४ ।।\nनानामृगगणाकीर्णं नानापक्षिसमन्वितम् ।।\nनानाजलप्रस्रवणैरमरैस्सिद्धयोषिताम् ।। २५ ।।\nरमणैवाहरंतीनां नानाकंदर सानुभिः ।।\nद्रुमजातिभिरन्याभी राजितं राजतप्रभम् ।। २६ ।।\nव्याघ्रादिभिर्महासत्त्वैर्निर्घुष्टं क्रूरतोज्झितम् ।।\nसर्वशोभान्वितं दिव्यं महाविस्मयकारकम् ।। २७ ।।\nपर्यस्तं गंगया सत्या स्थानपुण्यतरोदया ।।\nसर्वपावनसंकर्त्र्या विष्णुपद्या सुनिर्मलम् ।।। ।। २८ ।।\nएवंविधं गिरिं दृष्ट्वा कैलासाख्यं शिवप्रियम् ।।\nययुस्ते विस्मयं देवा विष्ण्वाद्यास्समुनीश्वराः ।। २९ ।।\nतस्समीपेऽलकां रम्यां ददृशुर्नाम ते पुरीम् ।।\nकुबेरस्य महादिव्यां रुद्रमित्रस्य निर्जराः ।।2.2.40.३०।।\nवनं सौगंधिकं चापि ददृशुस्तत्समीपतः ।।\nसर्वद्रुमान्वितं दिव्यं यत्र तन्नादमद्रुतम् ।।३१।।\nतद्बाह्यतस्तस्य दिव्ये सरितावतिपावने ।।\nनंदा चालकनंदा च दर्शनात्पापहारिके।। ।। ३२ ।।\nपपुः सुरस्त्रियो नित्यमवगूह्य स्वलोकतः ।।\nविगाह्य पुंभिस्तास्तत्र क्रीडंति रतिकर्शिताः ।।३३।।\nहित्वा यक्षेश्वरपुरीं वनं सौगंधिकं च यत्।।\nगच्छंतस्ते सुरा आराद्ददृशुश्शांकरं वटम् ।। ३४ ।।\nपर्यक् कृताचलच्छायं पादोन विटपाय तम् ।।\nशतयोजन कोत्सेधं निर्नीडं तापवर्ज्जितम् ।।३५।।\nमहापुण्यवतां दृश्यं सुरम्यं चातिपावनम् ।।\nशंभुयोगस्थलं दिव्यं योगिसेव्यं महोत्तमम् ।।। ।। ३६ ।।\nमुमुक्षुशरणे तस्मिन् महायोगमये वटे ।।\nआसीनं ददृशुस्सर्वे शिवं विष्ण्वादयस्सुराः ।।३७।।\nविधिपुत्रैर्महासिद्धैश्शिव भक्तिरतैस्सदा ।।\nउपास्यमानं सुमुदा शांतैस्संशांतविग्रहैः ।।३८।।\nतथा सख्या कुबेरेण भर्त्रा गुह्यकरक्षसाम् ।।\nसेव्यमानं विशेषेण स्वगणैर्ज्ञातिभिस्सदा ।। ३९ ।।\nतापसाभीष्टसद्रूपं बिभ्रतं परमेश्वरम् ।।\nवात्सल्याद्विश्वसुहृदं भस्मादिसुविराजितम् ।। 2.2.40.४० ।।\nमुने तुभ्यं प्रवोचंतं पृच्छते ज्ञानमुत्तमम् ।।\nकुशासने सूपविष्टं सर्वेषां शृण्वतां सताम् ।। ४१ ।।\nकृत्वोरौ दक्षिणे सव्यं चरणं चैव जानुनि ।।\nबाहुप्रकोष्ठाक्षमालं स्थितं सत्तर्कमुद्रया ।।४२।।\nएवंविधं शिवं दृष्ट्वा तदा विष्ण्वादयस्सुराः  ।।\nप्रणेमुस्त्वरितं सर्वे करौ बध्वा विनम्रकाः ।। ४३ ।।\nउपलभ्यागतं रुद्रो मया विष्णुं सतां गतिः ।।\nउत्थाय चक्रे शिरसाभिवंदनमपि प्रभुः ।। ४४ ।।\nवंदितांघ्रिस्तदा सर्वैर्दिव्यैर्विष्ण्वादिभिश्शिवः ।।\nननामाथ यथा विष्णुं कश्यपं लोकसद्गतिः ।। ४५ ।।\nसुरसिद्धगणाधीशमहर्षिसु नमस्कृतम्।।\nसमुवाच सुरैर्विष्णुं कृतसन्नतिमादरात् ।।४६।।\nइति श्रीशिवमहापुराणे द्वितीयायां रुद्रसंहितायां द्वितीये सतीखंडे शिवदर्शनवर्णनं नाम चत्वारिंशोध्यायः ।। ४० ।।"
  }
]