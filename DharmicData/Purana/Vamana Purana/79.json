[
  {
    "text": "नारद उवाच\nपुरूरवा द्विजश्रेष्ठ यथा देवं श्रियः पतिम्\nनक्षत्रपुरुषाख्येन आराधयत तद् वद १\nपुलस्त्य उवाच\nश्रूयतां कथयिष्यामि नक्षत्रपुरुषव्रतम्\nनक्षत्राङ्गानि देवस्य यानि यानीह नारद २\nमूलर्क्षं चरणौ विष्णोर्जङ्घे द्वे रोहिणी स्मृते\nद्वे जानुनी तथाश्विन्यौ संस्थिते रूपधारिणः ३\nआषाढे द्वे द्वयं चोर्वोर्गुह्यस्थं फाल्गुनीद्वयम्\nकटिस्थाः कृत्तिकाश्चैव वासुदेवस्य संस्थिताः ४\nप्रौष्ठपद्याद्वयं पार्श्वे कुक्षिभ्यां रेवती स्थिता\nउरःसंस्था त्वनुराधा श्रविष्ठा पृष्ठसंस्थिता ५\nविशाखा भुजयोर्हस्तः करद्वयमुदाहृतम्\nपुनर्वसुरथाङ्गुल्यो नखाः सार्पं तथोच्यते ६\nग्रीवास्थिता तथा ज्येष्ठा श्रवणं कर्णयोः स्थितम्\nमुखसंस्थस्तथा पुष्यः स्वातिर्दन्ताः प्रकीर्तिताः ७\nहनू द्वे वारुणश्चोक्तो नासा पैत्र उदाहृतः\nमृगशीर्षं नयनयो रूपधारिणि तिष्ठति ८\nचित्रा चैव ललाटे तु भरणी तु तथा शिरः\nशिरोरुहस्था चैवाद्रा र्! नक्षत्राङ्गमिदं हरेः ९\nविधानं संप्रवक्ष्यामि यथायोगेन नारद\nसंपूजितो हरिः कामान् विदधाति यथेप्सितान् १०\nचैत्रमासे सिताष्टम्यां यदा मूलगतः शशी\nतदा तु भगवत्पादौ पूजयेत् तु विधानतः\nनक्षत्रसन्निधौ दद्याद् विप्रेन्द्रा य च भोजनम् ११\nजानुनी चाश्विनीयोगे पूजयेदथ भक्तितः\nदोहदे च हविष्यान्नं पूर्ववद् द्विजभोजनम् १२\nआषाढाभ्यां तथा द्वाभ्यां द्वावूरू पूजयेद् बुधः\nसलिलं शिशिरं तत्र दोहदे च प्रकीर्तितम् १३\nफाल्गुनीद्वितये गुह्यं पूजनीयं विचक्षणैः\nदोहदे च पयो गव्यं देयं च द्विजभोजनम् १४\nकृत्तिकासु कटिः पूज्या सोपवासो जितेन्द्रि यः\nदेयञ्च दोहदं विष्णोः सुगन्धकुसुमोदकम् १५\nपार्श्वे भाद्र पदायुग्मे पूजयित्वा विधानतः\nगुडं सलेहकं दद्याद् दोहदे देवकीर्तितम् १६\nद्वे कुक्षी रेवतीयोगे दोहदे मुद्गमोदकाः\nअनुराधासु जठरं षष्ठिकान्नं च दोहदे १७\nश्रविष्ठायां तथा पृष्ठं शालिभक्तं च दोहदे\nभुजयुग्मं विशाखासु दोहदे परमोदनम् १८\nहस्ते हस्तौ तथा पूज्यौ यावकं दोहदे स्मृतम्\nपुनर्वसावङ्गुलीश्च पटोलस्तत्र दोहदे १९\nआश्लेषासु नखान् पूज्य दोहदे तित्तिरामिषम्\nज्येष्ठायां पूजयेद् ग्रीवां दोहदे तिलमोदकम् २०\nश्रवणे श्रवणौ पूज्यौ दधिभक्तं च दोहदे\nपुष्ये मुखं पूजयेत दोहदे घृतपायसम् २१\nस्वातियोगे च दशना दोहदे तिलशष्कुली\nदातव्या केशवप्रीत्यै ब्रह्मणस्य च भोजनम् २२\nहनू शतभिषायोगे पूजयेच्च प्रयत्नतः\nप्रियङ्गुरक्तशाल्यन्नं दोहदं मधुविद्विषः २३\nमघासु नासिका पूज्या मधु दद्याच्च दोहदे\nमृगोत्तमाङ्गे नयने मृगमांसं च दोहदे २४\nचित्रायोगे ललाटं च दोहदे चारुभोजनम्\nभरणीषु शिरः पूज्यं चारु भक्तं च दोहदे २५\nसंपूजनीया विद्वद्भिराद्रा र्यो!गे शिरोरुहाः\nविप्रांश्च भोजयेद् भक्त्या दोहदे च गुडार्द्र कम् २६\nनक्षेत्रयोगेष्वेतेषु सम्पूज्य जगतः पतिम्\nपारिते दक्षिणान्दद्यात् स्त्रीपुंसोश्चारुवाससी २७\nछत्रोपानत्श्वेतयुगं सप्तधान्यानि काञ्चनम्\nघृतपात्रं च मतिमन् ब्राह्मणाय निवेदयेत् २८\nप्रतिनक्षत्रयोगेन पूजनीया द्विजातयः\nनक्षत्रमय एवैष पुरुषः शाश्वतो मतः २९\nनक्षत्रपुरुषाख्यं हि व्रतानामुत्तमं व्रतम्\nपूर्वं कृतं हि भृगुणा सर्वपातकनाशनम् ३०\nअङ्गोपाङ्गानि देवर्षे पूजयित्वा जगद्गुरोः\nसुरूपाण्यभिजायन्ते प्रत्यङ्गाङ्गानि चैव हि ३१\nसप्तजन्मकृतं पापं कुलसंगागतं च यत्\nपितृमातृसमुत्थं च तत्सर्वं हन्ति केशवः ३२\nसर्वाणि भद्रा ण्याप्नोति शरीरारोग्यमुत्तमम्\nअनन्तां मनसः प्रीतिं रूपं चातीव शोभनम् ३३\nवाङ्माधुर्यं तथा कान्ति यच्चान्यदभिवाञ्छितम्\nददाति नक्षत्रपुमान् पूजितस्तु जनार्दनः ३४\nउपोष्य सम्यगेतेषु क्रमेणर्क्षेषु नारद\nअरुन्धती महाभागा ख्यातिमग्र्यां जगाम ह ३५\nआदित्यस्तनयार्थाय नक्षत्राङ्गं जनार्दनम्\nसंपूजयित्वा गोविन्दं रेवन्तं पुत्रमाप्तवान् ३६\nरम्भारूपमवापाग्र्यं वाङ्माधुर्यं च मेनका\nकान्तिं विधुरवापाग्र्यां राज्यं राजा पुरूरवाः ३७\nएवं विधानतो ब्रह्मन्नक्षत्राङ्गो जनार्दनः\nपूजितो रूपधारी यैस्तैः प्राप्ता तु सुकामिता ३८\nएतत् तवोक्तं परमं पवित्रं धन्यं यशस्यं शुभरूपदायि\nनक्षत्रपुंसः परमं विधानं शृणुष्व पुण्यामिह तीर्थयात्राम ३९\nइति श्रीवामनपुराणे अशीतितमोऽध्यायः"
  }
]