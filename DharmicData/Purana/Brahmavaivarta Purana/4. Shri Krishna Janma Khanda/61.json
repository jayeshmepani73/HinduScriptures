[
  {
    "text": "अथैकषष्टि,मोऽध्यायः\nनारायण उवाच\nइति ते कथितं किंचिदिन्द्रस्य दर्पभञ्जनम् ।\nअपरं श्रूयतां ब्रह्मन्सावधानं निगूढकम् ।। १ ।।"
  },
  {
    "text": "समुद्रमथनं कृत्वा पीत्वाऽमृतरसं पुरा ।\nनिर्जित्य दैत्यसंघांश्च बहुदर्पो बभूव ह ।। २ ।।"
  },
  {
    "text": "तदा कृष्णो बलिद्वारा शक्रदर्प बभञ्ज ह ।\nभ्रष्टश्रियो बभूवुस्ते देवा इन्द्रपुरोगमाः ।। ३ ।।"
  },
  {
    "text": "तदा बृहस्पतेः स्तौत्राददितेश्च व्रतेन ते ।\nजातश्च स्वांशकलयाऽप्यदित्यां वामनो विभुः ।। ४ ।।"
  },
  {
    "text": "याच्ञां कृत्वा बलिं राज्यं कृपया च कृपानिधिः ।\nतस्मै ददौ महेन्द्राय देवेम्यश्चापि संपदम् ।। ५ ।।"
  },
  {
    "text": "बभूव शक्रदर्पश्च पुनः कल्पान्तने पुरा ।\nविभुर्दुवसिसो द्वारा जहार तच्छ्रियं मुने ।। ६ ।।"
  },
  {
    "text": "पुनर्ददौ च कृपया कृपालुर्भक्तवत्सलः ।\nपुनः श्रीदुर्मदः सोऽपि जहार गौतमप्रियाम् ।। ७ ।।"
  },
  {
    "text": "तदा गौतमशापेन भमाङ्गश्च बभूव सः ।\nसंप्राप यातनामिन्द्रः स्वाङ्गवेदनया पुरा ।। ८ ।।"
  },
  {
    "text": "उच्चैस्तं जहसुर्दृष्ट्वा ऋषयो मनवस्तदा ।\nदेवाश्च लज्जिताः सर्वे मृततुल्यो बृहस्पतिः ।। ९ ।।"
  },
  {
    "text": "तदा सहस्रवर्ष च तपस्तप्त्वा रवेः पुरा ।\nरवेर्वरेण शक्रः स सहस्राक्षो बभूव ह ।। १० ।।"
  },
  {
    "text": "कलङ्करूपमिन्द्रस्य तच्चक्षुर्निकरं परम् ।\nयथा चनद्रे कलङ्कश्च तानकाहरणादभूत् ।। ११ ।।"
  },
  {
    "text": "नारद उवाच\nब्रह्मन् केन प्रगारेण जहार गौतमप्रियाम् ।\nमहासतीसमहल्यां च पूज्यां भुवनपादनीम् ।। १२ ।।"
  },
  {
    "text": "शुद्धाशायां महाभागां निर्मलां कमलाकलाम् ।\nएतद्वेदितुमिच्छामि वद वेदविदां वर ।। १३ ।।"
  },
  {
    "text": "नारायण उवाच\nपुष्करे तीर्थयात्रायां सूर्यपर्वणि नारद ।\nतत्राऽऽगतामहल्यां च ददर्श पाकशासनः ।। १४ ।।"
  },
  {
    "text": "सुस्मितां सुदर्ती शान्तां पीनक्षोणिपयोधराम् ।\nम्रर्च्छामवाप चेन्द्रश्च दृष्टिमात्रेण तत्त्क्षणात् ।। १५ ।।"
  },
  {
    "text": "अथापरदिने तां च दृष्ट्वा सन्दाकिनी तटे ।\nएकाकिनीं सुस्मिसां च स्नातीं नग्नां सलज्जिताम् ।। १६ ।।"
  },
  {
    "text": "दृष्ट्वा श्रोणिं स्तनयुगमतीव विपुलं हरिः ।\nमूर्च्छमवाप कामार्तो जहार चेतनां पुनः ।। १७ ।।"
  },
  {
    "text": "क्षणेन चेतनां प्राप्य गत्वा कामी तदन्तिकम् ।\nउवाच श्लक्ष्णया वाचा विनयेन पतिव्रताम् ।। १८ ।।"
  },
  {
    "text": "महेन्द्र उवाच\nअहो गुणमहो रूपमहो किं वा नवं वयः ।\nअहो किं वा मुखश्रीस्ते शरच्चन्द्रं विनिन्दती ।। १९ ।।"
  },
  {
    "text": "अहोकटाक्षं कुटिलं पुंसां चित्तविकर्षणम् ।\nकिमहो लोचनं पद्मप्रभामोचनमीप्सितम् ।। २० ।।"
  },
  {
    "text": "गमनं रमणीयं च गचखञ्जनभञ्जनम् ।\nअहो वाक्यं सुमधुरं पीयूषादपि दुर्लभम् ।। २१ ।।"
  },
  {
    "text": "किमहो विपुलश्रोणी कामाधारा मनोहरा ।\nकामदा कामुकायैव मुनिमानसमोहिनी ।। २२ ।।"
  },
  {
    "text": "अतीव कठिना पीना रम्भास्च म्भविडम्बिता ।\nअहो नितम्बयुगुलं वर्तुलं चन्द्रबिम्बवत् ।। २३ ।।"
  },
  {
    "text": "श्रीयुक्तं श्रीफलयुगतुल्यं ते स्तनयुग्मकम् ।\nअत्युन्नतं सुकठिनं त्रैलोक्यचित्तमोहनम् ।। २४ ।।"
  },
  {
    "text": "अहो किं वा तपस्तेपे गौतमश्च तपोधनः ।\nसंप्राप यत्फलेनैव सुदतीं सुन्दरीं वराम् ।। २५ ।।"
  },
  {
    "text": "निषेव्य प्रकृतिं दुर्गा विष्णुमायां सनातनीम् ।\nलक्ष्मीं च लक्ष्मीसदृशीमीदृशीं प्राप पद्मिनीम् ।। २६ ।।"
  },
  {
    "text": "सुकोमलां सुवदनां ललनां नलिनाननाम् ।\nशुद्धां च सुदतीं श्यामां न्यग्रोधदलमध्यमाम् ।। २७ ।।"
  },
  {
    "text": "त्वत्पालनं च जानामिकामशास्त्रविचक्षणः ।\nकामो वा कामुकश्चन्द्र किं त्वा जानाति गौतमः ।। २८ ।।\n\nमां प्रशंसन्ति नित्यं ते कामशास्त्रविचक्षणाः ।\nउर्वश्याद्यश्चाप्सरसो मां प्रशंसन्ति संततम् ।। २९ ।।"
  },
  {
    "text": "दासिं कृत्वा च दास्यामि शचीं तुम्यं वरानने ।\nत्रैलोक्यलक्ष्मी विपुलां गृहण त्यज गौतमम् ।। ३० ।।"
  },
  {
    "text": "अनभिज्ञं कामशास्त्रे दुर्बलं च तपस्विनम् ।\nअव्यवाहार्य निष्कामं नारायणपरायणम् ।। ३१ ।।"
  },
  {
    "text": "अविदग्धो विधाता च योजयामाम योऽक्षमम् ।\nईदृशीं कामुकीं रम्यां ददाति च तपस्विने ।। ३२ ।।"
  },
  {
    "text": "इत्युक्त्वा कामुकः शक्रः पपात चरणे मृदा ।\nतमुवाच महासध्वी वेदोक्तं च यथौचितम् ।। ३३ ।।"
  },
  {
    "text": "अहल्योवाच\nअभाग्याद्ब्रह्मणश्चापि मरीचेश्च तपस्विनः ।\nअभाग्यात्कश्यपस्यापि त्वं पुत्रः पापमानसः ।। ३४ ।।"
  },
  {
    "text": "किं तज्जपेन तपसा मौनेन च व्रतेन च ।\nसुरार्चनेन तीर्थेन स्त्रीभिर्यस्य मनोहृतम् ।। ३५ ।।"
  },
  {
    "text": "स्त्रीरूपं निर्मितं सृष्टौ मोहाय कामिनां मनः ।\nअन्यथा न भवेत्सृष्टिः स्रष्टा तेने पुराऽऽज्ञया ।। ३६ ।।"
  },
  {
    "text": "सर्व मायाकरण्डश्च धर्ममार्गार्गलं नृणाम् ।\nव्यवधानं च तपसां दोषाणामाश्रयं परम् ।। ३७ ।।"
  },
  {
    "text": "कर्मबन्धनिबद्धानां निगडं कठिनं स्मृतम् ।\nप्रदीपरूपं कीटानां मीनानां बडिशं यथा ।। ३८ ।।"
  },
  {
    "text": "विषकृम्भं दुग्धमुखमारम्भे मधुनोपमम् ।\nपरिणामे दुःखबीजं सोपानं नरकस्य च ।। ३९ ।।"
  },
  {
    "text": "ऋषयः सनकाद्याश्च नोद्वाहं चक्रुरीप्सित्म् ।\nपरस्त्रीषु मनो येषां तेषां सर्व च निष्फलम् ।। ४० ।।"
  },
  {
    "text": "परस्त्रीसेवनं शक्र इहैवात्ययशस्कनम् ।\nपरत्र नरकं घोरं ददाति कामुकाय च ।। ४१ ।।"
  },
  {
    "text": "इत्युक्तवा च महासाध्वी विहाय तं च कामुकम् ।\nप्रययौ स्वगृहं तूर्ण गृहिणी गौतमस्य च ।। ४२ ।।"
  },
  {
    "text": "तत्सर्व कथयामास गौतमाय तपस्विने ।\nतस्थौ प्रहस्य स मुनिर्महन्द्रं च विनिन्द्य च ।। ४३ ।।"
  },
  {
    "text": "एकदा गौतमः शीघ्रं जगाम शंकरालयम् ।\nशक्रो गौतमरूपेण तां संभोगं चकार सः ।। ४४ ।।"
  },
  {
    "text": "सर्व ज्ञात्वा च सर्वज्ञः मन्दिरद्वारमाययौ ।\nनिर्गच्छन्तं महेन्दं च ददर्श मुनिपुंगवः ।। ४५ ।।"
  },
  {
    "text": "नग्नामहल्यां रहसि पीनश्रोणिपयोधराम् ।\nमुनिः शशाप शकं च भगाङ्गश्च भवेति च ।। ४६ ।।"
  },
  {
    "text": "कोपाच्छशाप पत्नीं च रुदतीं भयविह्वलाम् ।\nत्वं च पाषाणरूपा च महारण्ये भवेति च ।। ४७ ।।"
  },
  {
    "text": "ययौ च स्वगृहं शक्रो लज्जैकतानमानसः ।\nउवाच मधुरं भीता स्वामिनं शोककर्शिता ।। ४८ ।।"
  },
  {
    "text": "अहल्योवाच\nमां च दासीं च निर्दोषां कथं त्यजसिधार्मिक ।\nत्वं च वेदविदां श्रेष्ठो विचारं कुरु धर्मतः ।। ४९ ।।"
  },
  {
    "text": "गौतम उवाच\nत्वां जानामि मनःशुद्धां सुव्रतां च पतिव्रताम् ।\nत्यक्ष्यामि च तथाऽपि त्वां परवीर्यं च बिभ्रतीम् ।। ५० ।।"
  },
  {
    "text": "परभोग्या च या कान्ता साऽशुद्धा सर्वकर्मसु ।\nतां योगच्छेन्महामूढो नरकं तस्य कल्पकम् ।। ५१ ।।"
  },
  {
    "text": "अन्नं विष्ठा जलं मूत्रं परभोग्याश्च (या)निश्चितम् ।\nउपस्पृशेन्न तस्याश्च हन्ति पुप्यं पुराकृतम् ।। ५२ ।।"
  },
  {
    "text": "अनिच्छया च श्रृङ्गाने स्त्री जारेण न दुष्यति ।\nदुष्टा स्त्री निश्चितं साध्वी स्वेच्छाश्रृङ्गारकर्मणि ।। ५३ ।।"
  },
  {
    "text": "त्वं शक्रं स्वामिनं मत्वा सुखं भुक्त्वा रतिं गृहे ।\nपश्चाद्बभूव ते ज्ञानं मां दृष्ट्वा च निशामय ।। ५४ ।।"
  },
  {
    "text": "गच्छ गच्छ महारण्यं भव पाषाणरूपिणी ।\nरामपादाङ्गुलिस्पर्शात्सद्यः पूता भपिष्यसि ।। ५५ ।।"
  },
  {
    "text": "मां संप्राप्स्यसि तत्पुण्यात्पुनरेवाऽऽगमिष्यसि ।\nगच्छ कान्ते महारण्यमित्युक्त्वा तपसे ययौ ।। ५६ ।।"
  },
  {
    "text": "इत्येवं कथितं सर्व महेन्द्रदर्पभञ्जनम् ।\nपुनः संप्राप लक्ष्मीं च विभोश्च कृपया मुने ।। ५७ ।।"
  },
  {
    "text": "इति श्रीब्रह्मo महाo श्रीकृष्णजन्मख o उत्तo नारदनाo\nएकषष्टितमोऽध्यायः ।। ६१ ।।"
  }
]