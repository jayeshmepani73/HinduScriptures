[
  {
    "text": "नन्द उवाच\nकेदारकन्याप्रस्तावात्कथितं कर्मकीर्तनम् ।\nकृत्यास्त्रीणां प्रसङ्गेन तद्व्यासेन वद प्रभो ।। १ ।।\nकेदारकन्या सा का वा को वा केदारभूपतिः ।\nकस्य वंशेचतज्जन्म तन्मे व्याख्यातुमर्हसि ।। २ ।।\nश्रीकृष्ण उवाच\nपुरातु ब्रह्मणाः पुत्रो मनुः स्वांयभुवस्तथा ।\nतस्य स्त्री शतरूपा च धन्या मान्या च योषिताम् ।। ३ ।।\nप्रियव्रतोत्तानपादौ तयोः पुत्रौ बभूवतुः ।\nउत्तानपादपुत्रश्च ध्रुव एव महायशाः ।। ४ ।।\nतत्पुत्रो नन्दसावर्णिः केदारश्च तदात्मजः ।\nसप्तद्वीपपतिः श्रीमान्केदारो वैष्णवः स्वयम् ।। ५ ।।\nतस्य रक्षानिमित्तेन सत्सभायां सुदर्शनम् ।\nगवां लक्षं शुद्धं स्वर्णशृङ्गं च भूषितम् ।। ६ ।।\nवह्निशुद्धानि वस्त्राणि दत्तानि वरुणेन च ।\nसुवर्णानां तथा लक्षं सर्वसस्यां वसुंधराम् ।। ७ ।।\nमणिरत्नं च मुक्ताश्च हीरकं परमं तथा ।\nमाणिक्यामश्वरत्नानां लक्षं लक्षं चहस्तिनाम् ।। ८ ।।\nरौप्यं प्रवालं मिष्टान्नं शतधान्याचलं वरम् ।\nनित्यं नित्यं ब्राह्मणेम्यो ददौ च रत्नभूषणाम् ।। ९ ।।\nशतलक्षं ब्राह्मणानां भोजयामास नित्यशः ।\nजलभोजनपात्राणि सुवर्णानां ददौ नृपः ।। १० ।।\nसुवर्णानां यज्ञसूत्रमङ्गुलीयकमुत्तमम् ।\nआसनं स्वर्णरत्नानां ब्राह्मणेभ्यो ददौ मुदा ।। ११ ।।\nब्राह्मणानां च लक्षं च सूपकारं नृपस्य च ।\nब्राह्मणानां द्विलक्षं च परिवेषणकारकम् ।। १२ ।।\nघृतकुल्या मधुकुल्या दधिकुल्या मनोहराः ।\nगुडकुल्या दुग्धकुल्या नित्यं प्रार्थनमीप्सितम् ।। १३ ।।\nप्रातरारभ्य संध्यान्तं विप्राणां भोजनं तथा ।\nदुःशिनां भिक्षुकाणां च धनदानं यथोचितम् ।। १४ ।।\nफलमूलाशनो राजा वैष्णवश्च जितेन्द्रियः ।\nसर्व मदर्पणं कृत्वाऽजपन्मां च दिवानिशम् ।। १५ ।।\nएकदा सूपकारश्च तमुवाच नृपेश्वरम् ।\nविप्राणां भोजनायैव दशलक्षमुपस्थितम् ।। १६ ।।\nभुञ्जते ब्राह्मणाश्चाद्य रूक्षमन्नं वद प्रभो ।\nकुर्वन्तु भक्षणं ते वै विप्राः सूपादिना नृप ।। १७ ।।\nचतुर्योजनपर्यन्तमधिकारो नृपस्य च ।\nयो राजा तच्छतसुणः स एव मण्डलेश्वरः ।। १८ ।।\nतत्तद्दशगुणो राजा राजेन्द्रः परिकीर्तितः ।\nराजेन्द्राणां पञ्चलक्षं नित्यं केदारसंसदि ।। १९ ।।\nअमूल्यरत्नमाणिक्यं मुक्ताहीरं मणीश्वरम् ।\nगजरत्नमश्वरत्नं केदाराय करं ददौ ।। २० ।।\nकमलाकलया जाता यज्ञकुण्डसमुद्भवाः ।\nवह्रिशुद्धांसुकाधाना रत्नभूषणभूषिता ।। २१ ।।\nकामुकी कामिनीश्रेष्ठा कन्या कमललोचना ।\nकन्याऽस्मि ते महाराजेत्युवाच नृपतिं च सा ।। २२ ।।\nराजा संपूज्य तां भक्त्या तस्थौ पत्नींसर्प्य च ।\nसा विज्ञाय प्रसूं तातं कृत्वा च विनयं सुदा ।। २३ ।।\nययौ पुण्यवनं रम्यं तपसे यमृनान्तिकम् ।\nतत्तपस्यावनं यस्मात्तस्माद्दृन्दावनं स्मृतम् ।। २४ ।।\nतपसा वरयामास मां वरं च वरं वरम् ।\nब्रह्मा ददौ वरं तस्यै पश्यात्कृष्णं लभेष्यसि ।। २५ ।।\nस चैकदा नदीतीने वसन्ते सस्मिता सती ।\nशयाना पुष्पशय्यायां रत्नाभरणभूषिता ।। २६ ।।\nब्रह्मा परीक्षितुं यातःसाध्वीं च सुमनोहराम् ।\nददर्श कन्या रहसि युवानं पुरुषं परम् ।। २७ ।।\nचन्दनोक्षितसर्वाङ्गं रत्नभूषणभूषितम् ।\nसस्मीतं कामुकं रम्यं रमणीनां च वाञ्छितम् ।। २८ ।।\nयथा षोडशवर्षीयं कुमारं कनकप्रभम् ।\nकोटिकन्दर्पलीलाभं वीताम्बरधरं वरम् ।। २९ ।।\nशरत्पार्वणाचन्द्रास्यं शरत्पद्मसुलोचनम् ।\nदृष्ट्वा तं च समुत्थाय वासयामास संनिधौ ।। ३० ।।\nपूजां चकार भक्त्या च फलं मूलं ददौ मुदा।\nसुवा सितं जलं दत्त्वा प्रणनाम मुदाऽन्विता ।। ३१ ।।\nपूजां गृहीत्वा मुदितः सादरं तामुवाच ह ।\nविप्ररूपी च भगवान्प्रज्वलन्ब्रह्मातेजसा ।।\nकामुकीनां च काम्यं च सतीनां दुष्करं व्रज ।। ३२ ।।\nधर्म उवाच\nभवती कस्य कन्या वा किं ते नाम मनोहरे ।\nकिं करोषि रहस्येव तन्मे कथितुमर्हसि ।। ३३ ।।\nकस्य हेतोस्तपस्या ते किं वा वाञ्छसि सुन्दरि ।\nवरं वृणीष्व भद्रं ते यत्ते मनसि वाञ्छितम् ।। ३४ ।।\nवृन्दोवाच\nविप्र केदारकन्याऽहं वृन्दा वृन्दावने स्थिता ।\nतपः करोमि रहसि चिन्तयामि हरिं पतिम् ।। ३५ ।।\nयदि दातुं समर्थोऽसि देहि मे वाञ्छितं वरम् ।\nअसमर्थोऽसि चेद्गच्छ किं ते प्रश्नेन ब्राह्मण ।। ३६ ।।\nधर्म उवाच\nनिरीहमवितर्क्यं च परमात्मानमीश्वरम् ।\nनिर्गुणं च निराकारं भक्तानुग्रहविग्रहम् ।। ३७ ।।\nका क्षमा तं पतिं कर्तुं विना लक्षमीं सरस्वतीम् ।।\nचतुर्भुजस्य द्वे भार्ये हरेर्वैकुण्ठशाथिनः ।। ३८ ।।\nगोलोके द्विभुजस्यापि श्रीवंशीवदनस्य च ।\nकिशोरगोपवेषस्य परिपूर्णतमस्य च ।। ३९ ।।\nतस्य भार्या स्वयं राधा महालक्ष्मीः परात्परा ।\nब्रह्मस्वरूपा परमा परमात्मानमीश्वरम् ।। ४० ।।\nभजते सततं शान्तं सुरम्यं श्यामसुन्दरम् ।\nकोटिकन्दर्पसौन्दर्यनिन्दितं सुकलेवरम् ।। ४१ ।।\nअमूल्यरत्नाभरणं सत्यं च नित्यविग्रहम् ।\nपीताम्बरधरं रम्यं दातारं सर्वसंपदाम् ।। ४२ ।।\nश्रीकृष्णश्च द्विधारूपो द्विभुजश्च चतुर्भुजः ।\nचतुर्भुजश्च वैकुण्ठे गोलोके द्विभुजः स्वयम् ।। ४३ ।।\nयन्निमेषो भवेद्वृन्दे ब्रह्मणः पततेन च ।\nपञ्चविंशत्सहस्रेणा युगेनेन्द्रस्य पातनम् ।। ४४ ।।\nचतुर्दशेन्द्रावच्छिन्नकालेन ब्रह्मणो दिनम् ।\nतावतीति निशा तस्य विधातुर्जगतामपि ।। ४५ ।।\nएवं त्रिंशद्दिनैर्मासं द्विषट्के मासि वर्षकम् ।\nएवं शतायुस्तस्यैव निबोध बोधतत्परम् ।। ४६ ।।\nयावज्जीवनपर्यन्तं सेवन्ते सनकादयः ।\nकल्पानां कोटिकोटिं च तन्न साध्याश्चयो विभुः ।। ४७ ।।\nसहस्रवक्त्रः शेषश्च सेवते च जपन्सदा ।\nदिवानिशं च यं भक्त्या कल्पकोटिशतं शतम् ।। ४८ ।।\nतन्न साध्यो हितकरो दुराराध्यः परात्परः ।\nब्रह्मा ब्रह्मास्वरूपं तं भजेज्जन्मनि जन्मनि ।। ४९ ।।\nवक्त्रैश्चतुर्भिः सततं स्तौति नित्यं सनातनम् ।\nवेदेऽनिर्वचनीयश्च वेदानां जनको विधिः ।। ५० ।।\nविधाता फलदाता च दाता च सर्वसंपदाम् ।\nतन्न साध्यो हि भगवान्कालकालान्तकः ।। ५१ ।।\nसंहारकर्ता जगतां कलया रुद्ररूपतः ।\nस स्तौति पञ्चवक्त्रेण कोऽन्योऽन्यस्यापि का कथा ।। ५२ ।।\nतत्परश्च प्रियो नास्ति वृन्दे भगवातः शृणु ।\nसर्वशक्तिस्वरूपा सा दुर्गा दुर्गतिनाशिनी ।। ५३ ।।\nब्रह्मस्वरूपा परमा मूलप्रकृतिरीश्वरी ।\nनारायणी विष्णुमाया वैष्णवी सा सनातनी ।। ५४ ।।\nयन्मायया जगद्भ्रान्तमनित्ये भ्रमते सदा ।\nसा स्तौति भक्त्यायं देवं वृन्देऽयङ्गे.दिवानिशम् ।। ५५ ।।\nस्तौति भक्त्या स्वशक्त्या च गजवक्त्रः षडाननः ।\nध्यायते यं गणेशश्च सर्वादौ यस्य पूजनम् ।। ५६ ।।\nभगवान्सर्वदेवेशो ज्ञानिनां च गुरोर्गुरुः ।\nसिद्वेन्द्रेषु च देवेन्द्रे योमीन्द्रे ज्ञानिनां गुरौ ।। ५७ ।।\nन गणेशात्परो विद्वान्गणेशश्च सुराधिपः ।\nसरस्वती च यं स्तोतुमशक्ता परमेश्वरी ।। ५८ ।।\nदिवानिशं पादपद्मं भक्त्या पद्मा निषेवते ।\nयत्कटाक्षाज्जगत्सर्व परिपूर्णतमं शिवम् ।। ५९ ।।\nयद्भयाद्वाति वातोऽयं सूर्यस्तपति यद्भयात् ।\nवर्षतीन्द्रो दहत्यग्निर्मृत्युश्चरति जन्तुषु ।। ६० ।।\nपृथिवी सेवया यस्य सर्वाधारा वसंधरा ।\nसमृद्रा निश्चलाः शैला यस्य भीताश्च सुन्दरि ।। ६१ ।।\nतीर्थसारा च सा गङ्गा पवित्रा मुक्तिदायिनी ।\nजगतां पावनी देवी यस्य पादाब्जसेवया ।। ६२ ।।\nपवित्रा तुलसी देवी स्मरणाद्यस्य सेवनात् ।\nनवग्रहाश्च दिक्पाला भीता यस्य प्रतापतः ।। ६३ ।।\nब्रह्मण्डेषु च सर्वेषु ब्रह्मविष्णुशिवात्मकाः ।\nअन्ये ये ये सुरेशाश्च शेषाद्या मुनयस्तथा ।। ६४ ।।\nकेचित्कलास्वरूपाश्चाप्यंशरूपाश्च केचन ।\nकेचित्कलांशाः कृष्णस्य केचिच्च परमात्मनः ।। ६५ ।।\nपतिमिच्छसि कल्याणि प्रकृतेः परमीश्वरम् ।\nगोलोके राधिका साध्यो नान्येषां च कदाचन ।। ६६ ।।\nमां भजस्व महाभागे नृपाणामीश्वरं पतिम् ।\nबलवन्तं च देवेभ्यो दैत्येभ्यश्च वरानने ।। ६७ ।।\nसुखानि यानि कल्याणि त्रिषु लोकेषु सन्ति वै ।\nभुङ्क्ष्व तान्येव सर्वाणि मत्प्रसादान्न संशयः ।। ६८ ।।\nसप्तसागलपारे च काञ्चनी रुचिरा वरे ।\nदेवानां क्रीडनार्थाय विधात्रा निर्मिता पुरी ।। ६९ ।।\nतत्रैव गच्छभद्रं ते रम रामे मया सह ।\nमहेन्द्रस्य प्रियवनं पुष्पोद्यानसमन्वितम् ।। ७० ।।\nगच्छ स्वर्णमयीं लङ्कां नानारत्नविभूषिताम् ।\nतत्रैव गच्छ भद्रं ते रमo ।। ७१ ।।\nविस्पन्दकं सुवसनं नन्दकं पुष्पभद्रकम् ।\nतत्रैव गच्छ भद्रं ते रमo ।। ७२ ।।\nसुमेरुगह्वरं वाऽपि क्षीरोर्द वा मनोहरम् ।\nतत्रैव गच्छ भद्रं ते रमo ।। ७३ ।।\nसत्यलोकं ब्रह्मलोकं रम्यं सद्म रहःस्थलम् ।\nतत्रैव गच्छ भद्रं ते रमo ।। ७४ ।।\nमलये निलयं रम्यं रत्नेन्द्रसारनिर्मितम् ।\nसुगन्धियुक्तं सततं शुद्धं चन्दनवायुना ।। ७५ ।।\nमालती यूथिका रम्या केतकी माधवी तथा ।\nचारुचम्पकपुष्पाणां गन्धेन सुमनोहरम् ।। ७६ ।।\nपिकानां भ्रमराणां च मधुरध्वनिसंयुतम् ।\nतत्रैव गच्छ भद्रं ते रमo ।। ७७ ।।\nइन्द्रस्य वरुणास्यैव वायोरपि यमस्य च ।\nधनेश्वरस्य बह्रेश्च धर्मस्य शशिनस्तथा ।। ७८ ।।\nसुरम्यं लोकमेतेषां मध्ये तेवि यथेच्छसि ।\nतत्रैव गच्छ भद्रं ते रमo ।। ७९ ।।\nरत्नद्वीपं मणिद्वीपं रम्यं चन्द्रसरोवरम् ।\nतत्रैव गच्छ भद्रं ते रमo ।। ८० ।।\nइत्येवमुक्त्वा संभोक्तुं गच्छन्तं तं छलेन च ।\nन वास्तवपरीक्षार्थं सतीत्वं बोधितुं व्रज ।। ८१ ।।\nउवाच सा नृपसुता कोपवक्त्रास्यलोचना ।\nहितं सत्यं योगयुक्तं धर्मार्थं च यशस्करम् ।। ८२ ।।\nवृन्दोवाच\nधैर्य कुरु महाभाग श्रेष्ठो जातिषु ब्रह्मणः ।\nब्रह्मणानां तपो मूलं सत्यं वेदव्रतं धृतिः ।। ८३ ।।\nपरस्त्रीसहसंभोगः स्वभावश्चाप्यधर्मिणाम् ।\nअधर्मेणैव हे विप्र दुष्टोऽभद्राणि पश्यति ।। ८४ ।।\nततः सपत्ने जयति समूलस्थो विनश्यति ।\nपतिव्रतानां गमने बलात्कारेण निश्चितम् ।। ८५ ।।\nमातृगामी भवेत्सद्यो ब्रह्महत्याशतं भवेत् ।\nकुम्भीपाके पच्यते च यावच्चन्द्रदिवाकरौ ।। ८६ ।।\nप्रदग्धस्तैलतप्तेषु न मृतः सूक्ष्मदेहतः ।\nताडितो यमदूतैश्च लोहदण़्डेन मूर्धनि ।। ८७ ।।\nक्षणं सुखं चिरं दुःखं सर्वनाशस्य कारणम् ।\nअगम्यागमनं दुःखं धर्मिष्ठो नैव वाञ्छति ।। ८८ ।।\nक्षमस्वगच्छ भद्रं ते ब्राह्मण ज्ञानदुर्बल ।\nयथा दीपशिखां दृष्ट्वा कीटः पतति निश्चितम् ।। ८९ ।।\nमिष्टं दृष्ट्वा बडीशाग्रे लुब्धमीनो मृगो यथा ।\nयथा विषाक्तं भक्ष्यं च भुङ्क्ते भोक्ता बुभुक्षितः ।। ९० ।।\nगृह्णाति दुष्टो दुष्टं च विषकुम्भं पयोमुखम् ।\nतथा दृष्ट्वा परस्त्रीणां मुखपद्मं मनोहरम् ।। ९१ ।।\nविनाशबीजं मोहेन भ्रान्तो भवति लम्पटः ।\nमुखं च रुचिरं स्त्रीणां श्रोणियुग्मं मनोहरम् ।। ९२ ।।\nकामाधारं नाशबीजमधर्मस्थलमेव च ।\nभगं नरककुण्डं च लालामूत्रसमन्वितम् ।। ९३ ।।\nदुर्गन्धियुक्तं पापं च यमदण्डस्य कारणम् ।\nयथा लिङ्गं विशत्येव पापयोनौ च योषिताम् ।। ९४ ।।\nतथा पुमान्विशत्येव रौरवे च युगे युगे ।\nरहस्यं चाऽऽपदं दृष्ट्वा मां तवं धर्षितुमिच्छसि ।। ९५ ।।\nअत्रैव सर्वदेवाश्च लोकपालाश्च ब्राह्मणा ।\nजाज्वल्यमानो धर्मश्च साक्षी शास्ता च कर्मणाम् ।। ९६ ।।\nयमश्च दण़्डकर्ता च स्थापितो हरिणा स्वयम् ।\nस्वयं कुष्णश्च धर्मात्मा ज्ञानरुपो महेश्वरः ।। ९७ ।।\nदुर्गा बुद्धिर्मनो ब्रह्म चेन्द्रियाणि सुरास्तथा ।\nसर्वप्राणिषु तिष्ठन्ति साक्षिणाः कर्मणां द्विज ।। ९८ ।।\nक्व गुप्तं क्व रहस्यं वा ब्रह्मण ज्ञानदुर्बल ।\nक्षमस्व गच्छ भद्रं ते अवध्याश्च द्विजातयः ।। ९९ ।।\nशक्ताऽहं भमसात्कर्तुं गच्छ वत्स यथासुखम् ।\nतपस्यासु मम गतमष्टोत्तरशतं युगम् ।। १०० ।।\nनास्ति गोर्त्र मत्पितुश्च न माता न पिता मम ।\nसर्वान्तरात्मा भगवान्कृष्णो रक्षति मां द्विज ।। १०१ ।।\nकृष्णेन स्थापितो धर्मो मां च रक्षति नित्यशः ।\nआदित्यश्च तथा चन्द्रः पवनश्च हुताशनः ।। १०२ ।।\nब्रह्मा शंभुर्भगवती दुर्गा रक्षति मां सदा ।\nयेन शुक्लीकृता हंसाः शुकाश्च हरिताः कृताः ।। १०३ ।।\nमयूराश्चित्रिता येन स मे रक्षां करिष्यति ।\nअनाथबालवृद्धानां रक्षकाः सर्वदेवताः ।। १०४ ।।\nनारीबुद्व्या न मां धर्मस्त्यक्त्वा गच्छेद्धि सर्वदा ।\nमां मातरं परित्यज्य गच्छ वत्स यथासुखम् ।। १०५ ।।\nइत्येवमुक्त्वा देवी सा तस्थौ तत्र धरा यथा ।\nआगच्छन्तं च संभोक्तुं मा यान्तं बोधनेन च ।। १०६ ।।\nशशापेति च सा कोपाद्ब्रह्मपन्धो क्षयो भव ।\nक्षयो भव दुराचार हे पापिष्ठ क्षयो भव ।। १०७ ।।\nपुनः शप्तं स्वयं सूर्यो वारयामास यत्नतः ।\nएतसिमन्नन्तरे तात तत्रव जगदीश्वराः ।। १०८ ।।\nआजग्मुरतिसंत्रस्ता ब्रह्मविष्णुशिवादयः ।\nधर्म दृष्ट्वा कलारूपं रुरुदुस्त्रिदशेश्वराः ।। १०९ ।।\nकृत्वा क्रोडेऽतीव कृशं कुह्वा भीतं यथा विधुम् ।\nनिश्चेष्टं मलिनं दग्धं सतीकोपाग्निना व्रज ।। ११० ।।\nश्रीभवानुवाच\nक्षमस्व वृन्दे मद्भक्ते जन्ममृत्युजराहरे ।\nधर्म जीवय मद्भक्तं रक्ष धर्म पतिव्रते ।। १११ ।।\nब्रह्मोवाच\nध्वान्तपूर्ण जगत्सर्दं विना धर्म बभूव ह ।\nकम्पितौ चन्द्रसूर्यौ च शेषश्चापि वसुंधरा ।। ११२ ।।\nमहदेव उवाच\nप्रनष्टं च जगत्सर्वं विना धर्मेण सुन्दरि ।\nधर्मं जीवय भद्रं ते स्वस्ति तेऽस्तु वरानने ।। ११३ ।।\nसूर्य उवाच\nवरं वृष्णीष्व भद्रं ते यत्ते मनसि वाञ्छितम् ।\nधर्मं जीवय भद्रं ते रक्ष सृष्टिं पतिव्रते ।। ११४ ।।\nअनन्त उवाच\nधर्मं करोषि तपसा कथं धर्मं विहसि च ।\nधर्मं जीवय भद्रं ते सर्वधर्मो भवेत्तव ।। ११५ ।।\nचन्द्र उवाच\nद्विजरूपधरो धर्मस्त्वां परीक्षितुमागतः ।\nब्रह्मणा प्रेरितश्चैव निर्दोषश्च विहिंसितः ।। ११६ ।।\nमहेन्द्र उवाच\nतपसोपान्जितो धर्मो धर्मेण च फलं नृपाम् ।\nकथं फलं च तपसां यदि धर्मः क्षयं गतः ।। ११७ ।।\nवरुण उवाच\nधर्मं जीवय धर्मिष्ठे धर्मं रक्ष सनातनम् ।\nनिष्फलं कर्मिणां कर्म विना धर्मेणा धार्मिके ।। ११८ ।।\nपवन उवाच\nजगत्पूतं कुरु शुभे धर्मं जौवय सांप्रतम् ।\nधर्मे प्रनष्टे तपसां तवापूर्वं विनङ्क्ष्यति ।। ११९ ।।\nवह्निरुवाच\nस्वधर्मोपार्जनं कर्तुमागताऽसि च भारतम् ।\nविहंसि धर्ममज्ञात्वा पुनर्जीवय सुन्दरि ।। १२० ।।\nयम उवाच\nवेदोक्तकर्मकर्तणासहं विश्वे वरानने ।\nधर्मानुसारात्फलदो धर्म जीवय सत्वरम् ।। १२१ ।।\nदेवानां वचनं क्षुत्वा समुत्थाय पतिव्रता ।\nनमस्कृत्य सुरेशांश्चतानुवाच तपस्विनी ।। १२२ ।।\nवृन्दोवाच\nअहं देवा न जानामि धर्मं ब्राह्मणरूपिणम् ।\nकृतः क्षयो मया कोपान्मां परीङितुमागतः ।। १२३ ।।\nजीवयामि ध्रुवं धर्मं युष्माकं च प्रसादतः ।\nइत्येवमुक्त्वा सा वृन्दा चेत्युवाच व्पजेश्वर ।। १२४ ।।\nतपः सत्यं यदि मम सत्यं च विष्णुपूजनम् ।\nतेन पुण्येन सद्योऽत्र द्विजो भवतु विज्वरः ।। १२५ ।।\nयदि मे च भवेत्सत्यं व्रतं सत्यं तपःशुचि ।\nतेन पुण्येन सत्येन द्विजो भo ।। १२६ ।।\nयदि नारायणः सत्यः सर्वात्मा नित्यविग्रहः ।\nज्ञानात्मकः शिवः सत्यो द्विजो भo ।। १२७ ।।\nब्रह्म सत्यं च ते देवाः प्रकृतिः परमा यदि ।\nयज्ञः सत्यस्तपः सत्यं द्विजो भo ।। १२८ ।।\nइत्येवमुक्त्वा सा वृन्दा धर्म क्रोडे चकार च ।\nतं दृष्ट्वा च कलारूपं रुरोद कृपयासती ।। १२९ ।।\nएतस्मिन्नन्तरे मूर्तिर्धर्मभार्या शुचाऽऽकुला ।\nनिपत्य विष्णुपादे य शिरसा चेत्युवाच सा ।। १३० ।।\nमूर्तिरुवाच\nहे नाथ करुणासिन्धो दीनबन्धो कृपां कुरु ।\nतूर्णं जीवय कान्तं मे जगन्नाथ कृपामय ।। १३१ ।।\nपतिहीना च या नारी पापिनी सा भवार्णवे ।\nयथाऽऽस्यं चक्षुर्विरतं प्राणहीना यथा तनूः ।। १३२ ।।\nमितं ददाति हि पिता मितं भ्रादा मितं सुतः ।\nमितं बन्धुर्मितं माता सर्वदाता पतिः प्रभुः ।। १३३ ।।\nइत्येवमुक्त्वा सा देवी तत्र तस्थौ रुरोद च ।\nउवाच वृन्दां णगवान्सर्वात्मा प्रकृतेः परः ।। १३४ ।।\nश्रीभगवानुवाच\nत्वयाऽऽयुस्तपसा लब्धं यावदायुश्च ब्रह्मणः ।\nतदेव देहि धर्माय गोलोकं गच्छ सुन्दरि ।। १३५ ।।\nतन्वाऽनया च तपसा पश्चान्मां च लभिष्यसि ।\nपश्चाद्गोलोकमागत्य वाराहे च वरानने ।। १३६ ।।\nवृषभानसुता त्वं च राधाच्छाया भविष्यसि ।\nमत्कलांशश्च रायाणस्त्वां विवाह ग्रहीष्यति ।। १३७ ।।\nमां लभिष्यसि रासे च गोपीभी राधया सह ।\nराधा श्रीदामशापेन वृषभानसुता यदा ।। १३८ ।।\nसा चैव वास्तवी राधा त्वं च च्छायास्वरुपिणी ।\nविवाहकाले रायाणस्त्वां च च्छायां ग्रहीष्यति ।। १३९ ।।\nत्वां दत्त्वा वास्तवी राधा साऽन्तर्धाना भविष्यति ।\nराधैवेति विमूढाश्च विज्ञास्यन्ति ।।\nच गोकुले ।। १४० ।।\nस्वप्ने राधापदाम्भोजं न रि पश्यन्ति बल्लवाः ।\nस्वयं राधा मम क्रोडे छाया रायाणकामिनी ।। १४१ ।।\nविष्णोश्च वचनं श्रुत्वा ददावायुश्च सुन्दरी ।\nउत्तस्थौ पूर्ण धर्मश्च तप्तकाञ्चनसंनिभः ।।\nपूर्वस्मात्सुन्दरः श्रीमान्प्रणनाम परात्परम् ।। १४२ ।।\nवृन्दोवाच\nदेवाः शृणुत मद्वाक्यं दुर्लङ्घ्यं सावधानतः ।\nन हि मिथ्या भवेद्वाक्यं मदीयं च निशामय ।। १४३ ।।\nक्षयो भवेति वाक्यं च मयोक्तं कोपभीतया ।\nवारत्रयं पुनर्वक्तुं वारयामास भास्करः ।। १४४ ।।\nसत्ये च परिपूर्णोऽयं यथापूर्वो यथाऽधुना ।\nत्रिपादश्चापि त्रेतायां द्वापदो द्विपरे तथा ।। १४५ ।।\nएकपादश्च दर्मोऽयं कलेश्च प्रथमे हरे ।\nशेषे कलाषोडशांशः पुनः सत्ये यथा पुरा ।। १४६ ।।\nत्रिर्निर्गतं मम मुखात्क्षयस्तेन ततः क्रमात् ।\nपुनरुक्ते च मनसि वारयामास भास्करः ।। १४७ ।।\nतेनैव रेतुनाऽयं च करिशेषे कलामयः ।\nतथा शप्तः स्थितो दुर्गे कलिशेषे तथा ध्रुवम् ।। १४८ ।।\nएतस्मिन्नन्तरे नन्द ददृशुर्देवता रथम् ।\nगोलोकादागतं वेगादतीव सुन्दरं शुभम् ।। १४९ ।।\nअमूल्यरत्ननिर्माणं हीरहारपरिष्कृतम् ।\nमणिमाणिक्यमुक्ताभिर्वस्त्रैश्च श्वेतचामरै। ।। १५० ।।\nविभूषितं भूषणौश्च रुचिरै स्तनदर्पणैः ।\nनत्वा हरिं हरं वृन्दा ब्रह्माणं सर्वदेवताः ।। १५१ ।।\nसमारुङ्य रथं दृष्ट्वा गोलोकं च जगाम सा ।\nदेवा जग्मुश्च स्वस्थानं किं भूयः श्रोतुमिच्छसि ।। १५२ ।।\nइति श्रीब्रह्मo महाo श्रीकृष्णजन्मखo उत्तo नारदनाo भगवन्नन्दसंo"
  }
]