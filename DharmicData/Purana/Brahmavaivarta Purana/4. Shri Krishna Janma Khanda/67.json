[
  {
    "text": "अथा सप्तषष्टितमोऽध्यायः\nनारायण उवाच\nविरहव्याकुलां दृष्ट्वा मामिनीं काममोहनः ।\nकृत्वा वक्षसि तां कृष्णो ययौ क्रीडासरोवरम् ।। १ ।।"
  },
  {
    "text": "राजराजेश्वरी राधा कृष्णवक्षसि राजते ।\nसौदामिनीव जलदे नदीने गगने मुने ।। २ ।।"
  },
  {
    "text": "रेमे स रमया सार्धं कृपया च कृपानिधिः ।\nद्वयोर्द्वयोर्यथा स्वर्णंमण्योर्मारकतो मणिः ।। ३ ।।"
  },
  {
    "text": "रत्ननिर्माणपर्यङ्के रत्नेन्द्रसारनिर्मिते ।\nनत्नप्रदीपे ज्वलति रत्नभूषणभूषितः ।। ४ ।।"
  },
  {
    "text": "रत्नभूषाभूषितया रासरत्नश्च कौतुकात् ।\nरसरत्नाकरे रम्ये निमग्नो रसिकेश्वरः ।। ५ ।।"
  },
  {
    "text": "रासे रासेश्वरी राधा रामेश्वरमुवाच सा ।\nसुरतौ विरतौ सत्यां विरते न मनोरथे ।। ६ ।।"
  },
  {
    "text": "राधिकोवाच\nप्रफुल्लाऽहं त्वया नाथ मृता म्लाना च त्वां विना ।\nयथा महौषधिगणः प्रभाते भाति भास्करे ।। ७ ।।"
  },
  {
    "text": "नक्तं दीपशिखेवाहं त्वया सार्धं त्वया विना ।\nदिने दिने यथा क्षीणा कृष्णपक्षे विधोः कला ।। ८ ।।"
  },
  {
    "text": "तव वक्षसि मे दीप्तिः पूर्णंचन्द्रप्रभासमा ।\nसद्यो मृता त्वया त्यक्ता कुह्वां चन्द्रकला यथा ।। ९ ।।"
  },
  {
    "text": "ज्वलदग्निशिखेवाहं घृताहुत्या त्वया सह ।\nत्वया विनाऽहं निर्वाणा शिशिरे पद्मिनी यथा ।। १० ।।"
  },
  {
    "text": "चिन्ताज्वरजराग्रस्ता मत्तस्त्वयि गतेऽप्यहम् ।\nअस्तंगते रवौ चन्द्रे ध्वान्दग्रस्ता धरा यथा ।। ११ ।।"
  },
  {
    "text": "भ्रष्टो वेषस्त्वां विना मे रुपयौवनचेतनम् ।\nतारावली परिभ्रष्टा सूर्यसूतोदये यथा ।। १२ ।।"
  },
  {
    "text": "त्वमेवाऽऽत्मा च सर्वेषां मम नाथो विशेषतः ।\nतनुर्यथाऽऽत्मना त्यक्ता तथाऽहं च त्वया विना ।। १३ ।।"
  },
  {
    "text": "पञ्चप्राणात्मकस्त्वं मे मृताऽहं च त्वया विना ।\nदृष्टेश्च गोलकौ जद्वद्दृष्टिः पुत्तलिकां विना ।। १४ ।।"
  },
  {
    "text": "स्थलं यथा चित्रयुक्तं त्वया सार्धमहं तथा ।\nअसंस्कृता त्वया हीना तृणाच्छन्ना यथा मही ।। १५ ।।"
  },
  {
    "text": "त्वया सार्धमहं कृष्ण चित्रयुक्तेव मृन्मयी ।\nत्वां विना जलधौताऽहं विरूपा मृन्मयीव च ।। १६ ।।"
  },
  {
    "text": "गोपाङ्गनानां शोभा च त्वया रासेश्वरेण च ।\nहारे स्वर्णविकारे च श्वेतेन मणिना सह ।। १७ ।।"
  },
  {
    "text": "व्रजराज त्वया सार्ध राजन्ते राजराजयः ।\nयथा चन्द्रेण नभसि ताराराजिर्विराजते ।। १८ ।।"
  },
  {
    "text": "त्वया शोभा यशोदाया नन्दस्य नन्दनन्दन ।\nयथा शाखाफलस्कन्धैस्तरुराजिर्विराजते ।। १९ ।।"
  },
  {
    "text": "त्वया कार्ध गोकुलेश सोभा गोकुलवासिनाम् ।\nयथा सर्वा लोकराजी राजेन्द्रेण विराजते ।। २० ।।"
  },
  {
    "text": "रामस्यापि च रासेश त्वया शोभा मनोहरा ।\nराजते देवराजेन यथा स्वर्गेऽमरावती ।। २१ ।।"
  },
  {
    "text": "वृन्दावनस्य वृक्षाणां त्वं च शोभा पतिर्गतिः ।\nअन्योषां च वनानां च बलवान्केसरी यथा ।। २२ ।।"
  },
  {
    "text": "त्वया विना यशोदा य निमग्ना शोकसागरे ।\nअप्राप्य वत्सं मुरभिः क्रोशन्ती व्याकुला यथा ।। २३ ।।"
  },
  {
    "text": "आन्दोलयन्ति नन्दस्य प्राणा दग्धं च मानसम् ।\nत्वया विना तप्तपात्रे यथा धान्यसमूहकः ।। २४ ।।"
  },
  {
    "text": "इत्युक्त्वा परमप्रेम्णा सा पतन्ती हरेः पदे ।\nपुनराध्यात्मिकेनैव बोधयामास तां विभुः ।। २५ ।।"
  },
  {
    "text": "आध्यात्मिको महायोगी मोहसंछेदकारणम् ।\nयथा पर्शुश्च वृक्षाणां तीक्ष्णधारश्च नारद ।। २६ ।।"
  },
  {
    "text": "नारद उवाच\nआध्यात्मिकं महायोगं वद वेदविदां वर ।\nशोकच्छेदं च लोकानां श्रोतुं कौतुहलं मम ।। २७ ।।"
  },
  {
    "text": "नारायण उवाच\nआध्यात्मिको महायोगो न ज्ञातो योगिनामवि ।\nस च नानाप्रकारश्च सर्वं वेत्ति हरिः स्वयम् ।। २८ ।।"
  },
  {
    "text": "किंचिदाध्यात्मिकं चैव गोनोके राधिकेश्वरः ।\nसुप्रीतः कथायामास त्रिपुरारिं यथा मुने ।। २९ ।।"
  },
  {
    "text": "सहस्रेन्द्रनिपातान्तं तपः कुर्वन्तमीश्वरम् ।\nश्रेष्ठं ज्येष्ठं वैष्णवानां वरिष्ठं च तपस्विनाम् ।। ३० ।।"
  },
  {
    "text": "पुष्करे दुष्करं तप्त्वा पाद्मे पाद्मं च पद्मजः ।\nदृष्ट्वा तं सादरं कृष्ण उवाच किंचिदेवतम् ।। ३१ ।।"
  },
  {
    "text": "शतेन्द्रपातपर्यन्तं कठोरेण कृशोदरम् ।\nनिश्चेष्टमस्थिसारं च कृपया च कृपानिधिः ।। ३२ ।।"
  },
  {
    "text": "सिंहक्षेत्रे पुरा धर्मं मत्तातं धर्मिणां वरम् ।\nचतुर्दशेन्द्रावच्छिन्नं तपस्तप्त्वा कृशोदरम् ।। ३३ ।।"
  },
  {
    "text": "पपाठाऽऽयात्मिकं किंचित्कृपया च कृपानिधिः ।\nकिचिच्छतेन्द्रावच्छिन्नं मां तपन्तमुवाच सः ।। ३४ ।।"
  },
  {
    "text": "किंचित्सनत्कुमारं च तपन्तं सुचिरं परम् ।\nसुतपन्तमनन्तं च किंचिच्चोवाच नारद ।। ३५ ।।"
  },
  {
    "text": "चिरं तपन्तं कपिलं हिमशैले तपस्विनम् ।\nपुष्करे भास्करे किंचित्तपन्तं दुष्करं तपः ।। ३६ ।।"
  },
  {
    "text": "उवाच किंचित्प्रह्लादं किंचिद्दुर्वाससं भृगुम् ।\nएवं निगूढं भक्तं च कृप्या भक्तवत्सलः ।। ३७ ।।"
  },
  {
    "text": "क्रीडाकनोवरे रम्ये यदुवाच कृपानिधिः ।\nशोकार्तां राधिकां तच्च कथायामि निशामय ।। ३८ ।।"
  },
  {
    "text": "विरसं रसिकां दृष्ट्वा वासयित्वा च वक्षसि ।\nउवाचाऽऽध्यात्मिकं किंचिद्योगिनीं योगिनां गुरुः ।। ३९ ।।"
  },
  {
    "text": "श्रीकृष्ण उवाच\nजातिस्मरे स्मराऽऽत्मानं कथं विस्मरसि प्रिये ।\nसर्वं गोलोकवृत्तान्तं सुदाम्नः शापमेव च ।। ४० ।।"
  },
  {
    "text": "शापात्किंचिद्दिनं दीने त्वद्विच्छेदो मया सह ।\nभविष्यति महाभागे मेलनं पुनरावयोः ।। ४१ ।।"
  },
  {
    "text": "पुनरेव गमिष्यामि गोलोकं तं निजालयम् ।\nगत्वा गोपाङ्गनाभिश्च गोपैर्गोलोकवासिभिः ।। ४२ ।।"
  },
  {
    "text": "अधुनाऽऽध्यात्मिकं किंचित्तवां वदामि निशामय ।\nशोकध्नं हर्षदं सारं सुखदं मानसस्य च ।। ४३ ।।"
  },
  {
    "text": "अहं सर्वान्तरात्मा च निर्लिप्तः सर्वकर्मसु ।\nविद्यमानश्च सर्वेषु सर्वत्रादृष्ट एव च ।। ४४ ।।"
  },
  {
    "text": "वायुश्चरति सर्वत्र यथैव सर्ववस्तुषु ।\nन च लिप्तस्तथैवाहं साक्षी च सर्वकर्मणाम् ।। ४५ ।।"
  },
  {
    "text": "जीवो मत्प्रतिबिम्बश्च सर्वत्र सर्वजीविषु ।\nभोक्ता शुभाशुभानां च कर्ता च कर्मणां सदा ।। ४६ ।।"
  },
  {
    "text": "यथा चलघटेष्वेव मण्डलं चन्द्रमुर्ययोः ।\nभग्नेषु तेषु संश्लिष्टस्तयोरेव तथा मयि ।। ४७ ।।"
  },
  {
    "text": "जीवः श्लिष्टस्तथा काले मृतेषु जीविषु प्रिये ।\nआवां च विद्यमानौ च सततं सर्वजन्तुषु ।। ४८ ।।"
  },
  {
    "text": "आधारश्चाहमाधेयं कार्य च कारणं विना ।\nअये सर्वाणि द्रव्याणि नश्वराणि च सुन्दरि ।। ४९ ।।"
  },
  {
    "text": "आविर्भावाधिकाः कुत्र कुत्रचिन्न्यूनमेव च ।\nममांशाः केऽपि देवाश्च केचिद्देवाःकलास्तथा ।। ५० ।।"
  },
  {
    "text": "केचित्कलाः कलांशांशास्तदंशांशाश्च केचन ।\nमदंशा प्रकृतिः सूक्ष्मा साच मूर्त्याच पञ्चधा ।। ५१ ।।"
  },
  {
    "text": "सरस्वती च कमला दुर्गा त्वं चापि वेदसूः ।\nसर्वे देवाः प्राकृतिका यावन्तो मूर्तिधारिणः ।। ५२ ।।"
  },
  {
    "text": "अहमात्मा नित्यदेही भक्तध्यानानुरोधतः ।\nये ये प्रकृतिका राधे ते नष्टाः प्राकृते लये ।। ५३ ।।"
  },
  {
    "text": "अहमेवाऽऽसमेवाग्रे पश्चादप्यहमेव च ।\nयथाऽहं च तथा त्वं च यथा धावल्यदुग्धयोः ।। ५४ ।।"
  },
  {
    "text": "भेदः कदाऽपि न भवेन्निश्चितं च तथाऽऽवयोः ।\nअहं महान्विराट् सुषटौ विश्वानि यस्य लोमसु ।। ५५ ।।"
  },
  {
    "text": "अंशस्त्वं तत्र महती स्वांशेन तस्य कामिनी ।\nआहं क्षुद्रविराट् सृष्टौ विश्वं यन्नाभिपद्मतः ।। ५६ ।।"
  },
  {
    "text": "अयं विष्णोर्लोमकूपे वासो मे चांशतः सति ।\nतस्य स्त्री त्वं च बृहती स्वाशने सुभगा तथा ।। ५७ ।।"
  },
  {
    "text": "तस्य विश्वे च प्रत्येकं ब्रह्मविष्णुशिवादयः ।\nब्रह्मविष्णुशिवा अंशाश्चान्ये चापि च मत्कलाः ।। ५८ ।।"
  },
  {
    "text": "मत्कलांशांशकलया सर्वे देवि चराचराः ।\nवैकुण्ठे त्वं महालक्ष्मीरहं तत्र चतुर्भुजः ।। ५९ ।।"
  },
  {
    "text": "स च विश्वाद्बहिश्चोर्ध्वं यथा गोलोक एव च ।\nसरस्वती त्वं सत्ये च सावित्री ब्रह्मणः प्रियाः ।। ६० ।।"
  },
  {
    "text": "शिवलोके शिवा त्व्रं च मूलप्रकृतिरीश्वरी ।\nविनाश्य दुर्गं दुर्गा च सर्वदुर्गतिनाशिनी ।। ६१ ।।"
  },
  {
    "text": "स एव दक्षकन्या च सा एव शैलकन्यका ।\nकैलासे पार्वती तेन सौभाग्या शिववक्षसि ।। ६२ ।।"
  },
  {
    "text": "स्वांशेन त्वं सिन्धुकन्या क्षीरोदे विष्णुवक्षसि ।\nअहं स्वाशेन सृष्टौ च ब्रह्मविष्णुमहेश्वराः ।। ६३ ।।"
  },
  {
    "text": "त्वं च लक्ष्मी शिवा धात्री सावित्री च पृथक्पृथक् ।\nगोलोके च स्वयं राधा रासे रासेश्वरी सदा ।। ६४ ।।"
  },
  {
    "text": "वृन्दा दृन्दावने रम्ये विरजा विरजातटे ।\nसा त्वं सुदामशापेन भारतं पुण्यमागता ।। ६५ ।।"
  },
  {
    "text": "पूतं कर्तुं भारतं च वृन्दारण्यं च सुन्दरि ।\nत्वत्कलांशांशकलया विश्वेषु सर्वयोषितः ।। ६६ ।।"
  },
  {
    "text": "यायोषित्सा च भवती यः पुमान्सोऽहमेव च ।\nअहं च कलया वह्निस्त्वं स्वाहा दाहिका प्रिया ।। ६७ ।।"
  },
  {
    "text": "त्वया सह समर्थोऽहं नालं दग्धुं च त्वां विना ।\nअहं दीप्तिमतां सूर्यः कलया त्वं प्रभाकरी ।। ६८ ।।"
  },
  {
    "text": "संज्ञा त्वं च त्वया भामि त्वां विनाऽहं न दीप्तिमान् ।\nअहं च कलया चन्द्रस्त्वं च शोभा च रोहिणी ।। ६९ ।।"
  },
  {
    "text": "मनोहरस्त्वया सार्धं त्वां न च सुन्दरः ।\nअहमिन्द्रश्च कलया स्वर्गलक्ष्मीश्च त्वं शची ।। ७० ।।"
  },
  {
    "text": "त्वया सार्धं देवराजो हतश्रीश्च त्वया विना ।\nअहंधर्मश्च कलया त्वं च मूर्तिश्च धर्मिणी ।। ७१ ।।"
  },
  {
    "text": "नाहं शक्तो धर्मकृत्यो त्वां च धर्मक्रियां विना ।\nअहं यज्ञश्च कलया त्वं च स्वांशेन दक्षिणा ।। ७२ ।।"
  },
  {
    "text": "त्वया सार्धं च फलदोऽप्यकमर्थस्त्वया विना ।\nकलया पिदृलोकोऽहं स्वांशेन त्वं स्वधा सती ।। ७३ ।।"
  },
  {
    "text": "त्वयाऽलं कव्यदाने च सदा नालं त्वया विना ।\nअहं पुमांस्त्वं प्रकृतिर्न स्रष्टाऽहं त्वया विना ।। ७४ ।।"
  },
  {
    "text": "त्वं च संवत्स्वरूपाऽहमीश्वरश्च त्वया सह ।\nलक्ष्मीयुक्तस्त्वया लक्ष्मया निः श्रीकश्च त्वया दिना ।। ७५ ।।"
  },
  {
    "text": "यथा नालं कुलालश्च घटं कर्तुं मृदा विना ।\nअहं शेषश्च कलया स्वांशेन त्वं वसुंधरा ।। ७६ ।।"
  },
  {
    "text": "त्वां सस्यरत्नाधारां च बिभर्मि मूर्ध्नि सुन्दरि ।\nत्वं च कान्तिश्च शान्तिश्च भूतिर्मूर्तिमती सती ।। ७७ ।।"
  },
  {
    "text": "तुष्टिः पुष्टिः क्षमा लज्जा क्षुधा तृष्णा परा दया ।\nनिद्रा श्रद्धा च तन्द्रा च मूर्च्छा च संनतिः क्रिया ।। ७८ ।।"
  },
  {
    "text": "मूर्तिरूपा भक्तिरूपा देहिनां देहरूपिणी ।\nममाऽऽधारा सदा त्वं च तवाऽत्माऽहं परस्परम् ।। ७९ ।।"
  },
  {
    "text": "यथा त्वं च तथाऽहं च समौ प्रकृतिपूरुषौ ।\nन हि सृष्टिर्भवेद्देवि द्वयोरेकतरं विना ।। ८० ।।"
  },
  {
    "text": "इत्युक्त्वा परमात्मा च राधां प्राणाधिकां प्रियाम् ।\nकृत्वा वक्षसि सुप्रीतो बोधयामास नारद ।। ८१ ।।"
  },
  {
    "text": "स च कीडानियुक्तश्च बभूव रत्नमन्दिरे ।\nतथा च राधाया सार्धं कामुक्या सह कामुकः ।। ८२ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo आध्यत्मिक-\nयोगकथनं नाम सप्तषष्टितमोऽध्यायः ।। ६७ ।।"
  }
]