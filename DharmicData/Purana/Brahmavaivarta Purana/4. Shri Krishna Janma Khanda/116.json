[
  {
    "text": "अथ षोडशाधिकशततमोऽध्यायः\nबाण उवाच\nअनिरुद्ध बुधोऽसि त्वं त्वयोक्तं सत्यमेव च ।\nशंभुना चैवमुक्तं च सर्वं बुद्धं स्वचेतसा ।। १ ।।"
  },
  {
    "text": "त्वयोक्तं शंकरवरात्पञ्चानां स्वामिनां प्रिया ।\nद्रौपदी च महाभागा तन्मे व्याख्यातुमर्हसि ।। २ ।।"
  },
  {
    "text": "शम्बरेण हृता पूर्व तव माता कथं रतिः ।\nदेवैरपि कथं दत्ता देवास्तेन जिता कथम् ।। ३ ।।"
  },
  {
    "text": "अनिरुद्ध उवाच\nएकदा रघुनाथश्च सीतया लक्ष्मणो च ।\nस्नातः सरसि तत्रस्थो रम्ये पञ्चवटीतटे ।। ४ ।।"
  },
  {
    "text": "उवाच सीता हेमन्ते जलं सुस्वादु निर्मलम् ।\nतथाऽन्नं व्यञ्जनं रम्यं सर्वं वस्तु सुशीतलम् ।। ५ ।।"
  },
  {
    "text": "फलावबचयनं चक्रे सीतायै प्रददौ मुदा ।\nततो ददौ लक्ष्मणाय पश्चाद्भङ्क्ते स्वयं प्रभुः ।। ६ ।।"
  },
  {
    "text": "लक्ष्मणस्तद्गृहीत्वा च नैव भुङ्क्ते फलं जलम् ।\nमेघनादवधार्थं च सीतोद्धारणकारणात् ।। ७ ।।"
  },
  {
    "text": "निद्रां न याति नो भुङ्क्ते वर्षाणां च चतुर्दश ।\nय एवं पुरुषो योगी तद्वध्यो रावणत्मजः ।। ८ ।।"
  },
  {
    "text": "एतस्मिन्नन्तरे रामं द्रष्टुं कमललोचनम् ।\nवहनिस्तत्र समायातो द्विजरूपी कृपानिधिः\nभविष्यत्कथयामाम श्रुतिकौटपरं वचः ।। ९ ।।"
  },
  {
    "text": "वह्निरुवाच\nशृणु राम महाभाग सीतासंगोपनं कुरु ।\nसप्ताहाभ्यन्तरे चैव रावणो दुष्टराक्षसः ।। १० ।।"
  },
  {
    "text": "दुर्निवार्यः प्राक्तनेन जानकीं च हरिष्यति ।\nविधात्रा लिखितं कर्म प्राक्तंनं केन वार्यते ।। ११ ।।"
  },
  {
    "text": "वेदैश्चतुर्भिः कथितं न च दैवात्परं वरम् ।। १२ ।।"
  },
  {
    "text": "राम उवाच\nसीतां गृहीत्वा त्वं गच्छ च्छायाऽत्रैव तु तिष्ठतु ।\nकलत्रवर्जनं कर्म सर्वेषां च जुगुप्सितम् ।। १३ ।।"
  },
  {
    "text": "सीतां गृहीत्वा प्रययौ रुदतीं च हुताशनः ।\nसीतया सदृशी छाया तस्थौ श्रीरामसंनिधौ ।। १४ ।।"
  },
  {
    "text": "सा च च्छाया हृता पूर्व रावणेनावलीलया ।\nसमुद्दधार तां रामो निहत्य तं सबान्धवम् ।। १५ ।।"
  },
  {
    "text": "वह्नौ परीक्षाकाले च च्छाया वह्नौ विवेश सा ।\nअग्निश्छायां च संरक्ष्य ददौ रामाय जानकीम् ।। १६ ।।"
  },
  {
    "text": "रामस्तां च गृहीत्वा च प्रययौ स्वाश्रमं मुदा ।\nछाया तस्थौ वह्निपार्श्वे हृदयेन विदूयता ।। १७ ।।"
  },
  {
    "text": "सा च च्छाया तपश्चक्रे नारायणसरोवरे ।\nतपश्चकार दिव्यं च शातवर्षं च शूलिनः ।। १८ ।।"
  },
  {
    "text": "वरं वृणुष्व भद्रे त्वमुवाच शंकरश्च ताम् ।\nउवाच शिवं व्यग्रा भर्तुर्दुःखेन दुःखिता ।। १९ ।।"
  },
  {
    "text": "पतिं देहि पञ्चधा सा वरं वव्रे त्रिलोचनम् ।\nसर्वसंपत्प्रदस्तुष्टस्तस्यै शर्वो वरं ददौ ।। २० ।।"
  },
  {
    "text": "महादेव उवाच\nसाध्वि त्वं पञ्चधा ब्रूहि पतिं देहीति व्याकुला ।\nपञ्चेन्द्राश्च हरेरंशा भविष्यन्ति प्रियास्तव ।। २१ ।।"
  },
  {
    "text": "ते च सर्वे च पञ्चेन्द्राश्चाधुना पञ्च पाण्डवाः ।\nसा च च्छाया द्रौपदी च यज्ञकुण्डसमुद्भवा ।। २२ ।।"
  },
  {
    "text": "कृतयुगे वेदवती त्रेतायां जनकात्मजा ।\nद्वापरे द्रौपदी छाया तेन कृष्णा त्रिहायणी ।। २३ ।।"
  },
  {
    "text": "वैष्णपी कृष्णभक्ता च तेन कृष्णा प्रकीर्तिता ।\nस्वर्गलक्ष्मीर्महेन्द्राणां सा च पश्चाद्भविष्यति ।। २४ ।।"
  },
  {
    "text": "राजा ददौ फाल्गुनाय कन्यायाश्च स्वयंवरे ।\nपप्रच्छ मातरं वीरो वस्तु प्राप्तं मयाऽधुना ।। २५ ।।"
  },
  {
    "text": "तमुवाच स्वयं माता गृहाण भ्रातृभिः सह ।\nशंभोर्वरेण पूर्व च परत्र मातुराज्ञया ।। २६ ।।"
  },
  {
    "text": "द्रौपद्याः स्वामिनस्तेन हेतुना पञ्च पाण्डवाः ।\nचतुर्दशानामिन्द्राणां पञ्चेन्द्राः पञ्च पाण्डवाः ।। २७ ।।"
  },
  {
    "text": "शंकरेणाभिसंशप्ता सा मात्रा भर्त्सितेन च ।\nभर्ताते भस्मसाद्भूतो हरकोपानलेन च ।। २८ ।।"
  },
  {
    "text": "हे रति त्वं मया शप्ता दैत्यग्रस्ता भवाधुना ।\nविजित्यदेवान्सेन्द्राश्च शम्बरस्त्वा हरिष्यति ।। २९ ।।"
  },
  {
    "text": "पुनरुवतं वरं प्रादात्सतीत्वां ते न यास्यति ।\nछायां दत्त्वा तिष्ठ गेहे यावज्जीवति ते पतिः ।। ३० ।।"
  },
  {
    "text": "इति ते कथितं सर्वमितिहासं पुरातनम् ।\nदेवानां गुप्तचरितं श्रृणु दैत्येन्द्र सांप्रतम् ।। ३१ ।।"
  },
  {
    "text": "एतस्मिन्नन्तरे तत्र सुभद्रश्च महाबलः ।\nकुम्भाण्डभ्राता बलवान्बाणसेनापतीश्वरः ।। ३२ ।।"
  },
  {
    "text": "निर्भत्सर्य बाणं समरे शस्त्रपाणिर्महारथः ।\nश्रीकृष्णपौत्रं शूलं च चिक्षेप प्रलयाग्निवत् ।। ३३ ।।"
  },
  {
    "text": "अर्धयन्द्रेण तच्छूलं चिच्छेद कामपुत्रकः ।\nशक्तिं चिक्षेप भद्रश्च शतसूर्यसमप्रभाम् ।। ३४ ।।"
  },
  {
    "text": "वैष्णवास्त्रेण चिच्छेद तां शक्तिं कामपुत्रकः ।\nनारायणास्त्रं चिक्षेप सुभद्रो रणमूर्धनि ।। ३५ ।।"
  },
  {
    "text": "प्रणम्य शेते निर्भीतो मदनस्य सुतो बली ।\nऊर्ध्वमस्त्रं च बभ्राम शतसूर्यसमप्रभम् ।। ३६ ।।"
  },
  {
    "text": "प्रलीनमस्त्रमाकाशे विश्वसंहारकारणम् ।\nअस्त्रे गते सोऽनिरुद्धो गृहीत्वा च महानसिम् ।। ३७ ।।"
  },
  {
    "text": "प्रबभञ्जभद्ररथं जघानाश्वांश्च सारथिम् ।\nजघान तं सुभद्रं च लीलया रणमूर्धनि ।। ३८ ।।"
  },
  {
    "text": "हते सुभद्रे बाणश्च महाबलपराक्रमः ।\nवाणानां शतकं चापि चक्षेप रणमूर्धनि ।। ३९ ।।"
  },
  {
    "text": "कामात्मजोऽग्निबाणेन बाणोधं प्रददाह सः ।\nबाणश्चिक्षेप ब्रह्मास्त्रं सृष्टिसंहारकारणम् ।। ४० ।।"
  },
  {
    "text": "दृष्ट्वा कामात्मजः शीघ्रं सबीजं मन्त्रपूर्वकम् ।\nब्रह्मस्त्रेणैव सहसा संजहारावलीलया ।। ४१ ।।"
  },
  {
    "text": "बाणः पाशुपतं क्षेप्तुं समारेभे च कोपतः ।\nनिषिद्धश्च गणेशेन स्कन्देन शंभुना तथा ।। ४२ ।।"
  },
  {
    "text": "तद्दृष्ट्वा सोऽनिरुद्धस्तं धनुर्बाणौघ संयुतम् ।\nमुमोच जृम्भणे युद्धे शीघ्रं तं च महारथम् ।। ४३ ।।"
  },
  {
    "text": "जडो बभूव बाणश्च निश्चेष्टो रणमूर्धनि ।\nपुनश्चिक्षेप निद्रास्यं निद्रितं तं चकार सः ।। ४४ ।।"
  },
  {
    "text": "बाणं तं निद्रितं दृष्ट्वा गृहीत्वा खड्गमुत्तमम् ।\nबाणं हन्तुं समुद्यन्तं वारयामास कार्तिकः ।। ४५ ।।"
  },
  {
    "text": "स्कन्दश्च शतबाणौश्च वारयामास लीलया ।\nअनिरुद्धं महाभागं बलवान्तं धनुर्धरम् ।। ४६ ।।"
  },
  {
    "text": "अनिरुद्धश्च सहसा तथा शक्त्या दुरत्यया ।\nबभञ्ज कार्तिकरथं रत्नेन्द्रसारनिर्मितम् ।। ४७ ।।"
  },
  {
    "text": "गदया कार्तिकः क्रुद्धोऽप्यनिरुद्धरयं मुदा ।\nबभञ्ज लीलया तत्र क्षणेन रणमूर्धनि ।। ४८ ।।"
  },
  {
    "text": "अनिरुद्धोऽर्धचन्द्रेण क्षुरधारेण लीलया ।\nचिच्छेद कार्तिकधनुर्भल्लास्त्रेण नियोजितम् ।। ४९ ।।"
  },
  {
    "text": "जधान कार्तिकस्तं च गदया च दुरन्तया ।\nगदां जग्राह तद्धस्ताज्जवेन मदनात्मजः ।। ५० ।।"
  },
  {
    "text": "शूलं गृहीत्वा स्कन्दं च तमेव हन्तुमु द्यतम् ।\nअनिरुद्धश्च कोपेन प्रेरयामास दूरतः ।। ५१ ।।"
  },
  {
    "text": "कार्तिकः पुनरागत्य गृहीत्वा कामपुत्रकम् ।\nगृहीत्वा च करेणैव पातयामास भूतले ।। ५२ ।।"
  },
  {
    "text": "अनिरुद्धो गृहीत्वाऽसिं प्रभुस्तस्थौ महाबलः ।\nतयोर्विरोधं दूरं च प्रचकार गणेश्वरः ।। ५३ ।।"
  },
  {
    "text": "कार्तिकः प्रययौ गेहमूषागेहं स्मरात्मजः ।\nसर्व निवेदितुं शंभुं प्रययौ स गणेश्वरः ।। ५४ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारादनाo बाणयुo\nषोडशाधिकशततमोऽध्यायः ।। ११६ ।।"
  }
]