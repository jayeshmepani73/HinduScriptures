[
  {
    "text": "अथ शाततमेऽध्यायः\nनारायण उवाच\nअथादितिर्दितिश्चैव देवकी रोहिणी रतिः ।\nसरस्वती च सावित्री यशोदा च पतिव्रता ।। १ ।।"
  },
  {
    "text": "लोबामुद्राऽरुन्धती च अहल्या तारका तथा ।\nययुस्ताः पार्वतीं दृष्टवा वेगेन मन्दिरादपि ।। २ ।।"
  },
  {
    "text": "परस्परं च संभाष्य समाश्लिष्य पुनः पुनः ।\nप्रणम्य वेशयामासुर्मन्दिरं रत्ननिर्मितम् ।। ३ ।।"
  },
  {
    "text": "रत्नसिहासने रम्ये वासयामासुरीश्वरीम् ।\nवरयामासुर्माल्येन वाससा रत्नभूषणैः ।। ४ ।।"
  },
  {
    "text": "पारिजातस्य पुष्पं च शक्रानीतं मनोहरम् ।\nददौ तत्पादपद्मे च देवकी भक्तिपूर्वकम् ।। ५ ।।"
  },
  {
    "text": "सिन्दूरबिन्दुं सीमन्ते भाले चन्दनबिन्दुकम् ।\nकस्तूरीकुङ्कुमादींश्च प्रददौ परितस्तयोः ।। ६ ।।"
  },
  {
    "text": "मिष्टान्नं भोजयामास शीततोयं सुवासितं ।\nताम्बूलं च वरं रम्यं कर्पूरादिसुवासितम् ।। ७ ।।"
  },
  {
    "text": "अलक्तकं च प्रददौ नखेषु पादपद्मयोः ।\nकुङ्कुमस्यापि रागं च सिषेवे श्वेतचामरैः ।। ८ ।।"
  },
  {
    "text": "मंपुज्य पार्वतीं देवीं मुनिपत्नीः क्रमेण च ।\nपूजयामास विधिवत्पतिपुत्रवतीः सतीः ।। ९ ।।"
  },
  {
    "text": "राजकन्या देवकन्या नागकन्या मनोहराः ।\nमुनिकन्या बन्धुकन्याः पूजयामास सुव्रता ।। १० ।।"
  },
  {
    "text": "वाद्य नानाविधं रम्यं वादयामास कौतुकात् ।\nमङ्गलं कारयामास भोजयामास ब्रह्मणान् ।। ११ ।।"
  },
  {
    "text": "भैरवीं पूजयामास मथुराग्रामदेवताम् ।\nउपचारैः षोडशभिः षष्ठीं मङ्गलचण्डिकाम् ।। १२ ।।"
  },
  {
    "text": "पुण्यं स्वस्त्ययनं शुद्धं वारयामास मङ्गलम् ।\nवेदांश्च पाठयामास वसुदेवास्य वल्लभा ।। १३ ।।"
  },
  {
    "text": "स्वर्गङ्गासुजलेनैव सुवर्मकलशेन च ।\nस्नापयामास सबलं श्रीकृष्णं पुत्रवत्सला ।। १४ ।।"
  },
  {
    "text": "वस्त्रचन्दनमाल्यैश्च तयोर्वेषं चकार सा ।\nरत्नेन्द्रसारनिर्माणभूषणैश्च मनोहरैः ।। १५ ।।"
  },
  {
    "text": "मातृभूषणभूषाढ्यः सबलः कृष्ण एव च ।\nआययौ च सभां देवमुनीन्द्राणां च नारद ।। १६ ।।"
  },
  {
    "text": "दृष्ट्वा तं जगतां राथमुत्तस्थौ प्रजवेन च ।\nस्वयं विधाता शंभुश्च शेषो धर्मश्च भास्करः ।। १७ ।।"
  },
  {
    "text": "देवाश्च मुनयश्चैव कार्तिकेयो गणेश्वरः ।\nपृथक्पृथक् क्रमेणैव तुष्टाव परमेश्वरम् ।। १८ ।।"
  },
  {
    "text": "ब्रह्मोवाच\nनाथानिर्वचनोयोऽसि भक्तानुग्रहविग्रहः ।\nवेदानिर्वचनीयं च कस्त्वां स्तोतुमिहेश्वरः ।। १९ ।।"
  },
  {
    "text": "महादेव उवाच\nदेहेषु देहिनां शश्वत्स्थितं निर्लिप्तमेव च ।\nकर्मिणां कर्मणां शुद्धं साक्षिणां साक्षतं विभुम् ।।\nकिं स्तौमि रूपशून्यं च गुणशून्यं च निर्गुणम् ।। २० ।।"
  },
  {
    "text": "अनन्त उवाच\nकिंवा जानाम्यहं नाथ त्वामज्ञोऽनन्तमीश्वरम् ।\nअनन्तकोटिब्रह्माण्डकारणं दुःखतारणम् ।। २१ ।।"
  },
  {
    "text": "महाविष्णोश्च लोम्नां च विवरेषु जलेषु च ।\nसन्ति विश्वान्यसंख्यानि चित्राणि कृत्रिमाणि च ।। २२ ।।"
  },
  {
    "text": "सन्ति सन्तश्च देवाश्च ब्रह्मविष्णुशिवात्मकाः ।\nत्वदंशाः प्रतिबिम्बेषु तीर्थानि भारतं तथा ।। २३ ।।"
  },
  {
    "text": "ब्रह्माण्डैकस्थितोऽहं च सूक्ष्मनागस्वरूपकः ।\nस्थापितश्च त्वया कूर्मे गजेन्द्रे मशको यथा ।। २४ ।।"
  },
  {
    "text": "परमाणुपरं सूक्ष्मं विश्वेषु नास्ति कुत्रचित् ।\nमहाविष्णोः परं स्थूलं समो नास्ति च कुत्रचित् ।। २५ ।।"
  },
  {
    "text": "महाविष्णोः परस्त्वं च त्वत्परो नास्ति कश्चन ।\nस्थूलात्स्थूलतरो देवः मूक्ष्मात्सूक्ष्मतमो महान् ।। २६ ।।"
  },
  {
    "text": "आधारश्च महाविष्णो जलरूपो भवान्स्वयम् ।\nजलाधारो हि गोलोकस्त्वं च स्थावररूपधृक् ।। २७ ।।"
  },
  {
    "text": "मर्वाधारो महान्वायुः श्वासनिः श्वासरूपकः ।\nभक्तानुग्रहदेहस्य नित्यस्य भवतो दिभो ।। २८ ।।"
  },
  {
    "text": "वक्त्रैर्बहुतरैर्वांऽथ त्वया दत्तैः पुरैव च ।\nस्तोतुमिच्छामि त्वद्योगं न दत्तं ज्ञानमैश्वरम् ।। २९ ।।"
  },
  {
    "text": "देवा ऊचुः\nत्वामनन्तं यदि स्तोतुं देवोऽनन्तो न हीश्वरः ।\nन हि स्वयं विधाता च न हि ज्ञानात्मकः शिवः ।।\nसरस्वती जडीभूता किं कुर्मः स्तवनं वयम् ।। ३० ।।"
  },
  {
    "text": "मुनीन्द्रा ऊचुः\nवेदा न शक्ताः स्तोतुं चेत्त्वां चैव ज्ञातुमीश्वरम् ।\nवयं वेदविदः सन्तः किं कुर्मः स्तवनं तव ।। ३१ ।।"
  },
  {
    "text": "इदं स्तोत्रं महापुण्यं देवैश्च मुनिमिः कृतम् ।\nयः पठेत्संयतः शुद्धः पूजाकाले च भक्तितः ।। ३२ ।।"
  },
  {
    "text": "इह लोके सुखं भुक्त्वा लब्ध्वा ज्ञानं निरञ्जनम् ।\nरत्नायानं समारुह्य गोलोकं स च गच्छति ।। ३३ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo भगवदुपनयने\nशाततमोऽयायः ।। १०० ।।"
  }
]