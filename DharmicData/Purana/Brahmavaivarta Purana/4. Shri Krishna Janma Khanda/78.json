[
  {
    "text": "अथाष्टसप्ततितमोऽध्यायः\nनन्द उवाच\nश्रीक़ष्ण जगतां नाथ सुस्वप्नश्च श्रुतो मया ।\nवेदसारो नीतिसारो लौकिको वैदिकस्तथा ।। १ ।।"
  },
  {
    "text": "अधुना श्रोतुमिच्छामि पापं येषां च दर्शने ।\nयस्मिन्कर्मणि वा वत्स तन्मां कथितुमर्हसि ।। २ ।।"
  },
  {
    "text": "वचनं वेदशाश्रोक्तं तथा वेदानुयायिनः ।\nश्रोतुमिच्छन्ति संतप्ता लोकास्त्वन्मुखतस्तथा ।। ३ ।।"
  },
  {
    "text": "वेदानां जनकस्त्वं च वैदिकानां सतामपि ।\nप्रह्मादीनां सुराणां च मुनीनां जगतामपि ।। ४ ।।"
  },
  {
    "text": "श्रुतं यत्त्वन्मुखाम्भोजात्प्रमाणं वचनामृतम् ।\nतेन देहोऽभिषिक्तो मे वत्सविच्छेददाहनः ।। ५ ।।"
  },
  {
    "text": "स्वप्ने यच्छरणाम्भोजं सर्वकामफलप्रदम् ।\nब्रह्मादयो न पश्यन्ति तदद्य दृष्टिगोचरम् ।। ६ ।।"
  },
  {
    "text": "अतः परं त्वत्पदाब्जं क्व पश्यामि च पातकी ।\nविण्मूत्रधारी देहो मे निबद्धश्च स्वकर्मणा ।। ७ ।।"
  },
  {
    "text": "ईदृशं च दिनं वत्स कदा मम भविष्यति ।\nत्वया ब्रह्मादिनाथेन संवादो मम पापिनः ।। ८ ।।"
  },
  {
    "text": "कृपां कुरु कृपानाथ मम दोषं क्षमस्व च ।\nवत्सबुद्ध्या च दुर्नीतं यत्कृतं च महेश्वर ।। ९ ।।"
  },
  {
    "text": "ब्रह्मेशशेषमुनयो ध्यायन्ते त्वत्पदाम्बुजम् ।\nसरस्वती श्रुतिर्यस्य स्तवने जडतां व्रजेत् ।। १० ।।"
  },
  {
    "text": "इत्येवमुक्त्वा नन्दश्च निरानन्दः शुचाऽऽकुलः ।\nमूर्च्छामाप रुदित्वा च पुत्रविच्छेदविह्वलः ।। ११ ।।"
  },
  {
    "text": "संत्रस्तो भगवान्कृष्णो बोधयामास यत्नतः ।\nपरमाध्यात्मिकं ज्ञानं ददौ तस्मै जगत्पतिः ।। १२ ।।"
  },
  {
    "text": "श्रीभगवानुवाच\nहे नन्द जनकश्रेष्ठ सर्वश्रेष्ठ व्रजेश्वर ।\nचेतनं कुरु कल्याम ज्ञानं च परमं श्रृणु ।। १३ ।।"
  },
  {
    "text": "परमाध्यात्मिकं ज्ञानं ज्ञानिनां च सुदुल्रभम् ।\nवेदशास्त्रे गोपनीयं तुभ्यमेव ददाम्यहम् ।। १४ ।।"
  },
  {
    "text": "निबोध श्रूयतां नन्द सानन्दः सुसमाहितः ।\nजन्ममृत्युचराव्याधिर्यदभ्यासान्न जायते ।। १५ ।।"
  },
  {
    "text": "स्थिरो भव महाराज व्रजनाथ व्रजं व्रज ।\nज्ञानं लब्ध्वा सदानन्दः शोकमोहविवर्जितः ।। १६ ।।"
  },
  {
    "text": "जलबुद्बुदवत्सर्वं संसारं सचराचरम् ।\nप्रभाते स्वप्नवन्मिथ्या मोहकारणमेव च ।। १७ ।।"
  },
  {
    "text": "मिथ्याकृत्रिमनिर्माणहेतुश्च पाञ्चभौतिकः ।\nमायया सत्यबुद्ध्या च प्रतीतिं जायते नरः ।। १८ ।।"
  },
  {
    "text": "कामक्रोधरोभमोहैर्वेष्टितः सर्वकर्मसु ।\nमायया मोहितः शश्वज्ज्ञानहीनश्च दुर्बलः ।। १९ ।।"
  },
  {
    "text": "निद्रातन्द्राक्षुत्पिपासाक्षमाश्रद्धादयादिभिः ।\nलज्जा शान्तिर्धृतिः पुष्टिस्तुष्टिश्चाऽऽभिश्च वेष्टितः ।। २० ।।"
  },
  {
    "text": "मनोबुद्धिचेतनाभिः प्राणज्ञानात्मभिः सह ।\nसंसक्तः सर्वदेवैश्च यथा वृक्षश्च वायसैः ।। २१ ।।"
  },
  {
    "text": "अहमात्मा च सर्वेशः सर्वज्ञानात्मकः स्मृतः ।\nमनो ब्रह्मा च प्रकृतिर्बुद्धिरुपा सनातनी ।। २२ ।।"
  },
  {
    "text": "प्राणा विष्णुश्चेतना सा पद्मा तु चाधिदेवता ।\nमयि स्थिते स्थिताः सर्वे गतास्तेऽपिगते मयि ।। २३ ।।"
  },
  {
    "text": "अस्माभिश्च विना देहः सद्यः पतति निश्चितम् ।\nपाञ्चभूतो विलीनश्च पञ्चभूतेषु तत्क्षणम् ।। २४ ।।"
  },
  {
    "text": "नामसंकेतरूपं च निष्फलं मोहकारणम् ।\nशोकश्चाज्ञानिनां तात ज्ञानितां नास्ति किंचन ।। २५ ।।"
  },
  {
    "text": "निद्रादयः शक्तयश्च ताः सर्वाः प्रकृते कलाः ।\nलोभादयो ह्यधर्माशास्तथाऽहंकारपञ्चमः ।। २६ ।।"
  },
  {
    "text": "ते ब्रह्मविष्णुरुद्राशा गुणाः सत्त्वादयस्त्रयः ।\nज्ञानात्मकः शिवो ज्योतिरहमात्मा च निर्गुणः ।। २७ ।।"
  },
  {
    "text": "यदा विशामि प्रकृतौ तदाऽहं सगुणः स्मृतः ।\nसगुणा विषया विष्णुप्रह्मरुद्रादयस्तथा ।। २८ ।।"
  },
  {
    "text": "धर्मो मदंशो विषयी शोषः सूर्यः कलानिधिः ।\nएवं सर्वे सत्कलांशा मुनिमन्वादयःसुराः ।। २९ ।।"
  },
  {
    "text": "सर्वदेहे प्रविष्टोऽहं न लिप्तः सर्वकर्मसु ।\nजीवन्मुक्तश्च मद्भक्तो जन्ममृत्युजराहरः ।। ३० ।।"
  },
  {
    "text": "सर्वसिद्धेश्वरः श्रीमान्कीर्तिमान्पण़्डितः कविः ।\nचतुर्स्त्रिशद्विधः सिद्धः सर्वकर्मोपहारकः ।। ३१ ।।"
  },
  {
    "text": "तमुपैमि स्वयं सिद्धं भक्तस्त्वन्यन्न वाञ्छति ।\nद्वाविंशतिविधं सिद्धं सिद्धिसाधनकारणम् ।। ३२ ।।"
  },
  {
    "text": "मन्मुखाच्छूयतां नन्द सिद्धमन्त्रं गृहाण च ।\nअणिमा लघिमा प्राप्तिः प्राकाम्यं महिमा तथा ।। ३३ ।।"
  },
  {
    "text": "ईशित्वं च वशित्वं च तथा कामावसायिता ।\nदूरश्रवणमेवेति परकायप्रवेशनम् ।। ३४ ।।"
  },
  {
    "text": "मनोयायित्वमेवेति सर्वज्ञत्वमभीप्सितम् ।\nवह्निस्तम्भं जलस्तम्भं चिरंजीवित्वमेव च ।। ३५ ।।"
  },
  {
    "text": "वायुस्तम्भं क्षुत्पिपासानिद्रास्तम्भनमेव च ।\nकायव्यूहं च वाक्सिद्धिं मृतानयनमौप्सितम् ।। ३६ ।।"
  },
  {
    "text": "सृष्टीनां करणं चैव प्राणाकर्षणमेव च ।\nॐ सर्वेश्वरेश्वराय सर्वदिघ्नविनाशिने मधुसूदनाय स्वाहेति ।। ३७ ।।"
  },
  {
    "text": "अयं सन्त्रो महागूढः सर्वेषां कल्पपादपः ।\nसामवेदे च कथितः मिद्धानां सर्वमिद्धिदः ।। ३८ ।।"
  },
  {
    "text": "अनेन योगिनः सिद्धा मुनीन्द्राश्च सुरास्तथा ।\nशतलक्षजपेनैव मन्त्रसिद्धिर्भवेत्सताम् ।। ३९ ।।"
  },
  {
    "text": "यदि नारायणक्षेत्रे हविष्यान्नरतो जपेत् ।\nगत्वा कुरु जपं तातकाशिकां मणिकर्णिकाम् ।। ४० ।।"
  },
  {
    "text": "श्रृशु नारायणक्षेत्रै जलाधस्तच्चतुष्टयम् ।\nअत्र नारायणः स्वामी नान्यः स्वामी कदाचन ।। ४१ ।।"
  },
  {
    "text": "ज्ञानं चात्र मृते लोके मूर्तिर्भवति तस्य वै ।\nव्रतं विनाऽपि मन्त्रेण जीवन्मुक्तो न संशयः ।। ४२ ।।"
  },
  {
    "text": "व्रजं कुरु पवित्रं च व्रजनाथ व्रजं व्रज ।\nपापं यद्दर्शने तात कथयामि निशामय ।। ४३ ।।"
  },
  {
    "text": "दुःस्वप्नं पापबौजं च केवलं विघ्नकारणम् ।\nगोघ्नं च ब्राह्मणघ्नं वा कृतघ्नं कृटिलं तथा ।। ४४ ।।"
  },
  {
    "text": "देवघ्नं पितृमातृघ्नं पापं विश्ववासघातिनम् ।\nमिथ्यासाक्षिप्रदातारं यं चाऽऽतिथ्यविवञ्चनम् ।। ४५ ।।"
  },
  {
    "text": "ग्रामयाजिनमेवेति देवविप्रस्वहारिणम् ।\nअश्वत्थघातिनं दुष्टं शिवविष्णुविनिन्दकम् ।। ४६ ।।"
  },
  {
    "text": "अदीक्षितमनाचारं संध्याहीनं द्विजं तथा ।\nदेवलं वृषवाहं च शूद्राणां सूपकारकम् ।। ४७ ।।"
  },
  {
    "text": "शवदाहं च शूद्राणां शूद्रश्राद्धान्नभोजिनम् ।\nअवीरां छिन्ननासां च देवब्राह्मणनिन्दकाम् ।। ४८ ।।"
  },
  {
    "text": "पदिभक्तिविङीनां च विष्णुभक्तिविहीनकाम् ।\nशूद्राणां विधवां चैव चाण्डालीं व्यभिचारिणीम् ।। ४९ ।।"
  },
  {
    "text": "शश्वत्कोपयुतं दुष्टमृणग्रस्तं च जारजम् ।\nचौरं मिथ्यावादिनं च शरणागतयायिनम् ।। ५० ।।"
  },
  {
    "text": "मांसापहारिणं चैव ब्रह्मणं वृषलीपतिम् ।\nब्राह्मणीगामिरं शूद्र द्विजं वाधुर्षिकं तथा ।। ५१ ।।"
  },
  {
    "text": "अगम्यामामिनं दुष्टं चतुर्वणं नराधमम् ।\nमाता सपत्नीमाता च श्वश्रूश्च भगिनी सुता ।। ५२ ।।"
  },
  {
    "text": "गुरुपत्नी पुत्रपत्नी सोदरस्य प्रिया सती ।\nमातृष्वसा पितृष्वसा भामिनेयप्रिया तथा ।। ५३ ।।"
  },
  {
    "text": "मातुलानी नवोढा य पितृव्यस्त्री रजस्वला ।\nपितृमातृप्रसूश्चैव चागम्याष्टादश स्मृताः ।। ५४ ।।"
  },
  {
    "text": "कीर्तिताः सामवेदे च परिपाल्याः सतां व्रज ।\nएता दृष्ट्वा च स्पृष्ट्वा च ब्रह्महत्यां लभेन्नरः ।। ५५ ।।"
  },
  {
    "text": "तस्माद्दैवेन ता दृष्ट्वा सूर्यं दृष्ट्वा हरिं स्मरेत् ।\nकामतो यदि पश्यन्ति विनिन्द्यास्ते भवन्ति वै ।। ५६ ।।"
  },
  {
    "text": "तस्मात्सन्तो न पश्यन्ति शापभीता व्रजेश्वर ।\nराहुग्रस्तं रविं सोभं न पश्यन्ति विपश्चितः ।। ५७ ।।"
  },
  {
    "text": "जन्माष्टसप्तरिः फाङ्कदशमस्थे दिवाकरे ।\nजन्मर्क्षे निधने चापि चतुर्थेऽपि कलानिधौ ।। ५८ ।।"
  },
  {
    "text": "सर्वैरंशैर्न पश्यन्ति कम्पितं चन्द्रभास्करम् ।\nनेष्टचन्द्रो न दृश्यश्य भाद्रे मासि सितासिते ।। ५९ ।।"
  },
  {
    "text": "चतुर्थ्यामुदितश्चन्द्रः परित्यक्तो मनीषिमिः ।\nचन्द्रस्तारापहरणं कलङ्गमतिदुष्करम् ।। ६० ।।"
  },
  {
    "text": "तस्मै ददाति हे नन्द कामतो दि पश्यति ।\nअकामतो नरो दृष्ट्वा मन्त्रपूतं जलं पिबेत् ।। ६१ ।।"
  },
  {
    "text": "तदा शुद्धो भवेत्सद्यो निष्कलङ्की महीतले ।\nसिंहः प्रसेनमवधीत्सिंहो जाम्बवता हतः ।। ६२ ।।"
  },
  {
    "text": "सुकुमारक मा रोदीस्तव ह्येष स्यमन्तकः ।\nइति मन्त्रेण पूतं च जलं साधुः पिबेद्ध्रुवम् ।।\nइति ते कथितं सर्वमपरं कथयामि ते ।। ६३ ।।"
  },
  {
    "text": "इति श्रीब्रह्मo महाo श्रीकृष्णजन्मखण्डo उत्तo नारदनाo भगवन्नन्दसंo\nअष्टसप्ततितमोऽध्यायः ।। ७८ ।।"
  }
]