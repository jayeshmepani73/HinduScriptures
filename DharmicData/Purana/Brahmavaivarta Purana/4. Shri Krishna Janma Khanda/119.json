[
  {
    "text": "अथैकोनविंशत्यधिकशततमोऽध्यायः\nनारायण उवाच\nपार्वतीवचनं श्रुत्वा गमेशश्च शिवः स्वयम् ।\nकार्तिकेयश्च काली च तां प्रशंसां चकार ह ।। १ ।।"
  },
  {
    "text": "उवाच भगवाञ्शंभुर्जगतां मातरं पराम् ।\nज्योतिः स्वरूपां परमां मूलप्रकृतिमीश्वरीम् ।। २ ।।"
  },
  {
    "text": "महादेव उवाच\nत्वया यधक्तं देवेशि सर्व वेदोक्तमीप्सितम् ।\nअयुक्तमुपहास्यं व समरं परमात्मना ।। ३ ।।"
  },
  {
    "text": "बाणो ददातु कन्यां दां स्वर्णभूषणभूषिताम् ।\nसामञ्जस्यं यशस्यं च शुभदं सर्वकर्मसु ।। ४ ।।"
  },
  {
    "text": "न ददाति यदा बाणो हिरण्यकशिपोः प्रजा ।\nयुद्धे पराङ्मुखो भीतो भगवत्ययशस्करः ।। ५ ।।"
  },
  {
    "text": "बाणो गच्छतु संनाही रणशास्रविशारदः ।\nपश्चाच्चा ऽऽगमनं कुर्मो वयं सांनाहिकाः शिवे ।। ६ ।।"
  },
  {
    "text": "उवाच बाणं तां दातुं स च न स्वीचकार ह ।\nदुर्गा तं बोधयामास न बुबोध च सद्वचः ।। ७ ।।"
  },
  {
    "text": "एतस्मिन्नन्तरे तां च सभामेव महोरमाम् ।\nआजगाम महाधर्मो बलिश्च वैष्णवाग्रणीः ।। ८ ।।"
  },
  {
    "text": "रथं लत्नेन्द्रनिर्माणं समारुह्य महाबलः ।\nप्रतप्तैः सप्तभिर्दैत्यैः सेवितः श्वेतचामरैः ।। ९ ।।"
  },
  {
    "text": "दैत्येन्द्राणां सप्तलक्षैरावृतः परमास्त्रवित् ।\nअवरुह्य रथात्तूर्णं गणेशं च शिवां शिवाम् ।। १० ।।"
  },
  {
    "text": "प्रणम्य कार्तिकेयं च स उवास च संसदि ।\nउत्तस्थुरारात्तं दृष्ट्वा ते सर्वे शंकरं विना ।। ११ ।।"
  },
  {
    "text": "तमुवाच महादेवः संभाष्य प्रियभाषणम् ।। ११ ।।"
  },
  {
    "text": "महादेव उवाच\nभगवंश्चतुरस्त्वं च प्रदाता सर्वसंपदाम् ।\nअयं हि परमो लाभो वैष्णवानां समागमः ।। १२ ।।"
  },
  {
    "text": "तीर्थान्यपि च पूतानि वैष्णवस्पर्शमात्रतः ।\nसर्वेषामाश्रमाणां च पूजितो ब्राह्मणः शुचिः ।। १३ ।।\nततोऽधिकः पूजितोऽपि ब्राह्मणो यदि वैष्णवः ।\nन हि पूतं च पश्यमि वैष्णवब्राह्मणात्परम् ।। १४ ।।"
  },
  {
    "text": "स पूतः पवनादेव स पूतश्च हुताशानात् ।\nतीर्थेम्योऽपि च सर्वेभ्यो बिभेति च ततः सुरः ।। १५ ।।"
  },
  {
    "text": "न हि पापानि तद्देहे वह्नौ शुष्कतृणादिवत् ।। १६ ।।"
  },
  {
    "text": "बलिरुवाच\nकथं स्तौषि जगन्नाथ भृत्यमस्तव्यमीश्वरः ।\nप्रदत्तं परमेश्वर्य त्वया नाथ सुदुल्रभम् ।। १७ ।।"
  },
  {
    "text": "अधुना स्थापितो दैवात्सर्वाधः सुतलेऽपि च ।\nइन्द्राय दत्तमैश्वर्य मत्तो भक्तात्सुरेश्वर ।। १८ ।।"
  },
  {
    "text": "त्वया वामनरूपेण सर्वरूपोऽसि सर्वतः ।\nबाणं बोधय भद्रं च मम प्राणात्मजं परम् ।। १९ ।।"
  },
  {
    "text": "आत्मना सह युद्धं च देवेष्वपि विगर्हितम् ।\nइत्युक्त्वा च शिवं नत्वा शिरसा प्रणनाम तम् ।। २० ।।"
  },
  {
    "text": "सामवेदोक्तस्तोत्रेण तुष्टाव परमेश्वरम् ।\nपुलकाञ्चितसर्वाङ्गः साश्रुनेत्रोऽतिविह्वलः ।। २१ ।।"
  },
  {
    "text": "ध्यायमानश्च नित्यं यो हृत्पद्मे सुमनोहरे ।\nशुक्रेण दत्तं मन्त्रं च जप्त्वा चैकादशाक्षरम् ।। २२ ।।"
  },
  {
    "text": "बलिरुवाच\nअदित्याः प्रार्थनेनैव मातुर्देव्या व्रतेन च ।\nपुरा वामनरूपेण त्वयाऽहं वञ्चितः प्रभो ।। २३ ।।"
  },
  {
    "text": "संपद्रूपा महालक्ष्मीर्दत्ता भक्ताय भक्तितः ।\nशक्राय मत्तो भक्ताय भ्रात्रे पुण्यवते ध्रुवम् ।। २४ ।।"
  },
  {
    "text": "अधुना मम पुत्रोऽयं बाणः शंकरकिंकरः ।\nआराच्च रक्षितः सोऽपि तेनैव भक्तबन्धुना ।। २५ ।।"
  },
  {
    "text": "परिपुष्टश्च पार्वत्या यथा मात्रा सुतस्तथा ।\nगृहीतवांश्च तत्कन्यां बलेन युवतीं सतीम् ।। २६ ।।"
  },
  {
    "text": "समुद्यतश्च तं हन्तुं कार्तिकेनापि वारितः ।\nआगतोऽसि पुनर्हन्तुं पौत्रस्य दमने क्षमः ।। २७ ।।"
  },
  {
    "text": "सर्वात्मनश्च सर्वत्र समभावः श्रुतौ श्रुतः ।\nकरोषि जगतां नाथ कथमेवं व्यतिक्रमः ।। २८ ।।"
  },
  {
    "text": "त्वया च निहतो यो हि तस्य को रक्षिता भुवि ।\nसुदर्शनस्य तेजो हि सूर्यकोटिनिभं परम् ।। २९ ।।"
  },
  {
    "text": "केषां सुराणामस्त्रेण तदेव च निवारितम् ।\nयथा सुदर्शनं चैवमस्त्राणां प्रवरं वरम् ।। ३० ।।"
  },
  {
    "text": "तथा भवांश्च देवानां सर्वेषामीश्वरः परः ।\nयथा भवांस्तथा कृष्णो विधाता वेधसामपि ।। ३१ ।।"
  },
  {
    "text": "विष्णुः सत्त्वगुणाधारः शिवः सत्त्वाश्रयस्तथा ।\nस्वयं विधाता रजसः सृष्टिकर्ता पितामहः ।। ३२ ।।"
  },
  {
    "text": "कालाग्निरुद्रो भगवान्विश्वचसंहारकारकः ।\nतमसश्चाऽऽश्रयः सोऽपि रुद्राणां प्रवरो महान् ।। ३३ ।।"
  },
  {
    "text": "स एव शंकरांशश्चाप्यन्ये रुद्राश्च तत्कलाः ।\nभवांश्च निर्गुणस्तेषां प्रकृतेश्च परस्तथा ।। ३४ ।।"
  },
  {
    "text": "सर्वेषां परमात्मा वै प्रणा विष्णुस्वरूपिणः ।\nमानसं च स्वयं ब्रह्मा स्वयं ज्ञानात्मकः शिवः ।। ३५ ।।"
  },
  {
    "text": "प्रवरा सर्वशक्तीनां बुद्धिः प्रकृतिरीश्वरी ।\nस्वात्मनः प्रतिबिभ्बस्ते जीवः सर्वेषु देहिषु ।। ३६ ।।"
  },
  {
    "text": "जीवः स्वकर्मणां भोगी स्वयं साक्षी भवांस्तथा ।\nसर्वे यान्ति त्वयि गते नरदेवे यथाऽनुगाः ।। ३७ ।।"
  },
  {
    "text": "सद्यः पतति देहश्च शवोऽस्पृश्यस्त्वया विना ।\nबुद्धाः सन्तो न जानन्ति वञ्चितास्तव मायया ।। ३८ ।।"
  },
  {
    "text": "त्वां भजन्त्येव ये सन्तो मायामेतां तरन्ति ते ।\nत्रिगुणा प्रकृतिर्दुर्गा वैष्णवी च सनातनी ।। ३९ ।।"
  },
  {
    "text": "परा नारायणीशानी तव माया दुरत्यया ।\nत्वदंशाः प्रतिविश्वेषु ब्रह्मविष्णुशिवात्मकाः ।। ४० ।।"
  },
  {
    "text": "सर्वेषामपि विश्वेषामाश्रयो यो महान्विराट् ।\nस सेते च जले योगाद्विश्वेशो गोकुले यथा ।। ४१ ।।"
  },
  {
    "text": "स एव वासुर्भगवांस्तस्य देवो भवान्परः ।\nवासुदेव इति ख्यातः पुराविद्भिः प्रकीर्तितः ।। ४२ ।।"
  },
  {
    "text": "त्वमेव कलया सूर्यस्त्वमेव कलया शशी ।\nकलया च हुताशश्च कलया पवनः स्वयम् ।। ४३ ।।"
  },
  {
    "text": "कलया वरुणश्चैव कुबेरश्च यमस्तथा ।\nकलया त्वं महेन्द्रश्च कलया धर्म एव च ।। ४४ ।।"
  },
  {
    "text": "त्वमेव कलया शेष ईशानो नैऋंतिस्तथा ।\nमुनयो मनवश्चैव ग्रहाश्च फलदायकः ।। ४५ ।।"
  },
  {
    "text": "कलाकलायाश्चांशेन सर्वे जीवाश्चराचराः ।\nत्वं ब्रह्म परमं ज्योतिर्ध्यायन्ते योगिनः सदा ।। ४६ ।।"
  },
  {
    "text": "तं त्चाऽऽद्रियन्ते भक्तास्ते ध्यायन्ते य तदन्तरे ।\nनवीननीरदश्यामं पीतकौशेयवाससम् ।। ४७ ।।"
  },
  {
    "text": "ईषद्धास्यप्रसन्नास्यं भक्तेशं भक्तवत्सलम् ।\nचन्दनोक्षितसर्वाङ्गं द्विभुजं मुरलीधरम् ।। ४८ ।।"
  },
  {
    "text": "मयूरपिच्छचूडं च मालतीमाल्यभूषितम् ।\nअमूल्यरत्ननिर्माणकेयूरवलयाविन्तम् ।। ४९ ।।"
  },
  {
    "text": "मणिकुण्डलयुग्मेन गण्डस्थलविराजितम् ।\nरत्नसाराङ्गलीयं च क्वणन्मञ्जीररञ्जितम् ।। ५० ।।"
  },
  {
    "text": "कोटिकन्दर्पलीलाभं शरत्कमललोचनम् ।\nशरत्पूर्णैन्दुनिन्दास्यं चन्द्रकोटिसमप्रभम् ।। ५१ ।।"
  },
  {
    "text": "वीक्षितं सस्मिताभिश्च गोपीनां कोटिकोटिभिः ।\nवयस्यैः पार्षदैर्गोपैः सेवितं श्वेतचामरैः ।। ५२ ।।"
  },
  {
    "text": "गोपबालकवेषं च राधावक्षः स्थलस्थितम् ।\nध्यानासाध्यं दुराराध्यं ब्रह्मेशशेषवन्दितम् ।। ५३ ।।"
  },
  {
    "text": "सिन्द्धेन्द्रैश्च मुनीन्द्रैश्च योगीन्द्रैः प्रणतं स्तुतम् ।\nवेदानिर्वचनीयं च परं स्वेच्छामयं विभुम् ।। ५४ ।।"
  },
  {
    "text": "स्थूलस्थूलतमं रूपं सूक्ष्मात्सूक्ष्मतमं परम् ।\nसत्यं नित्यं प्रशस्तं च प्रकृतेः परमीश्वरम् ।। ५५ ।।"
  },
  {
    "text": "निर्लिप्तं च निरीहं च भगवन्तं सनातनम् ।\nएवं ध्यात्वा च ते पूताः स्निग्धदूर्वाक्षता जलम् ।। ५६ ।।"
  },
  {
    "text": "पद्मापद्मार्चिते पादपद्मे च दातुमुत्सुकाः ।\nवेदाःस्तोतुमशक्तास्त्वामशक्ता सा सरस्वती ।। ५७ ।।"
  },
  {
    "text": "शेषः स्तोतुमशक्तश्च स्वयंभूः शंभुरीश्वरः ।\nगणेशश्च दिनेशश्च महेन्द्रश्चन्द्र एव च ।। ५८ ।।"
  },
  {
    "text": "स्तोतुं नालं धनेशश्च किमन्ये जड्बुद्धयः ।\nगुणातीतमनीहं च किं स्तौमि निर्गुणं परम् ।। ५९ ।।"
  },
  {
    "text": "अपण्डितोऽयमसुरो न सुरः क्षन्तुमर्हसि ।\nबलेस्तद्वचनं श्रुत्वा तमुवाच जगत्पतिः ।।\nपरिपूर्णतमः श्रीमान्भक्तं च भक्तवत्सलः ।। ६० ।।"
  },
  {
    "text": "श्रीभगवानुवाच\nमा भैर्वत्स गृहं गच्छ सुतलं रक्षितं मया ।\nमद्वरेण प्रसादेन त्वत्पुत्रोऽप्यजरामरः ।। ६१ ।।"
  },
  {
    "text": "दर्पहानिं करिष्यामि तस्य मूर्खस्य दर्पिणः ।\nप्रह्लादाय वरो दत्तो भक्ताय च तपस्विने ।। ६२ ।।"
  },
  {
    "text": "ममावध्यश्च त्वद्वंशश्चेति प्रीतेन चेतसा ।\nतव पुत्राय दास्यामि ज्ञानं मृत्युंजयं परम् ।। ६३ ।।"
  },
  {
    "text": "त्वया कृतिमिदं स्तोत्रं सामवेदोक्तमीप्सितम् ।\nपुरा सनत्कुमाराराय प्रदत्तं ब्रह्मणा तथा ।। ६४ ।।"
  },
  {
    "text": "सिद्धाश्रमे पुण्यतमे प्रशस्ते सूर्यपर्वणि ।\nगौतमाय प्रदत्तं च गौर्या मन्दाकिनीतटे ।। ६५ ।।"
  },
  {
    "text": "शंकरेण च शिष्याय भक्ताय च दयालुना ।\nब्रह्मणे च मया दत्तं शिवाय विरजातटे ।। ६६ ।।"
  },
  {
    "text": "भृगवे च पुरा दत्तं कुमारेण च धीमता ।\nत्वं च दास्यसि बाणाय बाणः स्तोष्यत्यनेन माम् ।। ६७ ।।"
  },
  {
    "text": "इदं स्तोत्रं महापुण्यमुबदिश्य गुरोर्मुखात् ।\nवृतस्य पूजितस्यापि वस्त्रभूषणचन्दनैः ।। ६८ ।।"
  },
  {
    "text": "सुस्नातो यः पठेन्नित्यं पूजाकाले च भक्तितः ।\nकोटिजन्मार्जितात्पापान्मुच्यते नात्र संशयः ।। ६९ ।।"
  },
  {
    "text": "विपदां खण्डनं स्तोत्रं कारणं सर्वसंपदाम् ।\nवारणं दुःखशोकानां भवाब्धिधोरतारणम् ।। ७० ।।"
  },
  {
    "text": "खण्डनं गर्भवासानां जरामृत्युहरं परम् ।बन्धनानां च रोगाणां खण्डनं भक्तमण्डनम् ।। ७१ ।।"
  },
  {
    "text": "स स्नातः सर्वतीर्थेषु सर्वयज्ञेषु दीक्षितः ।\nव्रती व्रतेषु सर्वेषु तपस्वी च तपःसु च ।। ७२ ।।"
  },
  {
    "text": "स स्तयं सर्वदानानां फलं च लभते ध्रुवम् ।\nलक्षधा स्तोत्रपाठेन स्तोत्रसिद्धिर्भवेन्नृणाम् ।। ७३ ।।"
  },
  {
    "text": "सर्वसिद्धिं च लभते सिद्धिस्तोत्रो भवेद्यदि ।\nइहलोके देवतुल्योऽप्यन्ते याति हरेः पदम् ।। ७४ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo बाणयुद्धे\nबलिकृतश्रीकृष्णम्तोत्रं नामैकोनविंशत्यधिकशततमोऽध्यायः ।। ११९ ।।"
  }
]