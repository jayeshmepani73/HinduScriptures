[
  {
    "text": "अथ षष्टितमोऽध्यायः\nनारायण उवाच\nशाचोस्तोत्रं समाकर्ण्य परितुष्टो बृहस्पतिः ।\nउवाच मधुरं शान्तः कान्तामिन्द्रस्य नारद ।। १ ।।"
  },
  {
    "text": "बृहस्पतिरुवाच\nत्यज वत्से भयं सर्व भयं किं ते मयि स्थिते ।\nयथा कचस्य पत्नी मे तथा त्वमपि शोभने ।। २ ।।"
  },
  {
    "text": "यथा पुत्रश्तथा शिष्यो न भेदः पुत्रशिष्ययोः ।\nतर्पणे पितृदाने च पालने परितोषणो ।। ३ ।।"
  },
  {
    "text": "यथाऽग्निदाता पुत्रश्च तथा शिष्यश्च निश्चितम् ।\nइतीदं कण्वशाखायामुवाच कमलोद्भवः ।। ४ ।।"
  },
  {
    "text": "पिता माता गुरुर्भार्या शिशुश्चानाथबान्धवाः ।\nएते पुंसां नित्यपोष्या इत्याह कमलोद्भवः ।। ५ ।।"
  },
  {
    "text": "यश्चैतांश्च न पुष्णाति भस्मान्तं तस्य सूतकम् ।\nदैवे पित्र्ये न कर्मार्हः मोऽपीत्याह महेश्वरः ।। ६ ।।"
  },
  {
    "text": "कुरुते नरबुर्द्धि च मातरं पितरं गुरुम् ।\nअयशस्तस्य सर्वत्र विध्न एव पदे पदे ।। ७ ।।"
  },
  {
    "text": "संपन्मत्तो यः करोति स्वगुरोश्च पराभवम् ।\nअचिनात्सर्वनाशाश्च भवेत्तस्य सुनिश्चितम् ।। ८ ।।"
  },
  {
    "text": "मां च दृष्टवा सभामध्ये नोत्तसथौ पाकशासनः ।\nतत्फलं भुज्यते साक्षात्सद्यः पश्य च सांप्रतम् ।। ९ ।।"
  },
  {
    "text": "अहं करोमि मोक्षं च तव रक्षां सुनिश्चितम् ।\nशासितुं रक्षितुं शक्तः स एव सुरुच्यते ।। १० ।।"
  },
  {
    "text": "न पश्यति सतीत्वं च हृच्छुद्धायाश्च योषितः ।\nयन्मानसे विकल्पश्च तस्य धर्मश्च नश्यति ।। ११ ।।"
  },
  {
    "text": "भविष्यति प्रभावस्ते दुर्गायाश्च समः सति ।\nलक्ष्मीसमा प्रतिष्ठा च यशस्तद्यशसा समम् ।। १२ ।।"
  },
  {
    "text": "सौभाग्यं राधिकातुल्यं तत्समं प्रेमभर्तरि ।\nतत्तुल्यं गौरवं मान्यं प्रीतिः प्राधान्यमीश्वरे ।। १३ ।।"
  },
  {
    "text": "रोहिण्याश्च समापेक्षा पूज्या च भारतीसमा ।\nशुद्धा निरुपमा शश्वत्सावित्रीसदृशी सदा ।। १४ ।।"
  },
  {
    "text": "एतस्मिन्नन्तरे तत्र आगतो नहृषाच्चरः ।\nउवाच वचनं भीतो वाक्पतेर्गोंचरे ततः ।। १५ ।।"
  },
  {
    "text": "दूत उवाच\nउत्तिष्ठ देवि शीघ्रं त्वं गच्छस्व नहुषं प्रति ।\nक्रीडां कर्तु च रहसि रम्ये नन्दनकानने ।। १६ ।।"
  },
  {
    "text": "दूतस्य वचनं श्रुतवा तमुवाच बृहस्पतिः ।\nकम्पितावयवः कोपाद्रक्तपङ्कजलोचनः ।। १७ ।।"
  },
  {
    "text": "गुरुरुवाच\nनहुषं वद गत्वा त्वं शचीं चे द्भोक्तुमिच्छसि ।\nअपूर्व यानमारुह्य निशायामागमिष्यसि ।। १८ ।।"
  },
  {
    "text": "सप्तर्षीणां च स्कन्धे च दत्वा स्वशिविकां शुभाम् ।\nतामारुह्य सुवेषश्च गमनं कर्तुमर्हसि ।। १९ ।।"
  },
  {
    "text": "वाक्पतेर्वचनं श्रुत्वा गत्वोवाच नृपं तदा ।\nदूतस्य वचनं श्रुत्वा प्रहस्योवाच किंकरम् ।। २० ।।"
  },
  {
    "text": "गच्छ गच्छ त्वरन् गच्छ सप्तर्षीञ्छीघ्रमानय ।\nउपायं च करिष्यामि तैः सार्धं साप्रतं चर ।। २१ ।।"
  },
  {
    "text": "नृपस्य वचनं श्रुत्वा गत्वा दूतस्तदन्तिसम् ।\nउवाच सर्वांस्तत्रैव यथोक्तं नहुषेण च ।। २२ ।।"
  },
  {
    "text": "दूतस्य वचनं श्रुत्वा ययुः सप्तर्षयो मुदा ।\nराजा दृष्ट्वा च तान्सर्वान्ननामोवाच सादरम् ।। २३ ।।"
  },
  {
    "text": "नहुष उवाच\nयूयं च ब्रह्मणः पुत्रा ज्वलन्तो ब्रह्मतेजसा ।\nब्रह्मणः मदृशाः सर्वे सततं भक्तवत्सलाः ।। २४ ।।"
  },
  {
    "text": "नारायणपराः शश्वच्छुद्धसत्तवस्वरूपिणः ।\nमोहमात्सर्यहीनाश्च दर्पाहंकारवर्जिताः ।। २५ ।।"
  },
  {
    "text": "नारायणसमाः सर्वे तेजसा यशसा सदा ।\nगुणेन कृपया प्रेम्णा वरदानेन निश्चितम् ।। २६ ।।"
  },
  {
    "text": "इत्युक्तवा प्रणतो राजा तुष्टाव च रुरोद च ।\nदृष्टवा ते कातरं भूपमूचुः परहितैषिणः ।। २७ ।।"
  },
  {
    "text": "ऋषय ऊचुः\nवरं पृणीष्व हे वत्स यत्ते मनसि वाञ्छितम् ।\nसर्वं दातुं वयं शक्ता नासार्ध्य नश्च किंचन ।। २८ ।।"
  },
  {
    "text": "इन्द्रत्वं वा मनुत्वं वा चिरायुर्वा ततः परम् ।\nसप्तद्धीपेश्वरत्वं चाप्यतीव सुचिरं सुखम् ।। २९ ।।"
  },
  {
    "text": "अथापि सर्वसिद्धित्वं सर्वैश्वर्य सुदुर्लभम् ।\nमुक्तिं वा हरिभक्तिं वा तपसा या सुदुर्लभा ।। ३० ।।"
  },
  {
    "text": "किमीप्सितं ते हे वत्स ब्रूहि नः सांप्रतं मुदा ।\nसर्व तुम्यं प्रदायैव यास्यामस्तपसे मुदा ।। ३१ ।।"
  },
  {
    "text": "युगलक्षसमं यच्च क्षणं कृष्णार्चनं विना ।\nतद्दिनं दुर्दिनं यत्तद्ध्यानसेवनवर्जितम् ।। ३२ ।।"
  },
  {
    "text": "विना तत्सेवनं यो हि विषयान्यं च वाञ्छति ।\nविषमत्ति प्रणाशाय विहायामृतमीप्सितम् ।। ३३ ।।"
  },
  {
    "text": "ब्रह्मा शिवश्च धर्मश्च विष्णुश्चापि महान्विराट् ।\nगणेशश्च दिनेशश्च शषेश्च सनकादयः ।। ३४ ।।"
  },
  {
    "text": "एते यच्चरणम्भोजं ध्यायन्तेऽहर्निशं मुदा ।\nजन्ममृत्युजराव्याधिहरं तन्निरता वयम् ।। ३५ ।।"
  },
  {
    "text": "तेषां च वचनं श्रृत्वा तानुवाच नृपेश्वरः ।\nस लज्जितो नम्रवक्त्र मायामोहितमानसः ।। ३६ ।।"
  },
  {
    "text": "नहष उवाच\nसर्व दातुं समर्थाश्च यूयं च भक्तवत्सलाः ।\nअधुना देहि (दत्त) मे तूर्णं शचीदानमभीप्सितम् ।। ३७ ।।"
  },
  {
    "text": "सप्तर्षिवाहनं कान्तं शचीच्छति महासती ।\nएतदेव मम वरं निष्पन्नं कुरुताचिनम् ।। ३८ ।।"
  },
  {
    "text": "नहुषस्य वचः श्रुत्वा मुनयश्च परस्परम् ।\nमत्युच्चैर्जहसुः सर्वे कौतुकेन च नारद ।। ३९ ।।"
  },
  {
    "text": "राजानं मोहितं मत्वा वेष्टितं विष्णुमायया ।\nचक्रुः प्रतिज्ञां तं वोढुं कृपया दीनवत्सलाः ।। ४० ।।"
  },
  {
    "text": "चक्रुः स्कनधे तच्छिविकां मुक्तामाणिक्यभूषिताम् ।\nराजा ययौ सुवेषश्च रत्नभूषणभूषितः ।। ४१ ।।"
  },
  {
    "text": "दृष्ट्वा चातिविलम्बं च भर्त्सयामास तान्नृपः ।\nक्रुधा शाशाप दुर्वासाश्चाग्रगामी च वर्त्मनि ।। ४२ ।।"
  },
  {
    "text": "महानजगनरो भूत्वा पत वै मूढमानस ।\nदर्शनाद्धर्मपुत्रस्य तव मोक्षो भविष्यति ।। ४३ ।।"
  },
  {
    "text": "रत्नयानेन वैकुण्ठं गत्वा वैकुण्ठसेवनम् ।\nकरिष्यसि महाराज न कर्म निष्फलं भवेत् ।। ४४ ।।"
  },
  {
    "text": "इत्युक्त्वा प्रययुः सर्वे प्रहस्य मुनिसत्तमाः ।\nराजा पपात तच्छापात्सर्पों भूत्वा महामुने ।। ४५ ।।"
  },
  {
    "text": "शची चगाम त्तच्छ्रृत्वा गुरुं नत्वाऽमरावतीम् ।\nययौ बृहस्पतिः शीघ्रं यत्रेन्द्रः पद्मतन्तुषु ।। ४६ ।।"
  },
  {
    "text": "गत्वा सनोवराम्याशमाजुहाव सुरेश्वरम् ।\nअतिप्रसन्नवदनः कृपया च कृपानिधिः ।। ४७ ।।"
  },
  {
    "text": "बृहस्पतिरुवाच\nअयिवत्सत्वमागाच्छ भयं किं ते मयि स्थिते ।\nत्यज भीतिमिहागच्छ गुरुस्तेहं बृहस्पतिः ।। ४८ ।।"
  },
  {
    "text": "स्वगुरोश्च स्वरं श्रुत्वा महेन्द्रो हृष्टमानसः ।\nरूपं विहाय सूक्ष्मं च स्वरूपेण समाययौ ।। ४९ ।।"
  },
  {
    "text": "पपात दण्डवन्मूर्ध्ना भक्त्या चरणयोर्गुरोः ।\nतं रुदन्तं महाभीतं मुदोरसि चकार सः ।। ५० ।।"
  },
  {
    "text": "कारयित्वा सोमयागं प्रगयश्चित्ताथंमेव च ।\nरत्नसिंहासने रम्ये वासयामास तं गुरुः ।। ५१ ।।"
  },
  {
    "text": "प्रददौ परमैश्वर्य पूर्वस्माच्च चतुर्गुणम् ।\nआगत्य सर्वदेवाश्च चकुः सेवां मुदाऽन्विता ।। ५३ ।।"
  },
  {
    "text": "इत्येवं कथितं वत्स महेन्द्रदर्पभञ्जनम् ।\nशचीसतीत्वरक्षा च किं भूयः श्रोतुमिच्छसि ।। ५४ ।।"
  },
  {
    "text": "नारद उवाच\nसोमयागविधानं च ब्रूहि मां मुनिसत्तम ।\nकथं तं कारयामास गुरुश्च किं फलं परम् ।। ५५ ।।"
  },
  {
    "text": "नारायण उवाच\nब्रह्महत्याप्रशमनं सोमयागफलं मुने ।\nवर्ष सोमलतापानं यजमानः करोति च ।। ५६ ।।"
  },
  {
    "text": "वर्षमेकं फलं भुङक्ते वर्षमेकं जलं मुदा ।\nत्रैवार्षिकं व्रतमिदं सर्वपापप्रणाशनम् ।। ५७ ।।"
  },
  {
    "text": "यस्य त्रैवाषिकं धान्यं निहितं भूतवृद्धये ।\nअधिकं वाऽपि विद्येत स सोमं पातुमर्हति ।। ५८ ।।"
  },
  {
    "text": "महाराजश्च देपो वा यागं कर्तुमलं मुने ।\nन सर्वमाध्यो यज्ञोऽयं बह्वन्नो बहुदक्षिणः ।। ५९ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo शक्रदर्पभङ्गप्रकरणे\nशक्रमोक्षकथनं नाम षष्टितमोऽध्यायः ।। ६० ।।"
  }
]