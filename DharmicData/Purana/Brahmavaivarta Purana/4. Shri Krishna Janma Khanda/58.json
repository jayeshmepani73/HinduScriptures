[
  {
    "text": "अथाष्टपञ्चाशात्तमोऽध्यायः\nनारायण उवाच\nबभूव दर्पः पृथ्व्याश्च सर्पाधाराऽहमेव च ।\nपृथृद्वारा च तद्दर्पं जघान चैव तत्प्रभुः ।। १ ।।"
  },
  {
    "text": "बभूव दर्पः साविञ्या वेदमाताऽहमेव च ।\nकाले चकार तस्याश्च सपुत्राया अदर्शनम् ।। २ ।।"
  },
  {
    "text": "बभूव दर्पं गङ्गया अहं निवणिदेति च ।\nजह्नुद्वारा च तद्दर्प जहार जगतां पतिः ।। ३ ।।"
  },
  {
    "text": "जहार मनसादर्प दुर्गाद्वारा पुरा मुने ।\nविरजोपगतं कृष्णं भर्त्सयामास कोपतः ।। ४ ।।"
  },
  {
    "text": "प्रविशन्तं रासगुहं गोपीभिर्विनिवारितम् ।\nदौवारिकाभिर्वेत्रैश्च ताडितं तं च दर्पतः ।। ५ ।।"
  },
  {
    "text": "सुदाम्ना निजभक्तेन राधा शप्ता बभूव ह ।\nदेवेन सहसा ध्वस्ता गोलोकादागता धराम् ।। ६ ।।"
  },
  {
    "text": "वृषभानुस्त्रियां जाता कलावत्यां च नारद ।\nकृष्णस्तदनुरौधेन कंसभीतिच्छलेन च ।। ७ ।।"
  },
  {
    "text": "समागतो नन्दगेहं तेनाहं नन्दनन्दनः ।\nसुदाम्नः शापवीच्छैदपालनार्थ जगत्पतिः ।। ८ ।।"
  },
  {
    "text": "पुनर्जगाम मथुरामित्याह कमलोद्भवः ।\nअस्यापरमभिप्रायं को वा जनाति नारद ।। ९ ।।"
  },
  {
    "text": "कथं जातः समायाते सथुरायाश्च गोकुलम् ।\nइत्येवं कथितं सर्वमपरं श्रूयतामिति ।। १० ।।"
  },
  {
    "text": "यथा जगाम मथुरां नन्दान्स नन्दनन्दनः ।\nशोकं नन्दो यशोदा च यथा संप्रप दैवतः ।। ११ ।।"
  },
  {
    "text": "यथा गोपाश्च गोप्यश्च गावो वृन्दावने वने ।\nवने वने का वन्यास्ते वन्या जानन्ति किंचन ।। १२ ।।"
  },
  {
    "text": "वनं रम्यं वन्यपदमपि त्यक्तवा वने वने ।\nश्मशाने वाऽश्मशाने वा बभ्राम भामिनी मुने ।। १३ ।।"
  },
  {
    "text": "ग्रमं त्यक्त्वा च बभ्रम चेतनाऽचेतना क्षणम् ।\nक्षणेन वर्जिता सा च प्रार्थयान्ती प्रतिक्षणम् ।। १४ ।।"
  },
  {
    "text": "क्षणं क्षणं सा श्वसिति चिन्तनं कुर्वती क्षणम् ।\nक्षणं विशन्ती तल्पे च क्षणम्त्थाय तिष्ठति ।। १५ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo\nअष्टप़ञ्चाशत्तमोऽध्यायः ।। ५८।।"
  }
]