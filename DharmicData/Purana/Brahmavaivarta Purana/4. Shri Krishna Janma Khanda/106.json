[
  {
    "text": "अथ पडधिकशततमोऽध्यायःनारायण उवाच\nएतस्मिन्नन्तरे नाजा ककुद्मी च महाबलः ।\nवरार्थं कन्यकायाश्च ब्रह्मलोकात्समागतः ।। १ ।।"
  },
  {
    "text": "प्रददौ रेवतीं कन्यां शश्वत्सुस्थिरयौवनाम् ।\nअमूल्यरत्नभूषाढ्या त्रिषु लोकेषु दुर्लभाम् ।। २ ।।"
  },
  {
    "text": "बलाय बलदेवाय संप्रदानेन कौतुकात् ।\nवयो यस्या गतं सत्ये युगानां सप्तविंशतिः ।। ३ ।।"
  },
  {
    "text": "दत्त्वा कन्यां विधानेन मुनिदेवेन्द्रसंसदि ।\nगजेन्द्राणां त्रिलक्षं च जामात्रे यौतुकं ददौ ।। ४ ।।"
  },
  {
    "text": "दशलक्षं तुरङ्गाणां रथानां लक्षमेव च ।\nरत्नालंकारयुक्तानां दासीनां चापि लक्षकम् ।। ५ ।।"
  },
  {
    "text": "मणिलक्षं रत्नलक्षं स्वर्णकोटिं च सादरम् ।\nवह्निशुद्धांशुकं रम्यं मुक्तामाणिक्यहीरकम् ।। ६ ।।"
  },
  {
    "text": "दत्तवा कन्यां च राजेन्दो बलाय बलशालिने ।\nरत्नेन्द्रसारयानेन तैः सार्ध कुण्डिनं ययौ ।। ७ ।।"
  },
  {
    "text": "अथान्तरे च निर्बन्धे साङ्गे मङ्गलकर्मणि ।\nरेवतीं वेशयामास योषितां कमलाकलाम् ।। ८ ।।"
  },
  {
    "text": "देवकी रोहिणी चैव यशोदा नन्दगेहिनी ।\nअदितिश्च दितिः शान्तिर्जयं कृत्वा च मन्दिरम् ।। ९ ।।"
  },
  {
    "text": "ब्राह्मणान्भोजयामास ददौ तेभ्यो धनं मुदा ।\nमङ्गलं कारयामास वसुदेवस्य वल्लभा ।। १० ।।"
  },
  {
    "text": "अथ देवाश्च मुनयो राजेन्द्रः कटकैः सह ।\nसंप्रापुर्लीलामात्रेण कुण्डिनं नगरं मुदा ।। ११ ।।"
  },
  {
    "text": "ददृशुर्नगरं सर्वे ह्यतीव सुमनोहरम् ।\nसप्तभिःपरिशाभिश्च गभीराभिश्च वेष्टितम् ।। १२ ।।"
  },
  {
    "text": "प्राकारैः सप्तभिर्युक्तं द्वाराणां शतकैस्तथा ।\nनानारत्नैश्च मणिभिर्निर्मितं विश्वकर्मणा ।। १३ ।।"
  },
  {
    "text": "नगरस्य बहिर्द्वारं ददृशुर्वरयात्रिणः ।\nरक्षितं रक्षकैः सार्ध चतुर्भिश्च महारथैः ।। १४ ।।"
  },
  {
    "text": "रुक्मिश्च शिशुपालश्च दन्तवक्त्रो महाबली ।\nशाल्वो मायाविनां श्रेष्ठो युद्धशास्त्रविशारदः ।। १५ ।।"
  },
  {
    "text": "नानाशास्रत्रैस्तथाऽश्त्रैश्च रथस्थश्च रणोन्मुखः ।\nविलोक्य कृष्णसैन्यं च चुकोप नृपनन्दनः ।। १६ ।।"
  },
  {
    "text": "उवाच निष्ठुरं वाक्यं श्रुतितीक्ष्मं सुदुष्करम् ।\nउपहास्य मुनीन्द्रांश्च देवांश्च मुनिपुंगवान् ।। १७ ।।"
  },
  {
    "text": "रुक्मिरुवाच\nअहो कालकृतं कर्म दैवं च केन वार्यते ।\nकिंवाऽहं कथयिष्यामि देवेन्द्राणां च संसदि ।। १८ ।।"
  },
  {
    "text": "ग्रहीतुं रुक्मिणीं कन्यां देवयोग्यां मनोहराम् ।\nआयाति देवैर्मुनिभिर्नन्दस्य पशुरक्षकः ।। १९ ।।"
  },
  {
    "text": "साक्षाज्जारश्च गोपीनां गोपोच्छिष्टान्नभोजनः ।\nजातेश्च निर्मयो नास्ति भक्ष्यमैथुनयोस्तथा ।। २० ।।"
  },
  {
    "text": "किं नु राजेन्द्रपुत्रश्च किं नु वा मुनिपुत्रकः ।\nवसुदेवः क्षत्रियश्च भक्षणं वैश्यमन्दिरे ।। २१ ।।"
  },
  {
    "text": "शिशुकाले च स्त्रीहत्या कृताऽनेन दुरात्मना ।\nकुब्जा मृता च संभोगाद्वाससा रजको मृतः ।। २२ ।।"
  },
  {
    "text": "राजेन्द्रस्य वधे दुष्टो ब्रह्महत्यां लभेद्ध्रुवम् ।\nमथुरायां च धर्मिष्ठः सद्यः कंसो निपातितः ।। २३ ।।"
  },
  {
    "text": "शाल्व उवाच\nयदुक्तं रुक्मिणा देवाः किमसत्यं च तत्र वै ।\nको वाऽयं रुक्मिणीभर्ता नन्दस्य पशुरक्षकः ।। २४ ।।"
  },
  {
    "text": "शिशुपाल उवाच\nअहो भुवि किमाश्चर्य देवा ब्रह्मादयस्तथा ।\nमुनीन्द्रा ब्रह्मणः पुत्राश्चाऽऽययुर्मानवाज्ञया ।। २५ ।।"
  },
  {
    "text": "दन्तवक्त्र उवाच\nसंततं ब्राह्मणा लुब्धा देवाश्च भक्तवत्सलाः ।\nआययुर्ब्रह्मपुत्राश्च नन्दपुत्राज्ञया कथम् ।। २६ ।।"
  },
  {
    "text": "तेषां च वचनं श्रुत्वा चुकोप देवसंधकः ।\nमुनिराजेन्द्रसंघश्च लाङ्गलीत्यादयस्तथा ।। २७ ।।"
  },
  {
    "text": "इति श्रीब्रह्मo महाo शीकृष्णजन्मखo उत्तo नारदनाo रुक्मिण्युद्वाहे\nषडधिकशततमोऽध्यायः ।। १०६ ।।"
  }
]