[
  {
    "text": "अथ सप्ताधिकशततमोऽध्यायः\nनारायण उवाच\nअथ कोपपीतश्च बलदेवो महाबलः ।\nहलेन रुक्मियानं च बभञ्ज मुनिपुंगव ।। १ ।।"
  },
  {
    "text": "घोटकान्सारथिं चैव निहत्य जगतीपतिः ।\nभुमिष्ठं चापि पापिष्ठं रुक्मिं हन्तुं जगाम सः ।। २ ।।"
  },
  {
    "text": "रुक्मी च शरजालेन वारयामास लीलया ।\nनागास्त्रं योजयामास बद्धुं हलिनमीश्वरम् ।। ३ ।।"
  },
  {
    "text": "नागास्त्रं गारुडेनैव संजहार हली स्वयम् ।\nजग्राह कोपाद्रुक्मी च परं पाशुपतं मुने ।। ४ ।।"
  },
  {
    "text": "अव्यर्थं वैरिमर्द च शतसूर्यसमप्रभम् ।\nअभितो हलिना रुक्मी जृम्भणास्त्रेण जृम्भितः ।। ५ ।।"
  },
  {
    "text": "भूमिष्ठः स्थाणुमद्रुक्मी निद्रास्त्रेणैव निद्रितः ।\nशाल्वस्तं निद्रितं दृष्ट्वा शतबाणान्मुमोच तम् ।। ६ ।।"
  },
  {
    "text": "शैलवृष्टिं शिलावृष्टिं जलवृष्टिं चकार सः ।\nज्वलदङ्गारवृष्टिं च शरवृष्टिं चकार ह ।। ७ ।।"
  },
  {
    "text": "बलाच्चास्त्रेण सर्वाणि वारयामास लाङ्गली ।\nहलेन तद्रथं चूर्ण चकार रणमध्यतः ।। ८ ।।"
  },
  {
    "text": "घोटकान्सारथिं चैव जघान चैव लीलया ।\nकोपाद्बलेन तं हन्तुं वाग्बभूवाशरीरिणी ।। ९ ।।"
  },
  {
    "text": "त्यज शाल्वं कृष्णवध्यं तव किं पौरुषं रणे ।\nयस्य मूर्ध्नि च ब्रह्माण्डं शूर्पे च सर्षपे यथा ।। १० ।।"
  },
  {
    "text": "तच्छ्रुत्वा बलदेवश्च हलेन तस्य मस्तकम् ।\nचकार चूर्ण व्यथितः पपात रणमूर्धनि ।। ११ ।।"
  },
  {
    "text": "शाल्वस्य पतनं दृष्ट्वा शिशुपालो महाबली ।\nचकार शरवृष्टिं च जलवृष्टिं यथा भुवि ।। १२ ।।"
  },
  {
    "text": "हली तस्य रथं चूर्ण चकार लाङ्गलेन च ।\nअर्धचन्द्रेण तद्वाणान्वारयामास लीलया ।। १३ ।।"
  },
  {
    "text": "तं हन्तुं शंकरः साक्षान्निषेधं च चकार तम् ।\nकृष्णवध्यं त्यज बल पार्षदप्रवरं हरः ।। १४ ।।"
  },
  {
    "text": "दन्तवक्त्रस्य दन्तं च बभञ्ज स हलेन च ।\nसुप्रवृत्तस्य युद्धेन ते सर्वे जहसुश्च तम् ।। १५ ।।"
  },
  {
    "text": "बलस्य विक्रमं दृष्ट्वा सर्वे वीराः पलायिताः ।\nचक्रुः प्रवेशनं सर्वे कुण्डिनं वरयात्रिकाः ।। १६ ।।"
  },
  {
    "text": "एतस्मिन्नन्तरे तत्र शतानन्दो महामुनिः ।\nकोटिभिर्मुनिभिः सार्धमाजगाम हरेः पुरः ।। १७ ।।"
  },
  {
    "text": "पुरं प्रवेशयामास शतद्वारं च दुर्गमम् ।\nअगम्यं चापि शत्रूणां मित्राणा च सुखप्रदम् ।। १८ ।।"
  },
  {
    "text": "देवकन्या नागकन्या राजकन्यास्तथैव च ।\nमुनिकन्या वरं द्रष्टुं सस्मिताश्च समाययुः ।। १९ ।।"
  },
  {
    "text": "ददृशुर्योषितः सर्वा निमेषरहितेन च ।\nप्रसन्नं कारयामास सस्मितश्चन्द्रशेखरः ।। २० ।।"
  },
  {
    "text": "रत्नेन्द्रसारनिर्माणरथस्थं परमेश्वरम् ।\nसर्वेषां परमात्मानं भक्तानुग्रहविग्रहम् ।। २१ ।।"
  },
  {
    "text": "नवीनजलदश्यामं शोभितं पीतवाससा ।\nयन्दनोक्षितसर्वाङ्गं वनमालाविभूषितम् ।। २२ ।।"
  },
  {
    "text": "रत्नकेयूरवलयरत्नमालाकुलोज्ज्वलम् ।\nरत्नकुण्डलयुग्मेन गण्डस्थलविराचितम् ।। २३ ।।"
  },
  {
    "text": "रत्नेन्द्रसारनिर्माणक्वणन्मञ्जीररञ्जितम् ।\nसस्मितं मुरलीहस्तं पश्यन्तं रत्नदर्पणम् ।। २४ ।।"
  },
  {
    "text": "सप्तभिः पार्षदैर्गोपैः सेवितं श्वेतचामरैः ।\nनवयौवनसंपन्नं शरत्कमललोचनम् ।। २५ ।।"
  },
  {
    "text": "शरत्पूर्णेन्दुतुल्यास्यं भक्तानुग्रहकारकम् ।\nकोटिकन्दर्पसौन्दर्यं सत्यं नित्यं सनातनम् ।। २६ ।।"
  },
  {
    "text": "तीर्थपूतं कीर्तिपूतं ब्रह्मेशशेषवन्दितम् ।\nपरम्ह्नादकं रूपं कौटिचन्द्रसमप्रभम् ।। २७ ।।"
  },
  {
    "text": "ध्यानासाध्यं दुराराध्यं परमं प्रकृतेः परम् ।\nदूर्वया पट्टसूत्रं च रत्नेन्द्रसारदर्पणम् ।। २८ ।।"
  },
  {
    "text": "दधानं कर्तृकासार्ध कदल्याः स्फुटमञ्जरीम् ।\nचूडां त्रिविक्रमाकारां मालतीमाल्यभूषितम् ।। २९ ।।"
  },
  {
    "text": "पुष्पं नारीप्रदत्तं च मुकुटं मस्तकोजज्ववलम् ।\nदृष्ट्वा वरं युवत्यश्च मूर्च्छा संप्रापुरीश्वरम् ।। ३० ।।"
  },
  {
    "text": "रुक्मिणीजीवनं धन्यं श्लाध्यमित्यूचुरीप्सितम् ।\nजामातरं सा ददर्श राज्ञी भीष्मककामिनी ।। ३१ ।।"
  },
  {
    "text": "निमेषरहिता तुष्टा प्रसन्नवदनेक्षणा ।\nराजा प्रसन्नवदनः सामात्यः सपुरोहितः ।। ३२ ।।"
  },
  {
    "text": "समागत्य सुरान्विप्रान्भूपांश्च प्रणनाम सः ।\nददौ योग्याश्रमं तेभ्यो भक्ष्यपूर्ण सुधोपमम् ।। ३३ ।।"
  },
  {
    "text": "दिवानिशं चाप्युवाच दीयतां दीयतामिति ।\nसुखं निनाय रजनीं देवैश्च बान्धवैः सह ।। ३४ ।।"
  },
  {
    "text": "वसुदेवः प्रभाते च प्रातःकृत्यं चकार सः ।\nस्नात्वा संध्यादिकं कृत्वा धृत्वा धौते च वाससी ।। ३५ ।।"
  },
  {
    "text": "चकार वेदमन्त्रेण शुभाधिवासनं हरेः ।\nसंपूज्य मातृकाः सर्वाः साक्षाच्च सर्वदेवताः ।। ३६ ।।"
  },
  {
    "text": "प्रदाय वसुधारां च वृद्धिश्राद्धादिकं तथा ।\nप्राह्मणान्भोजयामास देवांश्च बान्धवांस्तथा ।। ३७ ।।"
  },
  {
    "text": "वाद्यं च वादयामास कारयामास मङ्गलम् ।\nसुवेषं कारयामास वरस्यापि प्रशंसितम् ।। ३८ ।।"
  },
  {
    "text": "सज्जं च कारयामास नरयानं सुशोभनम् ।\nएवं राजा भीष्मकश्च विवाहार्हं च मङ्गलम् ।। ३९ ।।"
  },
  {
    "text": "पुरोहितैर्वेदमन्त्रैः सर्व कर्म चकार सः ।\nमणिरत्नं धनं चापि मुक्तामाणिक्यहीरकम् ।। ४० ।।"
  },
  {
    "text": "भक्ष्यद्रव्यं च वस्त्रं चाप्युपहारमनुत्तमम् ।\nभट्टेम्यो ब्राह्मणेभ्योऽपि भिक्षुकेभ्यो ददौ मुदा ।। ४१ ।।"
  },
  {
    "text": "वाद्यं च वादयामास कारयामास मङ्गलम् ।\nसुवेषं कारयामास रुक्मिण्याश्च मनोहरम् ।। ४२ ।।"
  },
  {
    "text": "राज्ञीभिर्मुनिपत्नीभिर्विधानं च यथोचितम् ।\nततः शुभे क्षणे प्राप्ते माहेन्द्रे परमोदये ।। ४३ ।।"
  },
  {
    "text": "विवाहोचितलग्ने च लग्नाधिपतिसंयुते ।\nसद्ग्रहेक्षणशुद्धे चाप्यसतां दृष्टिवर्जिते ।। ४४ ।।"
  },
  {
    "text": "शुभक्षणे सुभर्क्षे च विशुद्धे चन्द्रतारयोः ।\nवेधदोषादिरहिते शलाकादिविवर्जिते ।। ४५ ।।"
  },
  {
    "text": "दंपत्योः शर्मयोग्ये च परिणामसुखप्रदे ।\nएवंभूते च समये भीष्मकप्राङ्गणं हरिः ।। ४६ ।।"
  },
  {
    "text": "आजगाम सुरैः सार्ध सुनिविप्रपुरोहितैः ।\nज्ञातिभिर्बान्धवैः सार्धं पित्रा मात्रानृपैस्तथा ।। ४७ ।।"
  },
  {
    "text": "गोपालकैः पार्षदैश्च वयस्यैश्च मनोहरैः ।\nभट्टैश्च गणकैर्ज्योतिः शास्त्रज्ञानविशारदैः ।। ४८ ।।"
  },
  {
    "text": "वाद्यैर्नानाविधैश्चैव नर्तकैर्गायनैस्तथा ।\nनानाशिल्पकरैश्चैव मालाकारैस्तथाऽपरैः ।। ४९ ।।"
  },
  {
    "text": "विद्याधर्यप्सरोभिश्च किन्नरीभिश्च सत्वरम् ।\nस्थलं च ददुशुर्देवा मुनयश्च नृपेश्वराः ।। ५० ।।"
  },
  {
    "text": "सर्वे समागता ये च विवाहदर्शनोत्सुकाः ।\nरम्भास्तम्भसहस्रैश्च पट्टसूत्रपरिष्कृतैः ।। ५१ ।।"
  },
  {
    "text": "चम्बकानां चन्दनानां रसालानां च पल्लवैः ।\nमाल्यैर्नानाविधैश्चैव पीतरक्तसितान्वितैः ।। ५२ ।।"
  },
  {
    "text": "परितो मङ्गलघटैः फलपल्लवसंयुतैः ।\nकस्तूरीचन्दनाक्तैश्च कुङ्कुमेन विराजितैः ।। ५३ ।।"
  },
  {
    "text": "पर्णैर्लाजैः फलैः पुष्पैर्दूर्वाभिरुपशोभितैः ।\nमुनिभिर्ब्राह्मणैश्चैव राजेन्द्रैरपि वेष्टितम् ।। ५४ ।।"
  },
  {
    "text": "रत्नेन्द्रसारनिर्माणवेदीयुक्तं मनोहरम् ।\nचर्चितं चन्दनस्निग्धैः कस्तूरीकुङ्कुमान्वितैः ।। ५५ ।।"
  },
  {
    "text": "सुगन्धिशीतमन्दैश्च पवनैः सुरभीकृतम् ।\nरत्नानां च सहस्रैश्च ज्वलितं ज्वलदीप्तकैः ।। ५६ ।।"
  },
  {
    "text": "नानाप्रकारधूपैश्च गन्धद्रव्यैः सुवासतम् ।\nचित्रैर्विचित्रैर्विविधैः शिल्पिनांपुण्यकारिणाम् ।। ५७ ।।"
  },
  {
    "text": "परितः परितश्चैव शोभनार्हैः सुशोभनैः ।\nगन्धर्वाणां च संगीतैमधुरंर्मधुरीकृतम् ।। ५८ ।।"
  },
  {
    "text": "विद्याधरीणांनृत्यैश्च नर्तकीनां च शिल्पिनाम् ।\nतत्र निश्चेष्टचित्रैश्च जनराजिविराजितम् ।। ५९ ।।"
  },
  {
    "text": "गुप्तद्वारैर्गवाक्षैश्च युवतीभिश्च वीक्षितम् ।\nमङ्गलेन घटेनैव विधुषा च पुरोधसा ।। ६० ।।"
  },
  {
    "text": "कुशहस्तेन भूपेन दानेन दानवस्तुना ।\nदृष्ट्वा च प्राङ्गणं राज्ञो देवा ब्रह्मादयस्तथा ।। ६१ ।।"
  },
  {
    "text": "अवरुह्य रथात्तूणं तिष्टन्ति प्राङ्गणे मुदा ।\nराजेन्द्रा दानवेन्द्राश्च सुनयः सनकादयः ।। ६२ ।।"
  },
  {
    "text": "श्रीकृष्णश्चापि भगवान्पार्षदप्रवरैः सह ।\nतान्दृष्ट्वा सहसोत्थाय जवेन भीष्मकस्तथा ।। ६३ ।।"
  },
  {
    "text": "मूर्घ्ना ववन्दे देवाश्च मुनोन्द्रांश्च नृपांस्तथा ।\nरत्नसिहासनेष्वेव सुरम्येषु पृथवपृथक् ।। ६४ ।।"
  },
  {
    "text": "क्रमतो वासयामास संपूज्य सादरेण च ।\nराजा तुष्टाव भक्त्या च तान्सर्वान्भक्तिपूर्वकम्\nवसुदेवं वासुदेवं साश्रुनेत्रः पुटाञ्जलिः ।। ६५ ।।"
  },
  {
    "text": "भीष्मक उवाच\nअद्य मे सफलं जन्म जीवितं च सुजीवितम् ।\nबभूव जन्मकोटीनां कर्ममूलनिकृन्तनम् ।। ६६ ।।"
  },
  {
    "text": "स्वयं विधाता जगतां प्रदाता सर्वसंपदाम् ।\nस्वप्रे यत्पादपद्मं च द्रष्टुं नैव क्षमः प्रभो ।। ६७ ।।"
  },
  {
    "text": "तपसां फरदाता च संस्रष्टा प्राङ्गणे मम ।\nस्वात्मारामेषु पूर्णेषु शुभप्रश्नमनीप्सितम् ।। ६८ ।।"
  },
  {
    "text": "योगीन्द्रैरपि सिद्धेन्द्रैः सुरेन्द्रैश्च मुनीन्द्रकैः ।\nध्यानादृष्टश्च यो देवः स शिवः प्राङ्गणे मम ।। ६९ ।।"
  },
  {
    "text": "कालस्य कालो भगवान्मृत्योर्मृत्युश्च यः प्रभुः ।\nमृत्युंजयश्च सर्वेशोनराणां दृष्टिगोचरः ।। ७० ।।"
  },
  {
    "text": "यस्यमूर्ध्नां सहस्रेषु मूर्ध्नि विश्वं चराचरम् ।\nनास्त्यन्तः सर्ववेदेषु सोऽयं च मम प्राङ्गणे ।। ७१ ।।"
  },
  {
    "text": "सर्वकामप्रणेयो हि सर्वाग्रे यस्य पूजनम् ।\nश्रेष्ठो देवगणानां च स गणेशो ममाङ्गणे ।। ७२ ।।\nमुनीनां वैष्णवानां च प्रवनो ज्ञानिनां गुरुः ।\nसनत्कुमारो भगवान्प्रत्यक्षः प्राङ्गणे मम ।। ७३ ।।"
  },
  {
    "text": "ब्रह्मपुत्राश्च पौत्राश्च प्रपौत्राश्चापि वंशजाः ।\nते सर्वे मदगृहेऽद्यैव ज्वलन्तो ब्रह्मतेजसा ।। ७४ ।।"
  },
  {
    "text": "अहो कल्पान्तपर्यन्तं तीर्थीभूतो ममाऽऽश्रमः ।\nयेषां पादोदकैस्तीर्थ विशुद्धं तद्गृहे मम ।। ७५ ।।"
  },
  {
    "text": "पृथिव्यां यानि तीर्थानि तानि तीर्थानि सागरे ।\nसागरे यानि तीर्थानि विप्रपादेषु तानि च ।। ७६ ।।"
  },
  {
    "text": "विप्रपादोदकक्लिन्ना यावत्तिष्ठति मेदिनी ।\nतावत्पुष्करपत्रेषु पिबन्ति पितरो जलम् ।। ७७ ।।"
  },
  {
    "text": "विप्रपादोदकं भुक्त्वा दत्त्वा विप्राय दक्षिणाम् ।\nस्रानानां सर्वतीर्थानां फलमाप्नोति निश्चितम् ।। ७८ ।।"
  },
  {
    "text": "निकृन्तनं च विपदां व्याधिनिर्मुलकारणम् ।\nसुखदं शुभदं सारं विप्रपादोदकं नृणाम् ।। ७९ ।।"
  },
  {
    "text": "न गङ्गासदृशं तीर्थ न देवो माधवात्परः ।\nसनत्कुमारा द्भक्तो न न हि कल्पतरोस्तरुः ।। ८० ।।"
  },
  {
    "text": "न पुष्पं पारिजाताच्च न व्रतं हरिवासरात् ।\nपूजने न हि पूज्यं च न पत्रं तुलसीपरम् ।। ८१ ।।"
  },
  {
    "text": "न देवी प्रकृतेश्चापि नाऽऽधारः पवनात्परः ।\nन हि स्थूलो महाविष्णोर्न सूक्ष्मं परमाणुतः ।। ८२ ।।"
  },
  {
    "text": "न ब्राह्मणात्परः पूतो नाऽऽश्रमश्च न तीर्यकम् ।\nन देवो न परः कोऽपि चेत्याह कमलोद्भवः ।। ८३ ।।"
  },
  {
    "text": "ब्रह्मविष्णुशिवादीनां प्रकृतेश्च परः प्रभुः ।\nध्यानासाध्यो दुराराध्यो योगिनामपि निश्चितम् ।। ८४ ।।"
  },
  {
    "text": "निर्गुणश्च निराकारो भक्तानुग्रहविग्रहः ।\nस एव चक्षुषो नॄणां साक्षाद्देवश्च मद्गृहे ।। ८५ ।।"
  },
  {
    "text": "देवैर्ब्रह्मेशशेषैश्च ध्यातं यत्पादपङ्कजम् ।\nधनेशेन गणेशेन दिनेशेनापि दुर्लभम् ।। ८६ ।।"
  },
  {
    "text": "इत्युक्त्वा भीष्मकः कृष्णं समानीय स्वयं पुरः ।\nतुष्टाव सामवेदोक्तस्तोत्रेण परमेश्वरम् ।। ८७ ।।"
  },
  {
    "text": "भीष्मक उवाच\nसर्वान्तरात्मा सर्वेषां साक्षी निर्लिप्त एव च ।\nकर्मिणां कर्मणामेव कारणानां च कारणम् ।। ८८ ।।"
  },
  {
    "text": "केचिद्वदन्ति त्वामेकं ज्योतीरूपं सनातनम् ।\nकेचिच्च परमात्मानं जीवो यत्प्रतिबिम्बकः ।। ८९ ।।"
  },
  {
    "text": "केचित्प्राकृतिकं जीवं सगृणं भ्रान्तबुद्धयः ।\nकेचिन्नित्यशरीरं च बुद्धा (धा) श्च सूक्ष्मबुद्धयः ।। ९० ।।"
  },
  {
    "text": "ज्योतिरभ्यन्तरे नित्यं देहरूपं सनातनम् ।\nकस्मात्तेजः प्रभवति साकारमीश्वरं विना ।। ९१ ।।"
  },
  {
    "text": "एवं स्तुत्वा स चाऽऽचान्तः स्मरन्विष्णुं च नारद ।\nपाद्यं पद्मार्चिते पादपद्मे चायं ददौ मुदा ।। ९२ ।।"
  },
  {
    "text": "अर्ध्यं च प्रददौ तत्र दूर्वापुष्पजलान्वितम् ।\nमधुपर्कं च सुरभिं सर्वाङ्गे गन्धयन्दनम् ।। ९३ ।।"
  },
  {
    "text": "यत्प्रदत्तं महेन्द्रेण शुभकर्मणि यौतुकम् ।\nपारिजातस्य माल्यं च जामातुश्च गले ददौ ।। ९४ ।।"
  },
  {
    "text": "कुबेरेण च यदत्तममूल्यरत्नभूषणम् ।\nचकार वरणं तस्य स राजा भक्तिपूर्वकम् ।। ९५ ।।"
  },
  {
    "text": "कह्निशुद्धांशुकयुगं यद्दत्तं वाह्निना पुरा ।\nददौ तदेव कृष्णाय परिपूर्णतमाय च ।। ९६ ।।"
  },
  {
    "text": "ज्वलितं रत्नमुकुटं यद्दत्तं विश्वकर्मणा ।\nददौ तन्मस्तके राजा कृष्णस्य परमात्मनः ।। ९७ ।।"
  },
  {
    "text": "धूपं रत्नप्रदीपं च नैवेद्यं सुमनोहरम् ।\nनानाप्रकारपुष्पं च रत्नसिहासनं ददौ ।। ९८ ।।"
  },
  {
    "text": "सप्ततीर्थोदकं चैव पुनराचमनीयकम् ।\nताम्बूलं च वरं रम्यं कर्पूरादिसुवासितम् ।। ९९ ।।"
  },
  {
    "text": "शय्यां रतिकरी रम्यां पानार्थं वासितं जलम् ।\nकृत्वा च वरणं राजा परिहारं चकारतम् ।। १०० ।।"
  },
  {
    "text": "कृताञ्जलिपुटो राजा तस्मै पुष्पाञ्जलीं ददौ ।। १०१ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo रुक्मिण्युद्वाहे\nसप्ताधिकशततमोऽध्यायः ।। १०७ ।।"
  }
]