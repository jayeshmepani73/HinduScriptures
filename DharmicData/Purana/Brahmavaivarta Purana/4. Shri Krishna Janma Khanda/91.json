[
  {
    "text": "अथैकनवतितमोऽध्यायः\nश्रीभगवानुवाच\nनिषेकेन परिष्वङ्गो विभेदस्तेन वा भवेत् ।\nक्षणेन दर्शनं तेन निषेकः केन वार्यते ।। १ ।।"
  },
  {
    "text": "गमनागमनार्थ चाप्युद्धवः कथयिष्यति ।\nप्रस्थापयामि तं शीघ्रं विज्ञास्यसि ततः पितः ।। २ ।।"
  },
  {
    "text": "यशोदां रोहिणीं चैव गोपिकां गोपबालकान् ।\nप्राणाधिकां राधिकां तां गत्वा संबोधयिष्यति ।। ३ ।।"
  },
  {
    "text": "एतस्मिन्नन्तरे तत्र वसुदेवश्च देवकी ।\nबलदेवश्चोद्धवश्च तथाऽक्रूरश्च सत्वरम् ।। ४ ।।"
  },
  {
    "text": "वसुदेव उवाच\nनन्द त्वं बलवाञ्ज्ञानी सद्बन्धुश्च सखा मम ।\nत्यज मोहं गृहं गच्छ वत्सस्तेऽयं यथा मम ।। ५ ।।"
  },
  {
    "text": "दूरीभूता गोकुलाच्च मथुरा नास्ति बान्धव ।\nमहोत्सवे सदानन्दे नन्द द्रक्ष्यसि पुत्रकम् ।। ६ ।।"
  },
  {
    "text": "देवक्युवाच\nयथाऽयमावयोः पुत्रस्तथैव भवतो ध्रुवम् ।\nसालसः केन हे नन्द शुचा देहो हि लक्ष्यते ।। ७ ।।"
  },
  {
    "text": "एकादशाब्दं सबलः स्थित्वा ते मन्दिरे सुखम् ।\nकथं स्वल्पदिनेनैव शोकग्रस्तो भविष्यसि ।। ८ ।।"
  },
  {
    "text": "तिष्ठ पुत्रेण सार्धं च मथुरायां कियद्दिनम् ।\nपूर्णचन्द्राननं पश्य जन्म त्वं सफलं कुरु ।। ९ ।।"
  },
  {
    "text": "श्रीभगवानुवाच\nघच्छोद्धव सुखं भद्रं भविष्यति तव प्रियम् ।\nप्रहर्ष गोकुलं गत्वा यशोदां रोहिणीं प्रसूम् ।। १० ।।\nगोपवालसमूहं च राधिकां गोपिकागणम् ।\nप्रबोधयाऽऽध्यात्मिकेन मद्दत्तेन शुचश्छिदा ।। ११ ।।"
  },
  {
    "text": "नन्दस्तिष्ठतु सानन्दं मन्मातुराज्ञया शुचा ।\nनन्दस्थितिं सद्विनयं यशोदां कथयिष्यसि ।। १२ ।।"
  },
  {
    "text": "इत्येवमुक्त्वा श्रीकृष्णः पित्रा मात्रा बलेन च ।\nअक्रूरेण समं तूर्ण ययावभ्यन्तरं गृहम् ।। १३ ।।"
  },
  {
    "text": "उद्धवो रजनीं स्थित्वा मथुरायां च नारद ।\nप्रभाते प्रययौ शीघ्रं रम्यं वृन्दावनं वनम् ।। १४ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदानाo एकनव-\nतितमोऽध्यायः ।। ९१ ।।"
  }
]