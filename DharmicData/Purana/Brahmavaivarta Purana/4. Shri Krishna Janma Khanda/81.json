[
  {
    "text": "श्रीकृष्ण उवाय\nएतस्मिन्नन्तरे शुक्रः सुरश्रेणीं ददर्श सः ।\nआकाशमार्गादायान्तीं रणशस्त्रास्त्रधारिणीम् ।। १ ।।\nपताकानां त्रिकोटिश्च शतकोटिर्महारथाः ।\nशतकोटिर्गजेन्द्राणां रथानां तच्चतुर्गुणम् ।। २ ।।\nअश्वानां तत्छतगुणं समूहं च सुदारुणम् ।\nपदातीनां समूहं च तुरङ्गेभ्यश्च षड्गुणम् ।। ३ ।।\nदुंदूभीवाद्यभाण्डानां पञ्चलक्षं तथैव च ।\nपटहानां त्रिलक्षं च डिण्डिमानां द्विलक्षकम् ।। ४ ।।\nऐरावते महेन्द्रं च श्वेताश्वे धर्ममेव च ।\nकुबेरं वरुणं वह्निं रथस्थं पवनं तथा ।। ५ ।।\nमहिषस्थं यमं चैव स्यन्दनस्थं दिवाकरम् ।\nईशानं च वृषेन्द्रस्थमनन्तं नागवाहम् ।। ६ ।।\nआदित्यांश्च वसून्रुद्रान्सिद्धगन्धर्वाकिन्नरान् ।\nजीवन्मुक्तमुनीनां च समीहं सूर्यवर्चसम् ।। ७ ।।\nतान्दृष्ट्वा निर्भयः शुक्रः समाश्वास्य निशाकरम् ।\nसुराणां द्विगुणं सैन्यमाजुहाव व्रजेश्वर ।। ८ ।।\nरत्नमालानदीतीरे हुताशनप्रियाश्रमे ।\nतत्र तस्थौ दैत्यसैन्यं पुण्यक्षीरोदधेस्तटे ।। ९ ।।\nएतस्मिन्नन्तरे शुक्रः समीपे सरसस्तटे ।\nपुण्याश्रमेऽक्षयवटे सुरसैन्यात्समागतम् ।। १० ।।\nददर्श वृषभस्थं च शंकरं सर्वंशंकरम् ।\nत्रिशूलपट्टीशधरं व्याघ्रचर्माम्बरं वरम् ।। ११ ।।\nतेजःस्वरूपं परमं भक्तानुग्रहविग्रहम् ।\nसर्दसंपत्प्रदातारं सर्वज्ञं सर्वकारणम् ।। १२ ।।\nसर्वेश्वरं सर्वपूज्यं सर्वहूपं सनातनम् ।\nशरणागतदीनार्तं परित्राणपरायणम् ।। १३ ।।\nसस्मितं परमात्मानं ज्वलन्तं ब्रह्मतेजसा ।\nसंत्रस्तः सहसोत्थाय प्रणनाम पदाम्बुजे ।। १४ ।।\nददौ शुभाशिषं तस्मै सुप्रसन्नः परात्परः ।\nरत्नसिंहासने तं च वासयामास सादरम् ।। १५ ।।\nअथ तत्रान्तरे विप्रं पुरतस्तं ददर्श सः ।\nशान्तं स्वयं विधातारं रत्नस्यन्दनमुन्दरम् ।। १६ ।।\nवह्निशुद्धांशुकाधानं रत्नमालाविभूषितम् ।\nप्रसन्नं सुस्मितं शुद्धं जगतामीश्वरं परम् ।। १७ ।।\nकर्मणां फलदातारं तपोरूपं तपश्विनाम् ।\nवेदानां जनकं वेदप्रसूं कान्तं मनोहरम् ।। १८ ।।\nपुटाञ्जलिस्तदा त्रस्तः प्रणनाम सुरेश्वरम् ।\nरत्नसिंहासने रम्ये वासयामास भक्तितः ।। १९ ।।\nपूजां चकार भक्त्या च तयोश्चरणपङ्कजे ।\nनोचितं कुशलप्रश्नं तयोः कल्याणमेव च ।। २० ।।\nविधाता जगतां नन्द शकाचार्यं पुरस्थितम् ।\nसुनीतिं कथयामास यत्नतः शंमुसंमतः ।। २१ ।।\nश्रृणु शुक्र प्रवक्ष्यामि तुर्नीतिं शशिनः सुत ।\nलज्जाकारं त्रिजगतां कर्म वेदबहिष्कृतम् ।। २२ ।।\nस्नात्वा गृहोन्मुखीं तारां गुरुपत्नीं पतिव्रताम् ।\nगृहीत्वा शरणापन्नस्त्वयि पापश्च संप्रतम् ।। २३ ।।\nप्रस्तुतं देवसैन्यं च पश्य वत्स रणोद्यतम् ।\nअहं शंभुस्त्वत्समीपं तदर्थं च समागतौ ।। २४ ।।\nशंभुरुवाच\nचन्द्रमानय हे विप्र यद्यात्मशिवमिच्छसि ।\nसंहरिष्ये सिरस्तस्य त्रिशूरेन च पापिनः ।। २५ ।।\nअन्यथा संहरिष्यामि सर्वदैत्यान्क्षणेन च ।\nमयि रुष्टे रक्षिता को दैत्यानां च भवेद्द्विज ।। २६ ।।\nसद्यः पाशुपतेनैव वाय्वस्त्रेण च र्सांप्रतम् ।\nसुराणां रिपुवर्गं च हरिष्यामि च लीलया ।। २७ ।।\nदुर्वाससो मदंशस्य गुरुस्तस्याङ्गिरा सुनिः ।\nपरस्पराच्च संबन्धाद्गुरुपुत्रो गुरुर्मम ।। २८ ।।\nबृहस्पतिश्च तेजस्वी तं भस्मीकर्तुमीश्वरः ।\nन चकार कृपालुश्चेत्प्रियशिष्येण हेतुना ।। २९ ।।\nउतथ्यपत्नीं दृष्ट्वा स पुरा रेमे स्वकामतः ।\nतत्पतेः शापतोऽस्यैव परग्रस्ता प्रिया सती ।। ३० ।।\nपत्नीं मद्गुरुपुत्रस्य देहि तार्रां मनोहराम् ।\nमद्वैरिणं च चन्द्रं च भ्रादृभार्यापहारिणम् ।। ३१ ।।\nशरणागतदीनार्तं न हि रक्षेद्यदीश्वरः ।\nपच्यते निरये तावद्यावदिन्दाश्चतुदर्श ।। ३२ ।।\nअत्र नास्ति विचारो मे पापिष्ठे शरणागते ।\nपापी यं शरणं याति स पापी च न संशयः ।। ३३ ।।\nदेहि तं विप्रशार्दूल पापिनं मातृगामिनम् ।\nबहिष्कृत्य स्वाश्रमाच्च तारासाध्वीसमन्वितम् ।। ३४ ।।\nशुक्र उवाच\nसुराणामसुराणां च सर्वेषां जगतामपि ।\nत्वमेव शास्ता भगवान्को वा शास्ति सुरेऽसुरे ।। ३५ ।।\nकृत्वा सुराणां साहाय्यं कथं दैत्यान्हनिष्यसि ।\nसंहर्तुः सर्वजगतां दैत्यौधे किं च पौरुषम् ।। ३६ ।।\nत्वं जयोतिः परमं ब्रह्म सगुणो निर्गुणः स्वयम् ।\nगुणभेदान्मूर्तिभेदो ब्रह्मविष्णुशिवात्मकः ।। ३७ ।।\nबलिद्वारे गदापाणिः स्वयमेव भवान्प्रभो ।\nस्वयं प्रदत्ता शक्राय तस्मै श्रीरपि लीलया ।। ३८ ।।\nक्षमस्व भगञ्छंभो हर क्रोधं च संहर ।\nकिं पौरुषं च भवतो ब्रह्मणस्यापि हिंसया ।। ३९ ।।\nअहं जीवञ्छरीरेण न दास्यामि निशाकरम् ।\nशरणागतदीनार्तं लज्जिर्वं पापसंयुतम् ।। ४० ।।\nअहं च त्वत्पदाम्भोजे शरणं यामि शंकर ।\nयथोचितं कुरु विभो जगत्सर्वं तथैव च ।। ४१ ।।\nशुक्रस्य वचनं श्रुत्वा प्रसन्नो भगवाञ्छिवः ।\nइत्युवाच निशानाथं समानय शुभं भवेत् ।। ४२ ।।\nएतस्मिन्नन्तरे ब्रह्मा बोधयित्वा कविं विभुः ।\nसमानीय निशानाथं तारकासहितं व्रज ।। ४३ ।।\nशंभोश्च चरणाम्भोजे चकार च समर्पणम् ।\nशंभुस्तं प्रीतियुक्तश्च वासयामास वक्षसि ।। ४४ ।।\nदत्तवा तस्मै पादरेणुं निष्पापं च चकार सः ।\nदत्तवा तन्मस्तके हस्तं कृपालुरभयं ददौ ।। ४५ ।।\nक्षीरोदे स्नापयित्वा च प्रायश्चित्तेन शंकरः ।\nचकार चन्द्रं निष्पापं ब्रह्मणा सहितः शुचिम् ।। ४६ ।।\nयोगेन चन्द्रं योगीन्द्रो द्विखण्डं तं चकार सः ।\nररक्षार्धं ललाटे च सोऽप्यर्धं ब्रह्मणः पुरः ।। ४७ ।।\nअत एव महादेवो बभूव चन्द्रशेखरः ।\nमृगाङ्को लज्जितस्तत्र कलङ्कीं देवसंसदि ।। ४८ ।।\nलज्जया च स्वयोगेन देहत्यागं चकार सः ।\nतच्छरीरं च क्षीरोदे ब्रह्मणा च समर्पितम् ।। ४९ ।।\nरुरोदात्रिश्च कृबया शुचा क्षीरोदधेस्तटे ।\nअत्रेश्चक्षुर्जलं तस्य पपात च जले व्रज ।। ५० ।।\nतस्माद्बभूव चन्द्रश्च निष्पापो देवसंसदि ।\nब्रह्मा च भगवाञ्छंभुरभिषेकं चकार तम् ।।\nउवाच तं महादेवो निर्भयं देवसंसदि ।। ५१ ।।\nमहादेव उवाच\nस्वस्थानं गच्छ पुत्र त्वं कुरुष्व विषयं मुदा ।\nपश्चात्तस्याश्च शापेनयक्ष्मग्रस्तोभविष्यसि ।। ५२ ।।\nव्यर्थं पतिव्रताशापं कर्तुमीशश्चको भुवि ।\nमदाशिषा यक्ष्मणश्च प्रतीकारो भविष्यति ।। ५३ ।।\nयस्माद्भाद्रचतुर्थ्यां तु गुरुपत्नीक्षतिः कृता ।\nतस्मात्तस्मिन्दिने वत्स पापदृश्यो युगे युगे ।। ५४ ।।\nनाभुक्तं क्षीयते कर्म कल्पकोटिशतैरपि ।\nअवश्यमेव भोक्तव्यं कृतं कर्म शुभाशुभम् ।। ५५ ।।\nदेहत्यागेन हे वत्स कर्मभोगो न नश्यति ।\nप्रायश्चित्तान्न संदेहो ङ्यस्तमेव भविष्यति ।। ५६ ।।\nताराबहरणावत्स कलङ्कश्चन्द्रमण्डले ।\nमृगाकृतिर्विलग्नश्च भविष्यति युगे युगे ।। ५७ ।।\nशृणु वाक्यमिहाऽऽगच्छ तारके च पतिव्रते ।\nसत्यं ब्रूहि कस्य गर्भंत्यक्त्वा शुद्धाभव प्रिये ।। ५८ ।।\nअकामतो बलात्साध्वी न स्त्री जारेण दुष्यति ।\nकामतो नरकं याति यावच्चन्द्रदिवाकरौ ।। ५९ ।।\nउवाच तारा ब्रह्माणं गर्भं चन्द्रस्य सस्मितम् ।\nजहसुर्देवताः सर्वाः शंभुश्च मुनिसंघकाः ।। ६० ।।\nददौ तारां च गुरवे लज्जिताय व्रजेश्वर ।\nबृहस्पतिर्ययौ गेहं गृहीत्वा च पतिव्रताम् ।। ६१ ।।\nतया प्रसूतं पुत्रं च सुन्दरं कनकप्रभम् ।\nगृहीत्वाप्रययौ चन्दौनमस्कृत्य विधिं शिवाम् ।। ६२ ।।\nययुर्देवाश्च मुनयः शंभुश्च कमलोद्भवः ।\nप्रययौ स्वगृहं शुक्रौ दैत्ययुक्तौ मुदाऽन्वितः ।। ६३ ।।\nएतत्ते कथितं नन्द ह्याख्यानं पुण्यदं शुभम् ।\nएतच्छ्रु त्वा तु निष्पापो निष्कलङ्की नरो भवेत् ।। ६४ ।।\nधन्यं यशस्यमायुष्यं सर्वसंपत्करं परम् ।\nशोकापनोदनं हर्षकरं मर्वत्र मङ्गलम् ।। ६५ ।।\nत्यज शोकं सदा नन्द गृहं व्रज व्रजेश्वर ।\nब्रूहि सर्वं यशोदां च मत्प्रसूं गोपिकागणम् ।। ६६ ।।\nबोधयिष्यसि सर्वां तां स्त्रीजातिं शोकसंयुताम् ।\nसदीयज्ञानदत्तेन हर्षयुक्तः सदा भव ।। ६७ ।।\nइति श्रीब्रह्मo महाo श्रीकृष्णजन्मखo उत्तo नारदनाo ताराहरणं\nनामैकाशीतितमोऽध्यायः ।। ८१ ।।"
  }
]