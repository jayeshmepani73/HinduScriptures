[
  {
    "text": "अथ सप्तपञ्चाशत्तमोऽध्यायः\nनारायण उवाच\nदेवानां स्तवनं श्रुत्वा त्यक्तवा च रोदनं सती ।\nउवाच सुप्रसन्ना तांस्तेषां स्तोत्रेण नारद ।। १ ।।"
  },
  {
    "text": "महालक्ष्मीरुवाच\nत्यजामि देहं न क्रोधान्न वैराग्योण सांप्रतम् ।\nइदं हृदि समालोच्य देवास्तच्छ्ूयतामिति ।। २ ।।"
  },
  {
    "text": "यस्मिन्सदीशे महति सर्वसाम्यो च निर्गुणे ।\nसर्वात्मनि सदानन्दे समता तृणशैलयोः ।। ३ ।।"
  },
  {
    "text": "भ्रूभङ्गलीलया लक्ष्मीर्लक्षं स्रष्टुमलं च यः ।\nभृत्ये स्त्रियां यत्समता किं कार्य तस्च सेवया ।। ४ ।।"
  },
  {
    "text": "तत्पत्नीनां प्रधानाऽहं नीरस्ता द्वारिणाऽधुना ।\nतद्भृत्यभृत्यभृत्येन परिपूर्णेन नेप्सिता ।। ५ ।।"
  },
  {
    "text": "त्यक्ष्यामि जीवनमहमसौभाग्या च स्वामिनि ।\nवह्नौ च कामनां कृत्वा यथा भद्रं भवेत्पुरा ।। ६ ।।"
  },
  {
    "text": "या स्त्री भर्तुरसौभाग्या साऽसौभाग्या च सर्वतः ।\nशयनेऽभोजने तस्या न सुखं जीवनं वृथा ।। ७ ।।"
  },
  {
    "text": "यस्या नास्ति प्रियप्रेम तस्या जन्म निरर्थकम् ।\nतर्त्कि पुत्रे धने रुपे संपत्तौ यौवनेऽथवा ।। ८ ।।"
  },
  {
    "text": "यद्भक्तिर्नास्ति कान्ते च सर्वप्रियतमे परे ।\nसाऽशुचिर्धर्महीना च सर्वकर्मविवर्जिता ।। ९ ।।"
  },
  {
    "text": "पतिर्बन्धुर्गतिर्भर्ता दैवतं गुरुरेव च ।\nसर्वक्माच्च परः स्वामी न गुरुः स्वामिनः परः ।। १० ।।"
  },
  {
    "text": "पितामाता सुतो भ्राता क्लिष्टो दातुमिदं धनम् ।\nसर्वस्वदाता स्वामी च मूढानं योषितां सुराः ।। ११ ।।"
  },
  {
    "text": "काचिदेव हि जानाति महासाध्वी च स्वामिनम् ।\nअतिसद्वंशजाता च सुशीला कुलपालिका ।। १२ ।।"
  },
  {
    "text": "आसद्वंशप्रसूता या दुःशीला धर्मवर्जिता ।\nमुखदुष्टा योनिदुष्टा पतिं निन्दति कोपतः ।। १३ ।।"
  },
  {
    "text": "या स्त्री सर्वपरं द्वेष्टि पतिं विष्णुसमं गुरुम् ।\nकुम्भीपाके पचति सा यावदिन्द्राश्चतुर्दश ।। १४ ।।"
  },
  {
    "text": "व्रतं चानशनं दानं सत्यं पुष्यं तपश्चिरम् ।\nपतिभक्तिविहीनाया भस्मीभूतं निरर्थकम् ।। १५ ।।"
  },
  {
    "text": "अतः रिंचिन्न वक्ष्यामि निष्ठुरं पतिमीश्वरम् ।\nभृत्यापराधैर्देवस्य प्राणांस्तयक्ष्यामि निश्चितम् ।। १६ ।।"
  },
  {
    "text": "पतिदोषे महासाध्वी पतिं न निष्ठुरं वदेत् ।\nयदि सोढुमशक्ता च प्राणांस्त्यजति धर्मतः ।। १७ ।।"
  },
  {
    "text": "पतिसेवा व्रतं स्त्रीणां पतिसेवा परं तपः ।\nपतिसेवा परो धर्मः पतिसेवा सुरार्चनम् ।। १८ ।।"
  },
  {
    "text": "पतिसेवा परं सत्यं दानतौर्थानुकीर्तनम् ।\nसर्वदेवमयः स्वामी सर्वदेवमयः शुचिः ।। १९ ।।"
  },
  {
    "text": "सर्वपुण्यस्वरुपश्च पतिरुपी जनार्दनः ।\nया सतीभर्तुरुच्छिष्टं भुङ्क्तै पादोदकं सदा ।। २० ।।"
  },
  {
    "text": "तस्या दर्शमुपस्पर्श नित्यं वाञ्छन्ति देवताः ।\nततः सर्वाणि तीर्यानि पुनन्ति पापिनो ह्यघात् ।। २१ ।।"
  },
  {
    "text": "इत्युक्त्वा च महासाध्वी रुरोद च सुहुर्मुहुः ।\nउवाच ब्रह्मा भीतश्च भक्तिनम्रात्मकंधरः ।। २२ ।।"
  },
  {
    "text": "ब्रह्मोवाच\nभविष्यति न भद्रं च जयस्य विजयस्य च ।\nत्वया न शप्तौ तौ मूढौ प्रियापराधभौतया ।। २३ ।।"
  },
  {
    "text": "सापराधं च धर्मिष्ठः क्षमया न शपेद्यदी ।\nसर्वनाशो भवेत्तस्य निश्चितं मा चिरं सति ।। २४ ।।"
  },
  {
    "text": "यदि शप्तुं न शक्तश्च न द्ण्डं कर्तुमीश्वरः ।\nसापराधे च पुरुषे धर्मो दण्डं करोति च ।। २५ ।।"
  },
  {
    "text": "सर्वं क्षमस्व हे मार्तगच्छ प्रियान्तिकम् ।\nमां च त्वत्स्वामिनोभक्तं नियोज्य कृष्टिकर्मणि ।। २६ ।।"
  },
  {
    "text": "इत्युक्त्वा तां पुरस्कृत्वा सार्ध देवैर्मुनीन्द्रकैः ।\nशीघ्रं जगाम वैकुण्ठं वैकुण्ठं स्तोतुमीश्वरः ।। २७ ।।"
  },
  {
    "text": "तत्र गत्वा जगत्रायं तुष्टाव कमलासनः ।\nचतुर्वक्त्रैश्चतुर्वक्त्रश्चतुर्वेदविदां गुरुम् ।। २८ ।।"
  },
  {
    "text": "ब्रह्मणः क्तवनं श्रुत्वा दृषट्वा लक्ष्मीं पुरः सराम् ।\nरुदतीं नम्रवदनामुवाच कमलापतिः ।। २९ ।।"
  },
  {
    "text": "श्रीभगवानुवाच\nसर्वं जानामि सर्वज्ञः सर्वात्मा सर्वपालकः ।\nसर्वशास्ता च सर्वादिकारणं कमलोद्भव ।। ३० ।।"
  },
  {
    "text": "भक्ते कलत्रे बन्धौ च सर्वत्र समता मम ।\nविशेषतोऽतिमद्भक्तः कलत्रात्पर एव च ।। ३१ ।।"
  },
  {
    "text": "मद्भक्तौ तव पुतौ च द्वारपालौ दुरन्तकौ ।\nक्षम मामपराथं च तयोश्च भक्तिपूर्णयोः ।। ३२ ।।"
  },
  {
    "text": "मद्भक्तिपूर्णो बलवान्दैत्यैभ्यो न बिभेति च ।\nरक्षितो मम चक्रेण भक्तिमाध्वीकदुर्मदः ।। ३३ ।।"
  },
  {
    "text": "इत्युक्त्वा जगतां नायो लक्ष्मीं कृत्वा स्ववक्षसि ।\nसमानीय द्वारणकं तमुवाचेदमेव च ।। ३४ ।।"
  },
  {
    "text": "मा भैर्वत्स सुखं तिष्ठ भयं कि ते मयि स्थिते ।\nमद्भक्तानां च कः शास्ता गच्छ वत्साऽऽत्मनः पदम् ।। ३५ ।।"
  },
  {
    "text": "इत्युक्तवा भगवांस्तत्र विरराम महामुने ।\nययुर्देवाश्च स्वस्थातं प्रणम्य जगदीश्वरम् ।। ३६ ।।"
  },
  {
    "text": "नारायणवचः श्रुत्वा द्वारापाल उवाच तम् ।\nपुलकाञ्चितसर्वाङ्गो भक्तिनम्रात्मकंधरः ।। ३७ ।।"
  },
  {
    "text": "जय उवाच\nनाहं बिभेमि देवंश्च लक्ष्मीं सुनिगणांस्तथा ।\nत्वदीयचरणाम्भोजध्यानैकतानमानसः ।। ३८ ।।"
  },
  {
    "text": "इति श्रीब्लह्मo महाo श्रीकृष्णजन्मखo नारदनाo उत्तo लक्षमी-\nवैराग्यमोचनं नाम सप्तपञ्चाशत्तमोऽध्यायः ।। ५७ ।।"
  }
]