[
  {
    "text": "अथ नवतितमोऽध्यायः\nश्रीकृष्ण उवाच\nशृणु नन्द प्रवक्ष्यमि सानन्दं मानसं यथा ।\nकथां रम्यां सुमधुरां पुराणेषु परिष्कृताम् ।। १ ।।"
  },
  {
    "text": "परिपूर्णतमो धर्मो धार्मिकाश्च कृते युगे ।\nपरिपूर्णतमं सत्यं परिपूर्णतमा दया ।। २ ।।"
  },
  {
    "text": "अतीव प्रज्वलद्रूपा वेदाश्चत्वार एव च ।\nवेदाङ्गाश्चापि पिपिधासाश्चेतिहासाच संहिताः ।। ३ ।।"
  },
  {
    "text": "पुराणानि सुरम्याणि पञ्चरात्राणि पञ्च च ।\nरुचिराणि सुभद्राणि धर्मशास्त्राणि यानि च ।। ४ ।।"
  },
  {
    "text": "विप्रा वेदविदः सर्वे पुण्यवन्तस्तपस्विनः ।\nनारायणं ते ध्यायन्ति तन्मन्त्रं च जपन्ति च ।। ५ ।।"
  },
  {
    "text": "ब्राह्मणाःक्षत्रिया वैश्याश्यतुर्वर्णाश्च वैष्णवाः ।\nशूद्रा ब्राह्मणभृत्याश्च सत्यधर्मपरायणाछ ।। ६ ।।"
  },
  {
    "text": "राजानो धार्मिकाश्चैव प्रजापालनतत्पराः ।\nगृह्णान्त्येव प्रजानां च षोडशांशकराषृपाः ।। ७ ।।"
  },
  {
    "text": "करशून्याश्च विप्राश्च पूज्याः स्वच्छन्दगामिनः ।\nततं सर्वसस्याढ्या रत्नाधारा वसुंधरा ।। ८ ।।"
  },
  {
    "text": "गुरुभक्ताश्च शिष्याश्च पितृभक्ताः सुतास्तथा ।\nयोषितः पतिभक्ताश्च पतिव्रतपरायणाः ।। ९ ।।"
  },
  {
    "text": "ऋतौ संभोगिनः सर्वे न स्त्रीलुब्धा न लम्मपटाः ।\nन भयं दस्युचौर्याणां न तत्र पारदारिकाः ।। १० ।।"
  },
  {
    "text": "तरवः पूर्णफलिनः पूर्णक्षीराश्च धेनवः ।\nबलवन्तो जनाः सर्वे दीर्घाः सौन्दर्यसंयुताः ।। ११ ।।"
  },
  {
    "text": "लक्षवर्षायुषः केचित्पुण्यवन्तो क्ष्यरोगिणः ।\nयथा विप्रा विष्णुभक्ता स्त्रिवर्णां विष्णुसेविनः ।। १२ ।।"
  },
  {
    "text": "जलपूर्णा नदा नद्यः संततं कंदरास्तथा ।\nतीर्थपूताश्चतुर्वर्णास्तपः पूता द्विजातयः ।। १३ ।।"
  },
  {
    "text": "मनःपूताश्च निखिलाः खलहीनं जगत्त्रयम् ।\nसत्कीर्तिपरिबूर्णं च यशस्यं मङ्गलान्वितम् ।। १४ ।।"
  },
  {
    "text": "पितरः सर्वकालेषु तिथिकालेषु देवताः ।\nसर्वकालेष्वतिथयः पूजिताश्च गृहे गृहे ।। १५ ।।"
  },
  {
    "text": "त्रिवर्णा विप्रभक्ताश्च विप्रभोजतत्पराः ।\nब्राह्मणस्य मुखं क्षेत्रमनूषरमकण्टकम् ।। १६ ।।"
  },
  {
    "text": "नारायणोत्कीर्तनेन हर्षयुक्तास्तदुत्सवे ।\nन शत्रवो जनानां च सर्वे सर्वंहितैषिणः ।। १७ ।।"
  },
  {
    "text": "नाऽऽत्मप्रशंसकाः केचित्सर्वे परगुणोत्सुकाः ।\nन देवानां द्विजानां च विदुषां तत्र निन्दकाः ।। १८ ।।"
  },
  {
    "text": "पुरुषा योषितश्चापि न हि सूर्खाश्च पण्डिताः ।\nन दुःखिनो जनाःसत्ये सर्वेषां रत्नमन्दिरम् ।। १९ ।।"
  },
  {
    "text": "मणिमाणिक्यरत्नौघरत्नस्वर्णसमन्वितम् ।\nन भिक्षुका न रोगार्ताः शोकहीनाश्चहर्षिताः ।। २० ।।"
  },
  {
    "text": "न हि भूषणहीराश्च नरा नार्यश्च केचन ।\nन पापिनो न धूर्ताश्च न क्षुधार्ता न कुत्सिताः ।। २१ ।।"
  },
  {
    "text": "जराहीनाः प्राणिनश्च शश्वद्यौवनसंस्थिताः ।\nआधिव्याधिविहीनाश्च निर्विकाराश्च देहिनः ।। २२ ।।"
  },
  {
    "text": "यदुक्तो वै सत्ययुगे धर्मः सत्यं दयादिकम् ।\nपादहीनश्च त्रेतायां सत्यार्ध द्वापरेऽपि च ।। २३ ।।"
  },
  {
    "text": "धर्मै कपाच्च प्रथमे कलेश्चातिकृशोऽबलः ।\nदुष्टानां दस्युचौर्याणामङ्कुरः प्रभवेद्व्रज ।। २४ ।।"
  },
  {
    "text": "अधर्मनिरताः केचिद्भीताः संगोपिनस्तथा ।\nभीता गुप्ताश्च पुंश्चल्यौ भीताश्च पारदारिकाः ।। २५ ।।"
  },
  {
    "text": "धर्मिष्ठानां भयं शश्वदधर्मिष्ठाश्च कम्पिताः ।\nस्वल्पधर्मरता भूपाः स्वल्पवेदरता द्विजाः ।। २६ ।।"
  },
  {
    "text": "व्रतधर्मरताः केचित्सर्वे स्वच्छन्दगामिनः ।\nयावत्तिष्ठन्ति तीर्थानि यावत्तिष्ठन्ति साधवः ।। २७ ।।"
  },
  {
    "text": "यावत्तिष्ठन्ति ग्रामाणां देवाः शास्त्राणि पूजनम् ।\nतावत्किंचित्तपः सत्यं स्वर्गधर्माश एव च ।। २८ ।।"
  },
  {
    "text": "कलेर्दोषनिधेस्तात गुण एको महानपि।\nमानसं संभवेत्पुण्यं सुकृतं न हि दृष्कृतम् ।। २९ ।।"
  },
  {
    "text": "तीर्थादिके गते तात नष्टो धर्माश एव च ।\nकलारूपश्च धर्मश्च यथा कुह्वां निशाकरः ।। ३० ।।"
  },
  {
    "text": "नन्द उवाच\nतीर्थान्येतानि सर्वाणि तिष्ठन्त्येव कियद्दिनम् ।\nसाधवो ग्राम्यदेवाश्च शास्त्राण्येतानि वत्सक ।। ३१ ।।"
  },
  {
    "text": "श्रीकृष्ण उवाच\nकलौ दशसहस्राणि हरिस्तिष्ठति मेदिनीम् ।\nदेवानां प्रतिमा बूज्या शास्त्राणि च पुराणकम् ।। ३२ ।।"
  },
  {
    "text": "तदर्धमपि तीर्थानि गङ्गादीनि सुनिश्चितम् ।\nतदर्ध ग्रामदेवाश्च वेदाश्च विदुषामपि ।। ३३ ।।"
  },
  {
    "text": "अधर्मः परिबूर्णश्च तदन्ते च कलौ पितः ।\nएकवर्णा भविष्यन्ति वर्णाश्चत्वार एव च ।। ३४ ।।"
  },
  {
    "text": "न मन्त्रपूतोद्वाहश्च न हि सत्यं न य क्षमा ।\nस्त्रीस्वीकाररतो नित्यं ग्राम्यधर्मप्रधानतः ।। ३५ ।।"
  },
  {
    "text": "न यज्ञसूत्रं तिलकं ब्राह्मणनां च नित्यशः ।\nसंध्याशास्त्रविहीनाश्च विप्रवंशाःश्रुता अपि ।। ३६ ।।"
  },
  {
    "text": "सर्वैः सार्ध च सर्वेषां भक्षणं नियमच्युतम् ।\nअभक्ष्यभक्षा लोकाश्च चतुर्वर्णाश्च लम्पटाः ।। ३७ ।।"
  },
  {
    "text": "नारीषु न सती काचित्पुंश्चली च गृहे गृहे ।\nकरोति तर्जनं कान्तं भृत्यतुल्यं च कम्पितम् ।। ३८ ।।"
  },
  {
    "text": "जाराय दत्त्वा मिष्टान्नं ताम्बूलं वस्त्रचन्दनम् ।\nन ददात्येव चाऽऽहारं स्वामिने दुःखिने पितः ।। ३९ ।।"
  },
  {
    "text": "पुत्रेण भर्त्सितस्तातः शिष्येण भर्त्सितो गुरुः ।\nप्रजाभिस्ताडितो भूपो भूपेन पीडिताः प्रजाः ।। ४० ।।"
  },
  {
    "text": "दस्युचोरेश्च दुष्टैश्च शिष्टाश्च परिपीडिताः ।\nसस्यहीना च वसुधा क्षीरहीनाश्च धनेवः ।। ४१ ।।"
  },
  {
    "text": "स्वल्पक्षीरे घृतं नास्ति नवनीतं च नित्यशः ।\nसत्यहीना जनाः सर्वे नित्यं मिथ्या वदन्ति च ।। ४२ ।।"
  },
  {
    "text": "शौचसंध्याशास्त्रहीना ब्राह्मणा वृषवाहकाः ।\nसूपकाराश्च शूद्राणां शूद्राणां शवदाहकाः ।। ४३ ।।"
  },
  {
    "text": "शूद्रस्त्रीनिरताः शश्वच्छूद्रा विप्रवधूरताः ।\nखादन्ति यस्य विप्रस्य भक्ष्यं च परिपाचकाः ।। ४४ ।।"
  },
  {
    "text": "मातुः परां तस्य पत्नीं शूद्रा गृह्णन्ति लम्पटाः ।\nभृत्यश्च हत्वा राजानं स्वयं राजा भविष्यति ।। ४५ ।।"
  },
  {
    "text": "नारी हत्वा पतिं कामाद्भजेज्जारं च कौतुकात् ।\nपुत्रश्च पितरं हत्वा स्वयं भूपो भविष्यति ।। ४६ ।।"
  },
  {
    "text": "सर्वे स्वच्छन्दनिरताः शिश्नोदरपरायणाः ।\nवङ्खरा व्याधियुक्ताश्च कुत्सिताश्च कुचैलकाः ।। ४७ ।।"
  },
  {
    "text": "विक्षुण्णमन्त्रलिप्ताश्च मिथ्यामन्त्रप्रचारकाः ।\nजातिहीनाश्च गुरवो वयोहीनाश्च निन्दकाः ।। ४८ ।।"
  },
  {
    "text": "राजानश्चापि मलेच्छाश्च यवना धर्मनिन्दकाः ।\nसत्कीर्तिमपि साधूनां कुर्वन्त्युन्मूलनं मुदा ।। ४९ ।।"
  },
  {
    "text": "पितृदेवद्विजातीनामतिथीनां च नित्यशः ।\nपूजा नास्ति गुरूणां च पित्रोश्च पूजनं स्त्रियाः ।। ५० ।।"
  },
  {
    "text": "स्त्रीबन्धूनां गौरवं च स्त्रीणां च सततं पितः ।\nचोरः सत्कुलजातिश्च ब्रह्मदेवस्वहारकः ।। ५१ ।।"
  },
  {
    "text": "मानं वहन्ति लोभेन युगधर्मेण कौतुकात् ।\nदेवायतनहीनं च जगत्सर्व भयाकुलम् ।। ५२ ।।"
  },
  {
    "text": "अराजकं च दुर्नीतं संततं कलिदोषतः ।\nबुभृक्षिताः कुचैलाश्च दरिद्रा व्याधिनो नराः ।। ५३ ।।"
  },
  {
    "text": "कपर्दकघटाध्यक्षो राजेन्द्रो हि घटेश्वरः ।\nवृद्धाङ्गुष्टसमा लोका वृक्षाःशाकसमास्तथा ।। ५४ ।।"
  },
  {
    "text": "तालानां नारिकेलाणां पनसानां तथैव च ।\nफलानि सर्षपाण्येव तत्क्षुद्रं च ततः परम् ।। ५५ ।।"
  },
  {
    "text": "जलभाजनपात्रेण सस्येन वाससा तथा ।\nविहीनं मन्दिरं सर्वं गृहाणामपरिष्कृतम् ।। ५६ ।।"
  },
  {
    "text": "गन्धकेन परिवृतं दीपहीनं तमेयुतम् ।\nहिंस्रजन्तुभयाद्भीता जनाः सर्वे च पापिनः ।। ५७ ।।"
  },
  {
    "text": "सर्वे च कलहाविष्टा पुंश्चल्यः कलहप्रियाः ।\nरूपवत्यो न कामिन्यो नराश्चापि न रूपिणः ।। ५८ ।।"
  },
  {
    "text": "नद्यो नदाः कंदराश्च तडागाश्च सरोवराः ।\nजलपद्मविहीनाश्च जलहीना धनास्तथा ।। ५९ ।।"
  },
  {
    "text": "अपत्यहीना नार्यश्च कामुक्यो जारसंयुताः ।\nअश्वत्थच्छेदिनः सर्वे वृक्षहीना वसुंधरा ।। ६० ।।"
  },
  {
    "text": "फलहीनाश्च तरवः शाखाः स्कन्धविहीनकाः ।\nफलानि स्वादुहीनानि चान्नानि च जलानि च ।। ६१ ।।"
  },
  {
    "text": "मानवाः कटुवक्तारो निर्दया धर्मवर्जिताः ।\nतदन्ते द्वादाशादित्याः संहरिष्यन्ति मानवान् ।। ६२ ।।"
  },
  {
    "text": "सर्वाञ्जन्तुंश्च तापेन बहुवृष्ट्या व्रजेश्वर ।\nअवशिष्टा च पृथिवी कथामात्रावशेषिता ।। ६३ ।।"
  },
  {
    "text": "कलौ गते च पृथिवी क्षेत्रं वर्षागते तथा ।\nपुनः सत्यप्रवृत्तिश्च भविष्यति क्रमेण वै ।। ६४ ।।"
  },
  {
    "text": "इत्येवं कथितं सर्वं गच्छ तात व्रजं सुखम् ।\nअहं दुग्धमुखो बालःपुत्रस्ते कथयामि किम् ।। ६५ ।।"
  },
  {
    "text": "नवनीतं घृतं दुग्धं दधि तक्रं परिष्कृतम् ।\nस्वस्तिकं शुभकर्मार्हं मिष्टान्नं च सुधोपमम् ।। ६६ ।।"
  },
  {
    "text": "मिष्टद्रव्यं च यत्किंचित्पितृदेवनिमित्तकम् ।\nभुक्तं बलाच्च तत्सर्व बालानां रोदनं बलम् ।। ६७ ।।"
  },
  {
    "text": "तत्क्षमस्वापराधं मे बालदोषः पदे पदे ।\nत्वं पिता तव पुत्रोऽहं यशोदा जननी मम ।। ६८ ।।"
  },
  {
    "text": "मदीयं परिहासं च यशोदां रोहिणीं वद ।\nकुमारास्याच्छ्रुतं सर्व सोऽहमित्येवमीप्सितम् ।। ६९ ।।"
  },
  {
    "text": "कीर्तयिष्यसि तत्सर्व सर्व गोकुलवासिनम् ।\nकालः करोति ससैर्ग बन्धूनां बन्धुभिः सह ।। ७० ।।"
  },
  {
    "text": "कालः करोति विच्छेदं विरोधं प्रीतिमेव च ।\nकालः सृष्टिं च कुरुते कालश्च परिपालनम् ।। ७१ ।।"
  },
  {
    "text": "कालः करोति सानन्दं कालः संहरते प्रजाः ।\nसुखं दुःखं भयं शोकं जरां मृत्युं च जन्म च ।। ७२ ।।"
  },
  {
    "text": "सर्वं कर्मानुरोधेन काल एव करोति च ।\nसर्वं कालकृतं तात विस्मयं न व्रजं व्रज ।। ७३ ।।"
  },
  {
    "text": "कुतस्त्वं गोकुले वैश्यो नन्दो वैश्याधिपो नृपः ।\nवसुदेवसुतोऽचहं च मथुरायामहो कुतः ।। ७४ ।।"
  },
  {
    "text": "पिता मे कंसभीतेन त्वद्गृहे च समप्रितः ।\nपितु परः पिता त्वं च माता मातुः पराऽपिवा ।। ७५ ।।"
  },
  {
    "text": "मया दत्तेन ज्ञानेन पार्वत्या च व्रजेश्वर ।\nत्यज मोहं महाभाग गच्छ तात सुखं गृहम् ।। ७६ ।।"
  },
  {
    "text": "नन्द उवाच\nस्मर वृन्दावनं तात रम्यं पुण्यं महोत्सवम् ।\nगोकुलं गोकुलं रम्यं सुन्दरं यमुनातटम् ।। ७७ ।।"
  },
  {
    "text": "रमणीनां सुरम्यं च त्वत्प्रियं रासमण्डलम् ।\nगोपालिका गोपबालान्यशोदां रोहिणीं प्रियाम् ।। ७८ ।।"
  },
  {
    "text": "प्राणाधिकां राधिकां न कथं स्मरसि पुत्रक ।\nवारमेकं स्वल्पदिनं गोकुलं गच्छ वत्सक ।। ७९ ।।"
  },
  {
    "text": "इत्येवमुक्तवा नन्दश्च क्रोडे कृष्णं चकार सः ।\nनेत्राश्रुणा च पूर्णेन तं सिषेच शुचाऽन्वितः ।। ८० ।।"
  },
  {
    "text": "चुचुम्ब तद्गण्डयुगं कृत्वा वक्षसि मोहतः ।\nसानन्दः परमानदो भगवांस्तमुवाच सः ।। ८१ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo भगवन्नन्दसंo\nनवतितमोऽध्यायः ।। ९० ।।"
  }
]