[
  {
    "text": "अथ षट्सप्ततितमोऽध्यायः\nनन्द उवाच\nयेषां च दर्शने पुण्यं पापं यस्य च दर्शने ।\nतत्सर्व वद सर्वेश श्रोतुं कौतूहरं मम ।। १ ।।"
  },
  {
    "text": "श्रीभगवानुवाच\nसुब्राह्मणानां तीर्थानां वैष्णवानां च दर्शने ।\nदेवताप्रतिमादर्शी तीर्थस्नायी भवेन्नरः ।। २ ।।"
  },
  {
    "text": "सूर्यस्य दर्शने भक्त्या मतीनां दर्शने तथाः ।\nसंन्यासिनां यतीनां च तथैव ब्रह्मचारिणाम् ।। ३ ।।"
  },
  {
    "text": "भक्त्या गवां च वह्नीनां गुरूणां च विशेषतः ।\nगजेन्द्राणां च सिंहानां श्वेताश्वानां तथैव च ।। ४ ।।"
  },
  {
    "text": "शुकानां च पिकानां च खञ्जनानां तथैव च ।\nहंसानां च मयूराणां चाषाणां शङ्खपक्षिणाम् ।। ५ ।।"
  },
  {
    "text": "वत्सप्रयुक्तधेनूनासश्वत्थानां तथैव च ।\nपतिपुत्रवतीनां च नराणां तीन्थयायिनाम् ।। ६ ।।"
  },
  {
    "text": "प्रदीपानां सुवर्णानां मणीनां च विशेषतः ।\nणुक्तानां हीरकाणां च माणिक्यानां महाशय ।। ७ ।।"
  },
  {
    "text": "तुलसीशुक्लपुष्पाणां दर्शनं पापनाशम् ।\nफलानि शुक्लधान्यानि घृतं दधि मधूनि च ।। ८ ।।"
  },
  {
    "text": "पूर्णकुम्भं च लाजांश्च राजेन्द्रं दर्पणं जलम् ।\nमालां च शुक्लपुष्पाणां दृष्ट्वा पुण्यं लभेन्नरः ।। ९ ।।"
  },
  {
    "text": "गोरोचनं च कर्पूरं रजतं च सरोवरम् ।\nपुष्पोद्यानं पुष्पितां च दृष्ट्वा  पुण्यं लभेन्नरः ।। १० ।।"
  },
  {
    "text": "शुक्लपक्षस्य चन्द्रं च पीयूषं चन्दनं तथा ।\nकस्तूरीं कुङ्कुमं दृष्ट्वा नन्द पुण्यं ।। ११ ।।"
  },
  {
    "text": "पताकामक्षयवटं तरुं देवोत्थितं शुभम् ।\nदेवालयं देवखातं दृष्ट्वा  पुण्यं लभेन्नरः ।। १२ ।।"
  },
  {
    "text": "देवाक्षितां देवद्यटं सुगन्धिपवनं तथा ।\nशङ्खं च दुंदुभिं दृष्ट्वा सद्यः  पुण्यं लभेन्नरः ।। १३ ।।"
  },
  {
    "text": "शुकिंत प्रवालं रजतं स्फटिकं कुशमूलकम् ।\nगङ्गामृदं कुशं ताम्रं दृष्ट्वा  पुण्यं लभेन्नरः ।। १४ ।।"
  },
  {
    "text": "पुराणपुस्तकं शुद्धं सबीजं विष्णुयन्त्रकम् ।\nस्निग्धदूर्वाक्षते रत्नं दृष्ट्वा  पुण्यं लभेन्नरः।। १५ ।।"
  },
  {
    "text": "तपस्विनां सिद्धमन्त्रं मसुद्रं कृष्णसारकम् ।\nयज्ञं महोत्सवं दृष्ट्वा स पुण्यं लभते नरः ।। १६ ।।"
  },
  {
    "text": "गोमूत्रं गोमयं दुग्धं गोधूलिं गोष्ठगोष्पदम् ।\nपक्वसस्यान्वितं क्षेत्रं दृष्ट्वा पुण्यं लभेद्ध्रुवम् ।। १७ ।।"
  },
  {
    "text": "रुचिरां पद्मिनीं श्यामां न्यग्रोधपरिमण्डलाम् ।\nसुवेषकां सुवसनां दिव्यभूषणभूषिताम् ।। १८ ।।"
  },
  {
    "text": "वेश्यां क्षेमकरीं गन्धं सुदूर्वाक्षततण्डुलम् ।\nसिद्धान्नं परमान्नं च दृष्ट्वा पुण्यं लभेन्नरः ।। १९ ।।"
  },
  {
    "text": "कान्तिक्यां पूर्णिमायां च राधिकाप्रतिमां शुभाम् ।\nसंपूज्य दृष्ट्वा नत्वा च करोति जन्मखण्डनम् ।। २० ।।"
  },
  {
    "text": "हिङ्गुलायां तथाऽष्टम्यामिषे मासि सिते शुभे ।\nश्रीदुर्गाप्रतिमां दृष्ट्वा करोति जन्मखण्डनम् ।। २१ ।।"
  },
  {
    "text": "शिवरात्रौ च काश्यां च विश्वनाथस्य दर्शनम् ।\nकृत्वोपवासं पूजां च करोति जन्मखण्डनम्।। २२ ।।"
  },
  {
    "text": "जन्माष्टमीदिने भक्तो दृष्ट्वा मां बिन्दुमाधवम् ।\nप्रणम्य पूजां कृत्वा च करोति जन्मखण्डनम् ।। २३ ।।"
  },
  {
    "text": "पौषे मासि शुक्लरात्रौ यत्र यत्र स्थले नरः ।\nपद्मायाः प्रतिमां दृष्ट्वा करोति जन्मखण्डनम् ।। २४ ।।"
  },
  {
    "text": "सप्तजन्म भवेत्तस्य पुत्रः पौत्रो धनेश्वरः ।\nउपोष्यैकादशीं स्नात्वा प्रभाते द्वादशीदिने ।। २५ ।।"
  },
  {
    "text": "दृष्ट्वा काश्यामन्नपूर्णां करोति जन्मखण्डनम् ।\nचैत्रै मासि चतुर्दश्यां कामरूपेषु पुण्यदे ।। २६ ।।"
  },
  {
    "text": "दृष्ट्वा नत्वा भद्रकालीं करोति जन्मखण्डनम् ।\nअयोध्यायां च रामं च श्रीरामनवमीदिने ।। २७ ।।"
  },
  {
    "text": "संपूज्य नत्वा दृष्ट्वा च करोति जन्मखण्डनम् ।\nउपोष्य पुष्करे स्नात्वा किंवा बदरिकाश्रमे ।। २८ ।।"
  },
  {
    "text": "मंपूज्य दृष्ट्वा मामेकं करोति जन्मखण्डनम् ।\nदत्तवा तिष्णुपदे पिण्डं विष्णुं यश्च प्रपूज्येत् ।। २९ ।।"
  },
  {
    "text": "पितणां स्वात्मनश्चैव करोति जन्मखण्डनम् ।\nप्रयागे मुण्डनं कृत्वा दानं च कुरुते यदि ।। ३० ।।"
  },
  {
    "text": "उपोष्य नैमिषारण्ये करोति जन्मखण्डनम् ।\nसिद्धिं कृत्वा च वदरींभुङ्क्ते बदरिकाश्रमे ।। ३१ ।।"
  },
  {
    "text": "दृष्टवा मत्प्रतिमां नन्द करोति जन्मखण्डनम् ।\nदेलायमानं गोविन्दं पुण्ये वृन्दावने च माम् ।। ३२ ।।"
  },
  {
    "text": "दृष्टवा संपूज्य नत्वा च करोति जन्मखण्डनम् ।\nभाद्रे दृष्ट्वा च मञ्चस्थं मामेव मधुसूदनम् ।। ३३ ।।"
  },
  {
    "text": "संपूज्य नत्वा भक्तश्च करोति जन्मखण्डनम् ।\nरथस्थं च जगन्नाथं यो द्रक्ष्यति कलौ नरः ।।\nसंपूज्य नत्वा भक्त्या च करोति जन्मखण्डनम् ।। ३४ ।।"
  },
  {
    "text": "उत्तरायणसंक्रान्त्यां प्रयागे स्नानमाचरेत् ।\nसंपूज्य नत्वा मामेव करोति जन्मखण्डनम् ।। ३५ ।।"
  },
  {
    "text": "कार्तिक्यां पूर्णिमायां च दृष्ट्वा मत्प्रतिमां शुभाम् ।\nउपोष्य पूजरं कृत्वा करोति जन्मखण्डनम् ।। ३६ ।।"
  },
  {
    "text": "चन्द्रभागासमीपे च माध्यां च मां नमेत्सुधीः ।\nराधया सह मां दृष्ट्वा करोति जन्मनः क्षयम् ।। ३७ ।।"
  },
  {
    "text": "रामेश्वरं सेतुबन्ध अषाणीपूर्णिमादिने ।\nउपेष्य दृष्ट्वा संपूज्य करोति जन्मखण्डनम् ।। ३८ ।।"
  },
  {
    "text": "स्वर्गे विद्याधरा रात्रौ नृत्यन्ति च सुहुर्मुहुः।\nप्रणामं कर्तुमीशं तं समायाति विभीषणः ।। ३९ ।।"
  },
  {
    "text": "गायन्ति किंनरा रात्रौ गन्धर्वाश्च मनोहरम् ।\nप्रणामं कर्तुमीशं त समायाति य माधवः ।। ४० ।।"
  },
  {
    "text": "दृष्ट्वा साक्षाद्वसन्तं च सर्वेशं चन्द्रशेखरम् ।\nजीवन्मुक्तो भवेदन्ते प्रयाति हरिमन्दिरम् ।। ४१ ।।"
  },
  {
    "text": "दीननाथं दिनकरं कोणार्के चोत्तरायणे ।\nउपोष्य दृष्ट्वा संपूज्य करोति जन्मखण्डनम् ।। ४२ ।।"
  },
  {
    "text": "कृषिकोष्ठे सुवसने कलर्विके वसुंधरे ।\nविस्पन्दके राजकोष्ठे नन्दके पुष्पभद्रके ।। ४३ ।।"
  },
  {
    "text": "पार्वतीप्रतिमां दृष्ट्वा कार्तिकेयं गणेश्वरम् ।\nनन्दिनं शंकरं दृष्ट्वा करोति जन्मनः क्षयम् ।। ४४ ।।"
  },
  {
    "text": "उपोष्य प्रातः संपूज्य दृष्ट्वा स्तुत्वा स्तुतौ नतः ।\nपारणं च दधि प्राश्य करोति जन्मखण्डनम् ।। ४५ ।।"
  },
  {
    "text": "त्रिकूटे मणिभद्रे च पश्चिमोदधिसंनिधौ ।\nसमुपोष्य दधि प्रश्य मां दृष्ट्वा मुक्तिमाप्नुयात् ।। ४६ ।।"
  },
  {
    "text": "प्रतिमासु मदीयासु पार्वतीप्रतिमासु च ।\nजीवं संन्यस्य संपूज्य करोति जन्मखण्डनम् ।। ४७ ।।"
  },
  {
    "text": "शिवदुर्गालयं कृत्वा मदीयं च विशेषतः ।\nशिवसंस्थापनं कृत्वा करोति जन्मखण्डनम् ।। ४८ ।।"
  },
  {
    "text": "पुष्पोद्यानं च शंकुं च सेतुं खातं सरोवरम् ।\nविप्रसंस्थापनं कृत्वा करोति जन्मखण्डनम् ।। ४९ ।।"
  },
  {
    "text": "न च वेदाः पुराणानि ब्रह्मसंस्थापनं फलम् ।\nजानन्ति सन्तो मुनयः सुरा विप्रादयः पितः ।। ५० ।।"
  },
  {
    "text": "गण्यन्ते पांसवो भूमेर्गण्यन्ते वृष्टिबिन्दवः ।\nन गण्यते विधात्राऽपि विप्रसंस्थापने फलम् ।। ५१ ।।"
  },
  {
    "text": "कृत्वोपजींयं विप्रस्य जीवन्मुक्तो भवेन्नरः ।\nअचलां श्रीयमाप्नोति परे सुक्तिचतुष्टयम् ।। ५२ ।।"
  },
  {
    "text": "मद्दास्यभक्तिं स लभेद्वैकुण्ठे मोदके चिरम् ।\nन हि पातो भवेत्तस्य यथा मे परमात्मनः ।। ५३ ।।"
  },
  {
    "text": "कुमारीमष्टवर्षोयां सुविप्रय ददाति यः ।\nसंपूज्य सर्वाभरणां दुर्गादानफलं लभेत् ।। ५४ ।।"
  },
  {
    "text": "सर्व स्वर्ग्य समालोक्य ब्रह्मलोकेषु पूजितः ।\nलभते मम दास्यं च वैसुण्ठे मोदते चिरम् ।। ५५ ।।"
  },
  {
    "text": "विवाहदर्शने कोटिस्वर्णदानफलं लभेत् ।\nअन्ते स्वर्गे प्रयात्येवमिहैव निश्चलां श्रियम् ।। ५६ ।।"
  },
  {
    "text": "यः सुविप्रमनाथं च दरिद्रं च सुपण़्डितम् ।\nदृष्ट्वा कुर्यात्तद्विवाहं स मोक्षं लभते ध्रुवम् ।। ५७ ।।"
  },
  {
    "text": "यच्छत्रपादुकादानं शालग्रामस्य योषितः ।\nकरोति भक्त्या पुण्याहे पृथ्वीदानफलं लभेत् ।। ५८ ।।"
  },
  {
    "text": "गजचदाने च तल्लोममानवर्ष श्रुतौ श्रुतम् ।\nचतुर्गुणं गजेन्द्रं च मोदते मम मन्दिरे ।। ५९ ।।"
  },
  {
    "text": "गजर्ध श्वेततुरगे तदर्ध चेतने पितः ।\nगजतुल्यं कृष्णगवां दाने च तत्फलं लभेत् ।। ६० ।।"
  },
  {
    "text": "तत्तुल्यं धेनुदाने च ह्यर्धं सामान्यगोस्तथा ।\nलभेद्वत्सप्रसूतानां दाने दाने फलं भुवः ।। ६१ ।।"
  },
  {
    "text": "भूमिदाने रेणुमानवर्ष स्थानं च मत्पदे ।\nज्ञानदाने महत्पुण्यं वैकुण्ठे मोदते चिरम् ।। ६२ ।।"
  },
  {
    "text": "श्रियं लभेत्स्वर्णदाने राजत्वं रजतेन च ।\nअन्नदाने फलं गहं कथं जानामि पै शुतम् ।। ६३ ।।"
  },
  {
    "text": "लभते सर्वदानस्य फलं ब्रह्मणभोजने ।\nअन्नदानात्परं दानं न भूतं न भविष्यति ।। ६४ ।।"
  },
  {
    "text": "नात्र पात्रपरीक्षाऽस्ति न कालनियमः क्वचित् ।\nअन्नदाने शुभं पुण्यं दातुः पात्रं त्वपातकी ।। ६५ ।।"
  },
  {
    "text": "अन्नदानं च धन्यं स्याद्भूमौ वैकुण्ठहेतुकम् ।\nवस्त्रं ददाति विप्रय दरिद्राय कुटुम्बिने ।। ६६ ।।"
  },
  {
    "text": "वस्त्रंसूत्रमानवर्ष वैकुण्ठे मोदते चिरम् ।\nसुरम्ये चन्द्रलोके च वारुणे च तथैव च ।। ६७ ।।"
  },
  {
    "text": "कृत्वा लोहप्रदीपं च स्वर्णवर्तिसमन्वितम् ।\nदत्तवा घृतप्रदीपं च हरये परमात्मने ।। ६८ ।।"
  },
  {
    "text": "अन्धकारं च न गृहं यमदूतं यमं तथा ।\nन हि पश्यति दाता च प्रयाति मम मन्दिरम् ।। ६९ ।।"
  },
  {
    "text": "ब्रह्मणाय च दत्तवैव न याति यमयातनाम् ।\nदिव्यवर्षसहश्रं च मोदते शक्रमन्दिरे ।। ७० ।।"
  },
  {
    "text": "आसनं लभते स्वर्गे वस्तुमात्रानुरूपतः ।\nउत्तमे लक्षवर्षे च तदर्ध चेतरे व्रजेत् ।। ७१ ।।"
  },
  {
    "text": "ताम्पूलेन लभेद्भोगं स्वर्गे वर्षशतं व्रजेत् ।\nमाल्यदाने प्रियं स्वर्ग वस्तुमात्रानुरूपतः ।। ७२ ।।"
  },
  {
    "text": "फलदानफलं स्वर्ग लभते नात्र संशयः ।\nसामान्यशय्यादानेन स्वर्ग वर्षशतं व्रजेत् ।। ७३ ।।"
  },
  {
    "text": "चतुर्गुणं प्रकृष्टायां गुणलक्षं दिलक्षणे ।\nअनाथाय सुविप्राय यदि गेहं प्रदीयते ।। ७४ ।।"
  },
  {
    "text": "अत्रैव मानवर्ष च शक्रलोके महीयते ।\nदृष्ट्वा बुभुक्षितं विप्रमन्नं तस्मै प्रदीयते ।। ७५ ।।"
  },
  {
    "text": "अयलां श्रियमाप्नोति पुत्रपौत्रविवर्धिनीम् ।\nव्रजनाथ व्रजं गत्वा व्रजभूमौ व्रजाधुना ।। ७६ ।।"
  },
  {
    "text": "व्रज भोजय विपांश्च व्रज सर्व व्रजे व्रजे ।\nगोकुले गोकुले वत्स वत्स वत्स निराकुले ।। ७७ ।।"
  },
  {
    "text": "व्याकुलानां गोकुलानां संकुले च व्रजे व्रजे ।\nएतत्ते कथितं नन्द सानन्दं पुण्यवर्धनम् ।।\nसुस्वप्नदर्शनं पुण्यं यदि नीचं न वक्ति च ।। ७८ ।।"
  },
  {
    "text": "काश्यपं दुर्भगं नीचं शत्रुमज्ञानिनं स्त्रेयम् ।\nत्यक्त्वा रात्रिं च दिवसे वक्ति विप्रं मुपण्डितम् ।। ७९ ।।"
  },
  {
    "text": "देवालये च देवं वाऽप्यश्वत्थतुलशीवटम् ।\nउक्त्वा तद्द्विगुणं पुण्यमप्रकाश्य चतुर्गुणम् ।। ८० ।।"
  },
  {
    "text": "सुस्वप्नदर्शने प्राज्ञो गंगास्नानफलं लभेत् ।\nअर्थं वित्तं च भार्या च भूमिं पुत्रं लभेत्प्रजाम् ।। ८१ ।।"
  },
  {
    "text": "मोक्षं च परमैश्वर्यं लभते सर्ववाञ्छितम् ।\nइत्येवं कथितं तात किं भूयः श्रोतुमिच्छसि ।। ८२ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo भगवन्नन्दसंo\nषट्सप्ततितमोऽध्यायः ।। ७६ ।।"
  }
]