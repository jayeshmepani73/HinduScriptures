[
  {
    "text": "अथाष्टषष्टितमोऽध्यायः\nनारायण उवाच\nकृत्वा क्रीडां समुत्थाय पुष्पतल्पात्पुरातनः ।\nनिद्रितां प्राणसदृशीं बोधयामास तत्क्षणम् ।। १ ।।"
  },
  {
    "text": "वस्त्राञ्चलेन संस्कृत्य कृत्वा तन्निर्मलं मुखम् ।\nउवाच मधुरं शान्तं शान्तां च मधुसूदनः ।। २ ।।"
  },
  {
    "text": "श्रीकृष्ण उवाच\nअयि तिष्ठक्षणं राधे रासेश्वरि शुचिस्मिते ।\nव्रज बृन्दावनं वाऽपि व्रजं व्रज व्रजेश्वरि ।। ३ ।।"
  },
  {
    "text": "रासाधिष्ठातृतेवि त्वं रासं रासे कुरु क्षणम् ।\nग्रामे ग्रामे यथा सन्ति सर्वत्र ग्रामदेवताः ।। ४ ।।"
  },
  {
    "text": "प्रियारलिनिवहैः सार्धं क्षणं चन्दनकाननम् ।\nक्षणं वा चम्पकवनं घच्छ वा तिष्ठ सुन्दरि ।। ५ ।।"
  },
  {
    "text": "क्षणं गृहं च यास्यामि विशिष्टं कार्यमस्ति मे ।\nविदायं देहि मे प्रीत्या क्षणं मां प्राणवल्लभे ।। ६ ।।"
  },
  {
    "text": "प्राणाधिष्ठातृदेवी त्वं प्राणाश्च त्वयि सन्ति मे ।\nप्राणी विहाय प्रणांश्च कुत्र स्थातुं क्षमः प्रिये ।। ७ ।।"
  },
  {
    "text": "त्वयि मे मानसं शश्वत्तवं मे संसारवासना ।\nत्वत्तो मम प्रिया नास्ति त्वमेव शंकरात्प्रिया ।। ८ ।।"
  },
  {
    "text": "प्राणा मे शंकरः सत्यं त्वं च प्राणाधिका सति ।\nइत्युक्त्वा तां समाश्लिष्य भगवान् गन्तुसुद्यतः ।। ९ ।।"
  },
  {
    "text": "अक्रूरागमनं ज्ञात्वा सर्वज्ञः सर्वसाधनः ।\nआत्मा पाता च सर्वेषां सर्वोपकारकारकः ।। १० ।।"
  },
  {
    "text": "दृष्ट्वा तमेव गच्छन्तमुत्सुकं भिन्नमानसम् ।\nउवाच राधिका देवी हृदयेन विदूयता ।। ११ ।।"
  },
  {
    "text": "राधिकोवाच\nहे नाथ रमणप्रेष्ठ श्रेष्ठश्च प्रेयसां मम ।\nहे कृष्ण हे रमानाथ व्रजेश मा द्रज व्रजम् ।। १२ ।।"
  },
  {
    "text": "अधुना त्वां प्राणनाथ पश्यामि भिन्नमानसम् ।\nगते त्वयि मम प्रेम गतं सौभाग्यमेव च ।। १३ ।।"
  },
  {
    "text": "क्व यासि मां विनिक्षिप्य गम्भीरे शोकसागरे ।\nविरहव्याकुलां दीनां त्वय्येव शरणागताम् ।। १४ ।।"
  },
  {
    "text": "न यास्यामि पुनर्गेहं यास्यामि काननान्तरम् ।\nकृष्ण कृष्णेति कृष्णेति गायं गायं दिवानिशम् ।। १५ ।।"
  },
  {
    "text": "न यास्याम्यथवाऽरण्यं यास्यामि कामसागरे ।\nतत्र त्वत्कामनां कृत्वा त्यक्ष्यामि च कलेवरम् ।। १६ ।।"
  },
  {
    "text": "यथाऽऽकाशो यथाऽऽत्मा च यथा चन्द्रो था रविः ।\nतथा त्वं यासि मत्पार्श्वे निबद्धो वसनाञ्चले ।। १७ ।।"
  },
  {
    "text": "अधुना यासि नैराश्यं कृत्वा मे दीनवत्सल ।\nन युक्तं हि परित्यक्तुं दीनां मां शरणागताम् ।। १८ ।।"
  },
  {
    "text": "यत्पादपद्मं धयायन्ते ब्रह्मविष्णुशिवादयः ।\nत्वां मायया गोपवेषं कथं जानामि मत्सरी ।। १९ ।।"
  },
  {
    "text": "कृतं यद्देव दुर्नीतमपराधसहस्रकम् ।\nयदुक्तं पतिभावेन चाभिमानेन तत्क्षम ।। २० ।।"
  },
  {
    "text": "चूर्णोभूतश्च मद्गर्वो दूरीभूतो मनोरथः ।\nविज्ञातुमात्मसौभाग्यं किमन्यत्कथयामि ते ।। २१ ।।"
  },
  {
    "text": "ज्ञात्वा गर्गमुखच्छ्रुत्वा मोहिता तव मायया ।\nत्वां च वक्तुं न शक्नोमि प्रेम्णा वा भक्तिपाशतः ।। २२ ।।"
  },
  {
    "text": "यासि चेन्मां परित्यज्य सकलङ्को भविष्यसि ।\nत्वत्पुत्रपौत्रा नश्यन्ति ब्रह्ममोपानलेन च ।। २३ ।।"
  },
  {
    "text": "क्षणं युगशतं मन्ये त्वां विना प्राणवल्लभम् ।\nकथं शताब्दं त्वां त्यक्त्वा बिभर्मि जीवनं प्रभी ।। २४ ।।"
  },
  {
    "text": "इत्युक्त्वा राधिका मोपात्पपात धरणीतले ।\nमूर्च्छं संप्राप सहसा जहार चेतनां मुने ।। २५ ।।"
  },
  {
    "text": "कुष्णस्तां मूर्च्छितां दृष्ट्वा कृपया च कृपानिधिः ।\nचेतनां कारयित्वा च वासयामास वक्षसि ।। २६ ।।"
  },
  {
    "text": "बोधयामास विविधं योगैःशोकविखण्डनैः ।\nतथाऽपि शोकं त्यक्तुं च न शशाक शुचिस्मिता ।। २७ ।।"
  },
  {
    "text": "सामान्यवस्तुविश्लेषीनृणां शोकाय केवलम्।\nदेहात्मनोश्च विच्छेदः क्व सुखाय प्रकल्पते ।। २८ ।।"
  },
  {
    "text": "न ययौ तत्र दिवसे व्रजराजो व्रजं पति ।\nक्रीडासरोवराभ्याशं प्रययौ राधाया सह ।। २९ ।।"
  },
  {
    "text": "तत्र गत्वा पुनः क्रीडां चकार च तया सह ।\nविजहौ क्रिहज्वालां रासे रासेश्वरी मुदा ।। ३० ।।"
  },
  {
    "text": "राधा सा स्वामिना सार्धं पुष्पचन्दनचर्चिता ।\nपुष्पचन्दनतल्पे च तस्थौ रहसि नारद ।। ३१ ।।"
  },
  {
    "text": "इति श्रीब्रह्मo महाo श्रीकृष्णजन्माखo उत्तo नारदनाo राधाशोक-\nविमोचनं नामाष्टषष्टितमोऽध्यायः ।। ६८ ।।"
  }
]