[
  {
    "text": "अथ नवनवतितमोऽध्यायः\nनारायण उवाच\nएतस्मिन्नन्तरे गर्गो वसुदेवाश्रमं ययौ ।\nदण्डी छत्री च जटिलो दीप्तश्च ब्रह्मतेजसा ।। १ ।।"
  },
  {
    "text": "शुक्लयज्ञोपवीती च तपस्वी संयतः सदा ।\nशुक्लदन्तः शुक्लवासा यदोः कुलपुरोहितः ।। २ ।।"
  },
  {
    "text": "तं दृष्ट्वा सहसोत्थाय देवकी प्रणनाम च ।\nवसुदेवश्च भक्त्या च रत्नसिहासनं ददौ ।। ३ ।।"
  },
  {
    "text": "मधुपर्कं कामधेनुं वह्निशुद्धांशुकं तथा ।\nदत्त्वा गन्धं पुष्पमाल्यं पूजयामास भक्तितः ।। ४ ।।"
  },
  {
    "text": "मिष्टान्नं परमान्नं च पिण्टकं मधुरं मधु ।\nभोजयामास यत्नेन ताम्बूलं वासितं ददौ ।। ५ ।।"
  },
  {
    "text": "प्रणम्य कृष्णं मनसा सबलं तं विलोक्य च ।\nउवाच वसुदेवं च देवकीं च पतिव्रताम् ।। ६ ।।"
  },
  {
    "text": "गर्ग उवाच\nवसुदेव निबोधेनं सवलं पश्य पुत्रकम् ।\nउवनीतोचितं शुद्धं वयमा सांप्रतं वरम् ।। ७ ।।"
  },
  {
    "text": "वसुदेव उवाच\nशुभक्षणं कुरु गृरो यदूनां पूज्यदैवत ।\nउपनीतोचितं शुद्धं प्रशंस्यं च सतामपि ।। ८ ।।"
  },
  {
    "text": "गर्ग उवाच\nसर्वेम्यो बान्धवेम्योऽपि देह्यामन्त्रणपत्रिकाम् ।\nसंभारं कुरु यत्नेन वसुदेव वसुपम ।। ९ ।।"
  },
  {
    "text": "परश्वः सुभमेवास्ति चोपेनतुमिहार्हसि ।\nदिनं सतामपि मतं विशुद्धं चन्द्रतारयोः ।। १० ।।\nगर्गस्य वचनं श्रुत्वा वसुदेवो वसूपमः ।\nप्रस्थापयामास सर्वान्बन्धून्मङ्गलपत्रिकाम् ।। ११ ।।"
  },
  {
    "text": "घृतकुल्यां दुग्धकुल्यां दधिकुल्यां मनोहराम् ।\nमधुकुल्यां गुडकुल्यां प्रचकार समन्वितः ।। १२ ।।"
  },
  {
    "text": "राशिं नानोपहाराणां मणिरत्नं सुवर्णकम् ।\nनानालंकारवस्त्रं च मुक्तामाणिक्यहीरकम् ।। १३ ।।"
  },
  {
    "text": "श्रीकृष्णो देववर्गाश्च मुनीन्द्रसिद्धपुंगवान् ।\nसस्मार मनसा भक्त्या भक्ताश्च भक्तवत्सलः ।। १४ ।।"
  },
  {
    "text": "शुभे दिने च संप्राप्ते ते च सर्वे समाययुः ।\nमुनीन्द्रा बान्धवा देवा राजानो बहुशस्तथा ।। १५ ।।"
  },
  {
    "text": "देवकन्या नागकन्या राजकन्याश्च सर्वशः ।\nविद्याधर्यश्च गन्धर्वाश्चाऽऽययुर्वाद्यभाण्डकाः ।। १६ ।।"
  },
  {
    "text": "ब्राह्मणा भिक्षुका भट्टा यतयो ब्रह्मचारिणः ।\nसंन्यासिनश्चावधूता योगिनश्च समाययुः ।। १७ ।।"
  },
  {
    "text": "स्त्रीबान्धवाः स्वबन्धूनां वर्गा मातामहस्य च ।\nबन्धूनां बान्धवाः सर्वे स्वाययुः शुभकर्मणि ।। १८ ।।"
  },
  {
    "text": "भीष्मो द्रोणश्च कर्णश्चाप्यश्वत्थामा कृपो द्विजः ।\nसुपुत्रो धृतराष्ट्रश्च सभार्यश्च समाययौ ।। १९ ।।"
  },
  {
    "text": "कुन्ती सपुत्रा विधवा हर्षशोकसमाप्लुता ।\nनानादेशोद्भवा योग्या राजानो राजपुत्रकाः ।। २० ।।\nअत्रिर्वसिष्ठश्च्यवनो भरद्वाजो महातपाः ।\nयाज्ञवल्क्यश्च भीमश्च गार्ग्यो गर्गो महातपाः ।। २१ ।।"
  },
  {
    "text": "वत्सः सपुत्रश्च धर्मो जैगीषव्यः पराशरः ।\nपुलहश्च पुलस्त्यश्चाप्यगस्त्यश्वापि सौभरिः ।। २२ ।।"
  },
  {
    "text": "सनकश्च सनन्दश्च तृतीयश्च मनातनः ।\nसनत्कुमारो भगवान्वोढुः पञ्चशिखस्तथा ।। २३ ।।"
  },
  {
    "text": "तुर्वासाश्चाङ्गिरा व्यासो व्यासपुत्रः शुकस्तथा ।\nकुशिकः कौशिको राम ऋष्यशृङ्गो विभाण्डकः ।। २४ ।।"
  },
  {
    "text": "शृङ्गी च वामदेवश्च गौतमश्च गुणार्णवः ।\nक्रतुर्यतिश्चाऽऽरुणिश्च शुक्राचार्यो बृहस्पतिः ।। २५ ।।"
  },
  {
    "text": "अष्टावक्रो वामनश्च वाल्मीकिः पारिभद्रकः ।\nपैलो वैशंपायनश्च प्रचेताः पुरुजित्तथा ।। २६ ।।"
  },
  {
    "text": "भृगुर्मरीचिर्मधुजित्कश्यपश्च प्रजापतिः ।\nअदितिर्देवमाता च दितिर्दैत्यप्रसूस्तथा ।। २७ ।।"
  },
  {
    "text": "सुमन्तुश्च सुभानुश्च कण्वः कात्यायनस्तथा ।\nमार्कण्डेयो लोमशश्च कपिलश्च पराशरः ।। २८ ।।"
  },
  {
    "text": "पाणिनिः पारियात्रश्च पारिभद्रश्च पुंगवः ।\nसंवर्तश्चाप्युतथ्यश्च नरोऽहं चापि नारद ।। २९ ।।"
  },
  {
    "text": "विश्वामित्रः शतानन्दो जाबालिस्तैतिलस्तथा ।\nसांदीपनिश्च ब्रह्मांशो योगिनां ज्ञानिनां गुरुः ।। ३० ।।\nउपमन्युर्गौरमुखो मैत्रेयश्च श्रुतश्रवाः ।\nकठः कचश्च करखो भरद्वाजश्च धर्मवित् ।। ३१ ।।"
  },
  {
    "text": "सशिष्या मुनयः सर्वे वसुदेवाश्रमं ययुः ।\nवसुदेवश्च तान्दृष्ट्वा ववन्दे दण्डवद्भुवि ।। ३२ ।।"
  },
  {
    "text": "अथास्मिन्नन्तरे ब्रह्मा सस्मितो हंसवाहनः ।\nरत्ननिर्माणयानेन पार्वत्या सह शंकरः ।। ३३ ।।"
  },
  {
    "text": "नन्दी स्वयं महाकालो वीरभद्रः सुभद्रकः ।\nमणिभद्रः पारिभद्रः कार्तिकेयो गणेश्वरः ।। ३४ ।।"
  },
  {
    "text": "गजेन्द्रेण महेन्द्रश्च धर्मश्चन्द्रो रविस्तथा ।\nकुबेरो वरुणश्चैव पवनो वह्निरेव च ।। ३५ ।।"
  },
  {
    "text": "यमः संयमिनीनाथो जयन्तो नलकूबरः ।\nसर्वे ग्रहाश्च वसवो रुद्राश्च सगणस्तथा ।। ३६ ।।"
  },
  {
    "text": "आदित्याश्च तथा शेणो नानादेवाः समाययुः ।\nवसुदेवश्च भक्त्या च ववन्दे शिरसा भुवि ।। ३७ ।।"
  },
  {
    "text": "तुष्टाव परया भक्त्या देवेन्द्रांश्च तथा सुरान् ।\nभक्तिन म्रात्ममूर्धा च पुलकाञ्चितविग्रहः ।। ३८ ।।"
  },
  {
    "text": "वसुदेव उवाच\nपरं ब्रह्म परं धाम परमेशः परात्परः ।\nस्वयं विधाता मद्गेहे जगतां परिपालकः ।। ३९ ।।"
  },
  {
    "text": "वेदानां जनकः स्रष्टा सृष्टिहेतुः सनातनः ।\nसुराणां च मुनीन्द्राणां सिद्धेन्द्राणां गुरोर्गुरुः ।। ४० ।।\nस्वप्ने यत्पादपद्मं च क्षणं द्रष्टुं सुदुर्लभम् ।\nशिवस्मरणमोत्रेण सर्वानिष्टाः पलायिताः ।। ४१ ।।"
  },
  {
    "text": "सर्वसंकटमुत्तीर्य कल्याणं लभते नरः ।\nसर्वाग्रे पूजनं यस्य देवानामग्रणीः परः ।। ४२ ।।"
  },
  {
    "text": "घटेषु मङ्गलं मन्त्रैर्भक्त्या चाऽऽवाहनेन च ।\nस्वयं गणेशो भगवान् साक्षाद्विघ्नविनाशकः ।। ४३ ।।"
  },
  {
    "text": "कार्तिकेयश्च भगवान्देवादीनां च पूजितः ।\nदेवानां प्रवरा पूज्या महालक्ष्मीः परात्परा ।। ४४ ।।"
  },
  {
    "text": "मद्गेहे पार्वती माता जगतामादिरूपिणी ।\nसर्वशक्तिस्वरूपा च मूलप्रकृतिरीश्वरी ।। ४५ ।।"
  },
  {
    "text": "परापराणां परमा परब्रह्मस्वरूपिणी ।\nयस्याः पादौ समाराध्य वाञ्छितं लभते नरः ।। ४६ ।।"
  },
  {
    "text": "शरत्कारे च भक्त्या च सा साक्षान्मम मन्दिरे ।\nसर्वदेवैश्च सहिता सगणा भक्तवात्सला ।। ४७ ।।"
  },
  {
    "text": "कृपामयी च कृपया चाऽऽविर्भूता च भारते ।\nधन्योऽहं कृतकृत्योऽहं सफलं जीवनं मम ।। ४८ ।।"
  },
  {
    "text": "आगताऽसि यतो दुर्गे परमाद्या च मद्गृहे ।\nएवं सर्वांश्च तुष्टाव क्रमेण च परस्परम् ।। ४९ ।।"
  },
  {
    "text": "सर्वान्मुनीन्द्रान्विप्रांश्च गले बद्ध्वांऽशुकं मुदा ।\nप्रत्येकं वासयामास रत्नसिहासने वरे ।। ५० ।।\nपूजयामास विधिवत्क्रमेण च पृथक्पृथक् ।\nप्रत्येकं वरयामास ब्रह्मादींश्च सुरानपि ।। ५१ ।।"
  },
  {
    "text": "मुनिवर्गान्ब्राह्मणांश्च भक्त्या गर्गं पुरोहितम् ।\nरत्नैः प्रवालैर्मणिभिर्मुवतामाणिक्यहीरकैः ।। ५२ ।।"
  },
  {
    "text": "भूषणैर्वसनैश्चैव माल्यैश्च गन्धचन्दनैः ।\nलत्नसिहासने रम्ये सर्वेषां मध्यदेशतः ।। ५३ ।।"
  },
  {
    "text": "गणेशं वासयामास पूजार्थं शुभकर्मणि ।\nसप्ततीर्थोदकेनैव सुवर्णकलशेन च ।। ५४ ।।"
  },
  {
    "text": "पुष्पजन्द्रनयुक्तेन शीतेन वासितेन च ।\nस्वर्गगङ्गाजलेनैव पुष्करोदकुण्यतः ।। ५५ ।।"
  },
  {
    "text": "पञ्चामृतेन शुद्धेन पञ्चगव्येन भक्तितः ।\nहेरम्बं स्नापयामास समुद्रोदेन मन्त्रतः ।। ५६ ।।"
  },
  {
    "text": "वरयामास माल्येन पारिजातस्य नारद ।\nरत्नेन्द्रभूषणेनैव वह्निशुद्धेन वाससा ।। ५७ ।।"
  },
  {
    "text": "गन्धयन्दनपुष्पैश्च रत्नमाल्याङ्गुलीयकम् ।\nतुष्टाव पार्वतीपुत्रं सर्वदेवाधिपं शुभम्\nविघ्ननिघ्नकरं शान्तं भगवन्तं सनातनम् ।। ५८ ।।"
  },
  {
    "text": "इति श्रीब्रह्मo श्रीकृष्णजन्मखo उत्तo नारदनाo भगवदुपनयने\nगणेशाभिषेको नाम नवनवतितमोऽध्यायः ।। ९९ ।।"
  }
]