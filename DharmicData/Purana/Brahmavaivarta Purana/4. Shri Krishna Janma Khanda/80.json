[
  {
    "text": "अथाशोतितमोऽध्यायः\nश्रीकृष्ण उवाच\nपुरा तारा गुरोः पत्नी नवयौवनसंयुता ।\nरत्नभूषणभूषाढ्या वरसूक्ष्माम्बरा सती ।। १ ।।"
  },
  {
    "text": "सुश्रोणी सस्मिता रम्य सुन्दरी सुमनोहरा ।\nअतीव कबरीरम्या मालतीमाल्यभूषिता ।। २ ।।"
  },
  {
    "text": "मिन्दूरबिन्दुना साकं चारुचंदनबिन्दुभि। ।\nकस्तूरीबिन्दुनाऽधश्च भालमध्यस्थलोज्ज्वला ।। ३ ।।"
  },
  {
    "text": "रत्नेन्द्रसारनिर्माणक्वणन्मञ्जीररञ्जिता ।\nसुवक्रलोचना श्यामा सुचारुकज्जलोज्ज्वला ।। ४ ।।"
  },
  {
    "text": "सुचारुसारमुक्ताभदन्तपङ्क्तिमनोहरा ।\nरत्नकुण्डलयुग्मेन चारुगण्डस्थलोज्ज्वला ।। ५ ।।"
  },
  {
    "text": "कामिनीष्वतुला बाला गजेन्द्रमन्दगामिनी ।\nसुकोमला चन्द्रमुखी कामाधारा च कामुकी ।। ६ ।।"
  },
  {
    "text": "स्वर्गमन्दाकिनीतीरे स्नाता स्निग्धाम्बरा वरा ।\nध्यायन्ती गुरुपादं सा स्वगृहं गमनोन्मुखी ।। ७ ।।"
  },
  {
    "text": "दृष्ट्वा तस्याश्च सर्वाङ्गमनङ्गबाणपीडितः ।\nभाद्रे चतुर्थ्यां चन्द्रश्च जहार चेतनां व्रज ।। ८ ।।"
  },
  {
    "text": "ज्ञानं क्षणेन संप्राप्य रथस्थो रमिको बली ।\nरथमारोहयामास करे धृत्वा च तारकम् ।। ९ ।।"
  },
  {
    "text": "कामोन्मत्तः कामिनीं तां समाश्लिष्य चुचुम्ब च ।\nशृङ्गारं कर्तुमुद्युक्तं तमुवाच गुरुप्रिया ।। १० ।।"
  },
  {
    "text": "तारकोवाच\nत्यज मां त्यज मां चन्द्र सुरेषु कुलपांसन ।\nगुरुपत्नीं ब्राह्मणीं च पातिव्रत्यपरायणाम् ।। ११ ।।"
  },
  {
    "text": "गुरुपत्नीसंगमने ब्रह्महत्याशतं भवेत् ।\nगुरुपत्नी विप्रपत्नी यदि सा च पतिव्रता ।। १२ ।।"
  },
  {
    "text": "ब्रह्महत्यासहस्रं च तस्याः संगमने लभेत् ।\nपुत्रस्त्वं तव माताऽहं धैर्य कुरु सुरेश्वार ।। १३ ।।"
  },
  {
    "text": "धिक्त्वां श्रुत्वा सुरगुरुर्भस्मीभूतं करिष्यति ।\nपुत्राधिकश्च शिष्यश्च प्रियो मत्स्वामिनो भवान् ।। १४ ।।"
  },
  {
    "text": "स्वधर्म रक्ष पापिष्ठ मामेवं मातरं त्यज ।\nदास्यामि स्त्रीवधं तुम्यं यदिमां संग्रहीष्यसि ।। १५ ।।"
  },
  {
    "text": "विलङ्ध्य तारावचनं तां च संभोक्तुमुद्यतम् ।\nशशाप तारा कोपेन निष्कामा सा पतिव्रता ।। १६ ।।"
  },
  {
    "text": "राहुग्रस्तो घनग्रस्तः पापदृश्यो भवान्भव ।\nकलङ्की यक्ष्मणा ग्रस्तो भविष्यसि न संशयः ।। १७ ।।"
  },
  {
    "text": "चन्द्रं शप्त्वा तदा तूर्ण कामदेवं शशाप सा ।\nतेजस्विना केनचित्त्वं भस्मीभूतो भविष्यसि ।। १८ ।।"
  },
  {
    "text": "चन्द्रस्तारां गृहीत्वा च कृत्वाऽपि रमणं व्रज ।\nक्रोडेनिधाय प्रययौ रुदतीं ता शुचाऽन्विताम् ।। १९ ।।"
  },
  {
    "text": "निर्जने निर्जने रम्ये शैले शैले मनोहरे ।\nसरोनदनदीनां च तीरे तीरे मनोहरे ।। २० ।।"
  },
  {
    "text": "मधुव्रतपिकोक्ते च पुष्पोद्याने सुपुष्पिते ।\nरम्यायां पुष्पशथ्यायां स रेमे रामया सह ।। २१ ।।"
  },
  {
    "text": "चदनोक्षितसर्वाङ्गो मधुपानरतः सुरः ।\nसुखसंभोगसंसक्तो बुबुधे न दिवानिशम् ।। २२ ।।"
  },
  {
    "text": "मलये मलयारण्ये मलयानिलसंयुते ।\nस्यन्दने चन्दनवने पश्चिमोदधिसंनिधौ ।। २३ ।।"
  },
  {
    "text": "त्रिकूटे वटमूले च तत्र चन्द्रसरोवरे ।\nसुचारुशतपत्राणां पत्रे चन्दनचर्चिते ।। २४ ।।"
  },
  {
    "text": "सुचारुचम्पकोद्याने चम्पकानिलपूजिते ।\nक्षीरोदकाञ्चनीभूमौ क्रौञ्चकाञ्चनपर्वते ।। २५ ।।"
  },
  {
    "text": "रत्नशैले मणिमये मणिमन्दिरसुन्दरे ।\nमाणिक्यमुक्तासारेण हीरहारेण शोभिते ।। २६ ।।"
  },
  {
    "text": "सुचारुवस्त्रचित्राढ्ये श्वेतचामारदर्पणैः ।\nभूषिते रत्नदीपैश्च देवक्रीडे प्रियस्थले ।। २७ ।।"
  },
  {
    "text": "वारुणीं मदिरां पीत्वा वरुणानीसमन्वितः ।\nबरुणो रमते यत्र तत्र रेमे तया सह ।। २८ ।।"
  },
  {
    "text": "पावने पवनोद्याने परिजातानिलेन च ।\nसुगन्धिमोहिते रत्नमालातीरे च निर्मले ।। २९ ।।"
  },
  {
    "text": "ऋक्षशैले कल्पवृक्षवने वह्निप्रियाश्रमे ।\nपपौ च कामधेनूनां क्षीरं क्षीरोदधेस्तटे ।। ३० ।।"
  },
  {
    "text": "वह्निशुद्धांशुकयुगं वह्निस्तस्मै ददौ मुदा ।\nवरुणो रत्नमालां च नत्नच्छत्रं समीरणः ।। ३१ ।।"
  },
  {
    "text": "तत्र दृष्ट्वाऽसुरगुरं बलिगेहात्समागतम् ।\nप्रणम्य सर्वमुक्त्वा च चन्द्रस्तं शरणं ययौ ।। ३२ ।।"
  },
  {
    "text": "शुक्रस्तं बोधयामास वचनं नीतियुक्तितः ।\nनिरपेक्षो सुनिश्रेष्ठो वेदवेदाङ्गपारगः ।। ३३ ।।"
  },
  {
    "text": "शुक्र उवाच\nशृणु वत्स प्रवक्ष्यामि गुरवे देहि तारकाम् ।\nशंभोश्च सुरुपुत्राय पौत्राय ब्रह्मणश्च वै ।। ३४ ।।"
  },
  {
    "text": "पूजिताय सुरार्णा च देया तस्मै निशापते ।\nप्रियाय तत्प्रिर्यां दत्तवा शीघ्रं त्वं शरणं व्रज ।। ३५ ।।"
  },
  {
    "text": "गुरुपत्नीं मातृतुल्यां त्यज सद्वचनाद्विधो ।\nकुरु पापक्षयं पापनिवृत्तिस्तु महाफला ।। ३६ ।।"
  },
  {
    "text": "सतीनां गुरुपत्नीर्नां ग्रहणे च बलेन च ।\nब्रह्महत्यासहस्रार्णां पातकं लभते जनः ।। ३७ ।।"
  },
  {
    "text": "कुम्भीपाके च पच्यन्ते यावद्वै ब्रह्मणः शतम् ।\nसाम्यं नारायणस्थाने तृणपर्वतयोः सुर ।। ३८ ।।"
  },
  {
    "text": "कस्त्वं वत्स हरेः स्थाने कर्मभोगोऽस्ति ब्रह्मणः ।\nनारायणाश्रीताः सर्वे जीविनस्त्रिविधा भवे ।। ३९ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo\nभगवन्नन्दसंo ताराहरणेऽशीतितमोऽध्यायः ।। ८० ।।"
  }
]