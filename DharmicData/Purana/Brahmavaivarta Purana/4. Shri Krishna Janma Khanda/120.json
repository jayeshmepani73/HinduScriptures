[
  {
    "text": "विंशत्यधिकशततमोऽध्यायः\nनारायण उवाच\nअथ कृष्णश्च भगवानुद्धवेत बलेन च ।\nदूतं प्रश्थापयामास विधाय मन्त्रणं शुभम् ।। १ ।।"
  },
  {
    "text": "शिवो गणपतिर्यत्र दुर्गां दुर्गतिनाशिनी ।\nकार्तिकेयो भद्रकाली चोग्रचण्डा च कोटरी ।। २ ।।"
  },
  {
    "text": "आगत्य नत्वा दूतश्च गणेशं च शिवं शिवाम् ।\nमानवांश्चापि पूच्यांश्च समुवाच यथोचितम् ।। ३ ।।"
  },
  {
    "text": "दूत उवाच\nबाणमाह्वयते कृष्णः संग्रामार्थ महेश्वर ।\nकिं वाऽनिरुद्धमूषां च गृहीत्वा शरणं व्रज ।। ४ ।।"
  },
  {
    "text": "रणे निमन्त्रितो यो हि न याति भयकातरः ।\nपरत्र नरकं याति सप्तभिः पितृभिः सह ।। ५ ।।"
  },
  {
    "text": "दूतस्य वचनं श्रुत्वा सभामध्ये यथोचितम् ।\nउवाच पार्वती देवी स्वयं शंकरसंनिधौ ।। ६ ।।"
  },
  {
    "text": "पार्वत्युवाच\nगच्छ बाण महाभाग गृहीत्वा तव कन्यकाम् ।\nसर्वस्वं यौतकं दत्त्वा श्रीकृष्णं शरणं व्रज ।। ७ ।।"
  },
  {
    "text": "सर्वेषामीश्वरं बीजं दातारं सर्वसंपदम् ।\nवरं वरेप्यं शरणं कृपालुं भक्तवत्सलम् ।। ८ ।।"
  },
  {
    "text": "पार्वतीवचनं श्रुत्वा तमूचुस्ते सुरेश्वराः ।\nप्रशसंसुःसभामध्ये धन्यधन्येति सर्वदा ।। ९ ।।"
  },
  {
    "text": "कोपाविष्टश्च बाणोऽयमुत्तस्थौ सहसाऽसुरः ।\nसांनाहिको धनुष्पाणिः प्रणम्य शंकरं ययौ ।। १० ।।"
  },
  {
    "text": "सर्वैर्निषिध्यमानश्च कम्पितो रक्तलोचनः ।\nसांनाहिकश्च दैत्यानां त्रिकोट्या च महाबलः ।। ११ ।।"
  },
  {
    "text": "कुम्भाण्डः कूपकर्णश्च निकुम्भः कुम्भ एव च ।\nसेनापतीश्वरश्चैते ययुः सांनाहिकास्तथा ।। १२ ।।"
  },
  {
    "text": "उन्मत्तभैरवश्चैव संहारभैरवस्तथा ।\nअसिताङ्गो भैरवश्च रुरुभैरव एव च ।। १३ ।।"
  },
  {
    "text": "महाभैरवसंज्ञश्च कालभैरव एव च ।\nप्रचण्डभैरवश्चैव क्रोधभैरव एव च ।। १४ ।।"
  },
  {
    "text": "प्रययुः शक्तिभिः सार्ध सर्वे सांनाहिकाश्च ते ।\nकालाग्गिरुद्रो भगवान्रुद्रैः सांनाहिको ययौ ।। १५ ।।"
  },
  {
    "text": "उग्रचण्डा प्रचण्डा च चण्डिका चण्डिनायिका ।\nचण्डेश्वरी च चामुण्डा चण्डी चण्डकपालिका ।। १६ ।।"
  },
  {
    "text": "अष्टौ च नायिकाः सर्वाः प्रययुः खर्पराविन्ताः ।\nकोटरी रत्नयानस्था शोणितग्रामदेवता ।। १७ ।।"
  },
  {
    "text": "प्रययौ सा प्रफुल्लास्या खड्गखर्परधारिणी ।\nइन्द्राणी वैष्णवी शान्ता ब्रह्माणी ब्रह्मवादिनी ।। १८ ।।"
  },
  {
    "text": "कौमारी नारसिंही च वाराही विकटाकृतिः ।\nमाहेश्वरी महामाया भैरवी भीमरूपिणी ।। १९ ।।"
  },
  {
    "text": "अष्टौ च शक्तयः सर्वा रथस्थाः प्रययुर्मुदा ।\nरत्नेन्द्रसारयानस्था प्रययौ भद्रकालिका ।। २० ।।"
  },
  {
    "text": "रक्तवर्णा त्रिनयना जिह्वाललनभीषणा ।\nशूलशक्तिगदाहस्ता खड्गखर्परधारिणी ।। २१ ।।"
  },
  {
    "text": "प्रययौ शूलहस्तश्च वृषभस्थो महेश्वरः ।\nस्कन्दश्च शिखियानस्थः शस्त्रपाणिर्धनुर्धरः ।। २२ ।।"
  },
  {
    "text": "एवं च प्रययुः सर्वे गणेशं पार्वतीं विना ।\nएभिर्युक्तं महादेवं दृष्ट्वा च भद्रकालिकाम् ।। २३ ।।"
  },
  {
    "text": "प्रचक्रे चक्रपाणिश्च संभाषां च यथोचिताम् ।\nबाणः शङ्कध्वनिं कृत्वा प्रणम्य पार्वतीश्वरम् ।। २४ ।।"
  },
  {
    "text": "धनुर्दथार सगुणं दिव्यास्त्रेण नियोजितम् ।\nबाणं समुद्यतं दृष्ट्वा सात्यकिः परवीरहा ।। २५ ।।"
  },
  {
    "text": "निषिध्यमानस्तैः सर्वैः संनाही प्रययौ मुदा ।\nबाणश्चिक्षेप दिव्यास्त्रमञ्जनं नाम नारद ।। २६ ।।"
  },
  {
    "text": "अव्यर्थं ग्रीष्ममध्याहनमार्तण्डाभं सुतीक्ष्णकम् ।\nदृष्टावाऽस्त्रं सात्यकिः साक्षात्किंचिन्नम्रो बभूव सः ।। २७ ।।"
  },
  {
    "text": "किं वा न दग्धः प्रययौ नभोमध्यं सुदारुणम् ।\nवह्निं चिक्षेप बाणश्च सात्यकिर्वारुणेन च ।। २८ ।।"
  },
  {
    "text": "प्रज्वलन्तं तालमानं निर्वाणं च चकार सः ।\nचिच्छेद वारुणं घोरं प्रजण्डं भीममुल्बणम् ।। २९ ।।"
  },
  {
    "text": "चिच्छेद सात्यकिश्चैव पार्जन्येनावलीलया ।\nचिक्षेप पवनं बाणः प्रचण्डं भीममुल्बणम् ।। ३० ।।"
  },
  {
    "text": "चिच्छेद सात्यकिश्चैव पर्वताश्त्रेण लीलया ।\nनारायणस्त्रं चिक्षेप बाणश्च रणमूर्धनि ।। ३१ ।।"
  },
  {
    "text": "सात्यकिर्दण्डवद्भूमौ पपातार्जुनशिक्षया ।\nमाहेश्वरं प्रचिक्षेप बाणः शस्त्रविदां वरः ।। ३२ ।।"
  },
  {
    "text": "सात्यकिर्वैष्णवास्त्रेण प्रविच्छेदावलीलया ।\nब्रह्मास्त्रं चापि चिक्षेप बाणश्च रणमूर्धनि ।। ३३ ।।"
  },
  {
    "text": "क्षणं चकार निर्वाणं ब्रह्मास्त्रेण च सात्यकिः ।\nनागास्त्रं चापि चिक्षेप बाणो रणविशारदः ।। ३४ ।।"
  },
  {
    "text": "सात्यकिर्गारुडेनैव संजहार क्षणेन च ।\nजग्राह शूलमव्यर्थं शंकरस्य सुदारुणम् ।। ३५ ।।"
  },
  {
    "text": "तुष्टाव सात्यकिर्दुर्गा गले माल्यं बभूव ह ।\nजग्राह धनुषा बाणो बाणं पाशुपतं तथा ।। ३६ ।।"
  },
  {
    "text": "बाणं सबाणं जृम्भं च सात्यकिश्च चकार ह ।\nबाणं तं जृम्भितं दृष्ट्वा कार्तिकेयो महाबलः ।। ३७ ।।"
  },
  {
    "text": "अर्धचन्द्रं च चिक्षेप कामश्चिच्छेद लीलया ।\nगदां चक्षेप च स्कन्दः प्रातः सूर्यसमप्रभाम् ।। ३८ ।।"
  },
  {
    "text": "वैष्णवास्त्रेण कामश्च निर्वाणं च चकार सः ।\nनारायणस्त्रं स्कन्दश्च प्राक्षिपच्च त्वरान्वितः ।। ३९ ।।"
  },
  {
    "text": "पपात दण्डवद्भूमौ प्रद्युम्नः कृष्णशिक्षया ।\nस्कन्दः शक्तिं च चिक्षेप प्रलयग्निसमप्रभाम् ।। ४० ।।"
  },
  {
    "text": "कामो नारायणास्त्रेण निर्वाणं च चकार ताम् ।\nब्रह्मास्त्रं च प्रचिक्षेप कार्तिको रणमूर्धनि ।। ४१ ।।"
  },
  {
    "text": "ब्रह्मास्त्रेणापि कामश्च निर्वाणं च चकार सः ।\nजग्राह कार्तिकं कोपाद्दिव्यं पाशुपतं तदा ।। ४२ ।।"
  },
  {
    "text": "निद्रास्त्रेणापि मदनो निद्रितं च चकार तम् ।\nकार्तिकं निद्रितं दृष्ट्वा बाणं च जृम्भितं तथा ।। ४३ ।।"
  },
  {
    "text": "कोपात्कामं च सरथं जग्राह भद्रकालिका ।\nक्रोडे कृत्वा च बाणं च स्कन्दं च जगतां प्रसूः ।। ४४ ।।"
  },
  {
    "text": "रणस्थलाच्च प्रययौ यत्रैव पार्वती सती ।\nकार्तिकं बोधयामास बाणं सुस्थं चकार सा ।। ४५ ।।"
  },
  {
    "text": "सहसासरथः कामो नासारन्ध्रेण वर्त्मना ।\nबहिर्बभूव संत्रस्तः प्रययौ च रणस्थलम् ।। ४६ ।।"
  },
  {
    "text": "दृष्ट्का कामं च सरथं जहसुर्यादवास्तदा ।\nसर्वे शैवाश्च तत्रस्थाः शुष्ककण्ठा भयकुलाः ।। ४७ ।।"
  },
  {
    "text": "अथ बाणः पुनः क्रुद्धो रथमारुह्य कोपतः ।\nकार्तिकेयश्च भगवान्युद्धाय पुनरागतः ।। ४८ ।।"
  },
  {
    "text": "बाणः पञ्च शरांश्चैव चिक्षेप रणमूर्धनि ।\nअर्धचन्द्रेण चिच्छेद बलदेवो महाबलः ।। ४९ ।।"
  },
  {
    "text": "रथं बभञ्ज बाणस्य लाङ्गलेन च लाङ्गली ।\nजघन सूतमश्वांश्च मुसलेनावलीलया ।। ५० ।।"
  },
  {
    "text": "कुर्वन्तमुद्यमं छेत्तुं हलिनं च महाबलः ।\nकालाग्निरुद्रो भगवान्वारयामास लीलया ।। ५१ ।।"
  },
  {
    "text": "रथं कालाग्निरुद्रस्य बभञ्ज लाङ्गली रुषा ।\nहलेन सूतमश्वाश्च जधान रणमूर्धनि ।। ५२ ।।"
  },
  {
    "text": "कालाग्निरुद्रः कोपेन चिक्षेप जवरमुल्वणम् ।\nबभूवुर्यादवाः सर्वे ज्वराक्रान्ता हरिं विना ।। ५३ ।।"
  },
  {
    "text": "तं दृष्ट्वा भगवान्कृष्णः ससर्ज वैष्णवं ज्वरम् ।\nतं चिक्षेप ज्वरं हन्तुं माहेशं रणमूर्धनि ।। ५४ ।।"
  },
  {
    "text": "बभूव ज्वरयोर्युद्धं मुहूर्तमतिदारुणम् ।\nवैष्णवज्वरनिष्कान्तो रणमीर्ध्नि पपात सः ।।\nपरं बभूव निश्चेष्टस्तुष्टाव माधवं पुनः ।। ५५ ।।"
  },
  {
    "text": "ज्वर उवाच\nप्रणान्रक्ष जगन्नाथ भक्तानुग्रहविग्रह ।\nत्वमात्मा पुरुषः पुर्णः सर्वत्र समता तव ।। ५६ ।।"
  },
  {
    "text": "ज्वरस्य वचनं श्रुत्वा संजहार स्वकं ज्वरम् ।\nमाहेश्वरो ज्वरो भीतो रणादेव हि निर्ययौ ।। ५७ ।।"
  },
  {
    "text": "बाणश्च पुनरागत्य बाणानां च सहस्रकम् ।\nचिक्षेप मन्त्रपूतं च प्रलयाग्निशिखोपमम् ।। ५८ ।।"
  },
  {
    "text": "फाल्गुनः शरजालेन वारयामास लीलया ।\nचिक्षेप शक्तिं बाणश्च ग्रीष्मसूर्यसमप्रभाम् ।। ५९ ।।"
  },
  {
    "text": "चिच्छेद लीलया तां च सव्यसाची महाबलः ।\nस जग्राह पाशुपतं शतसूर्यसमप्रभम् ।। ६० ।।"
  },
  {
    "text": "अत्यर्थमतिघोरं च विश्वसंहारकारकम् ।तद्दृष्टा चक्रपाणिश्च चक्रं चिक्षेप दारुणम् ।। ६१ ।।"
  },
  {
    "text": "हस्तानां च सहस्रं च सपाशुपतमुल्बणम् ।\nचिच्छेद रणमध्ये च पपाताचलसिंहवत् ।। ६२ ।।"
  },
  {
    "text": "शस्त्रं पाशुपतं चैव ययौ पशुपतेः करम् ।\nअव्यर्थ दारुणं लोके प्रलयाग्निशिखोपमम् ।। ६३ ।।"
  },
  {
    "text": "बाणरक्तसमूहेन बभूव च महानदः ।\nबाणः पपात निश्चेष्टी व्यथितो हतचेतनः ।। ६४ ।।"
  },
  {
    "text": "तत्राऽऽजगाम भगवान्महदेवो जगद्गुरुः ।\nरुरोदाऽऽगत्य मोहेन बाणं कृत्वा स्ववक्षसि ।। ६५ ।।"
  },
  {
    "text": "शिवाश्रुपतनेनैव संबभूव सरोवरम् ।\nचेतनं कारयामास करुमासागरः प्रभुः ।। ६६ ।।"
  },
  {
    "text": "बाणां गृहीत्वा प्रययौ यत्र देवो जनार्दनः ।\nचक्रे पद्मार्चिते पादपद्मे बाणसमर्पणम् ।। ६७ ।।"
  },
  {
    "text": "तुष्टाव जगतां नाथं भक्तेशं चन्द्रशेखलः ।\nबलिना च स्ततं येन वेदोक्तेन च तेन च ।। ६८ ।।"
  },
  {
    "text": "हरिर्मृत्युंजयं ज्ञानं ददौ बाणाय धीमते ।\nकरपद्मं ददौ गात्रे तं चकाराजरामरम् ।। ६९ ।।"
  },
  {
    "text": "बाणः स्तोत्रेण तुष्टाव भक्त्या बलिकृतेन च ।\nवरां कन्यां समानीय रत्नभूषणभूषिताम् ।। ७० ।।"
  },
  {
    "text": "ब्रददौ हरये भक्त्या तत्रैव देवसंसदि ।\nगजेन्द्राणां पञ्चलक्ष्मश्वानां तच्चतुर्गुणम् ।। ७१ ।।"
  },
  {
    "text": "दासीनां च सहस्रं च रत्नभूषणभूषितम् ।\nसहस्रं कामधेनूनां वत्सयुक्तं च सर्वदम् ।। ७२ ।।"
  },
  {
    "text": "माणिक्यानां च मुक्तानां रत्नानां शतलक्षकम् ।\nमणीन्द्राणां हीरकाणां शतलक्षं मनोहरम् ।। ७३ ।।"
  },
  {
    "text": "जलभाजनपात्राणि सुवर्णनिर्मितानि च ।\nमहस्राणि ददौ तस्मै भक्तिनम्रात्मकंधरः ।। ७४ ।।"
  },
  {
    "text": "वराणि सूक्ष्मवस्त्राणि वह्निशुद्धांशुकानि च ।\nददौ बाणश्च मर्वाणि स्वभक्त्या शंकराज्ञया ।। ७५ ।।"
  },
  {
    "text": "ताम्बूलानां मधनां च पूर्णपात्राणि नारद ।\nसहस्राणि ददौ भक्त्या वराणि विविधानि च ।। ७६ ।।"
  },
  {
    "text": "कन्यां समर्पयामास पादपद्मे हरेरपि ।\nरुरोदोच्चैः स्वभक्त्या च परिहारं चकार सः ।। ७७ ।।"
  },
  {
    "text": "कृष्णस्तस्मै वरं दत्त्वा वेदोक्तं च शुभाशिष्म् ।\nशंकरानुमतेनैव प्रययौ द्वारकां पुरीम् ।। ७८ ।।"
  },
  {
    "text": "गत्वा कन्यां नवोढां तां बाणस्यापि महात्मनः ।\nरुक्मिण्यै प्रददौ शीघ्रं देवक्यै च हरिः स्वयम् ।। ७९ ।।"
  },
  {
    "text": "महोत्सवं मङ्गलं च कारयामास यत्नतः ।\nब्राह्मणान्भोजयामास ब्राह्मणेभ्यो धनं ददौ ।। ८० ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo बाणयुद्धं नाम\nविंशत्यधिकशततमोऽध्यायः ।। १२० ।।"
  }
]