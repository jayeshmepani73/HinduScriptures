[
  {
    "text": "अथ पञ्चविंशत्यधिकशततमोऽध्यायः\nनारद उवाच\nगणेशपूजनादेव राधास्तोत्रात्परं विभो ।\nबभूव किं रहस्यं वा तन्मे व्याख्यातुमर्हसि ।। १ ।।"
  },
  {
    "text": "नारायण उवाच\nगशेशपूजने तीर्थे ये देवाश्च समाययुः ।\nमुनयश्चापि योगीन्द्रा वसन्तो वटमूलके ।। २ ।।"
  },
  {
    "text": "वसुदेवो देवकी च परमादरबूर्वकम् ।\nपप्रच्छ शंभुं ब्राह्मणमनन्तं मुनिपुंगवान् ।। ३ ।।"
  },
  {
    "text": "भवेद्भवाब्धितरणमावयोरुत्तमा गतिः ।\nशीघ्रं ब्रूत महाभागा दीनयोर्दीनबान्धवाः ।। ४ ।।"
  },
  {
    "text": "भवाब्धितरणे तर्यां तत्र यूयं च नाविकाः ।\nन ह्यम्मयानि तीर्थानि न देवा मृच्छिलामयाः ।। ५ ।।"
  },
  {
    "text": "यज्ञरूपाणि पुण्यानि व्रतान्यनशनानि च ।\nतपांसि नानादानानि विप्रदेवार्चनानि च ।। ६ ।।"
  },
  {
    "text": "चिरं पुनन्ति सर्वाणि दर्शनादेव वैष्णवाः ।\nसतां च विष्णुभक्तानां रजसां स्पर्शमात्रतः ।। ७ ।।"
  },
  {
    "text": "पूतानां पादपद्मानां सद्यः पूता वसुंधरा ।\nतीर्थानि च पवित्राणि समुद्राः पर्वतास्तथा ।। ८ ।।"
  },
  {
    "text": "सुरा दर्शनमिच्छन्ति पातकेन्धनपापकम् ।\nसोऽज्ञानि नैव बुबुधे ज्ञानं च ज्ञानिना सह ।। ९ ।।"
  },
  {
    "text": "परमं स्वादुरूपं च दधिदुग्धरसं यथा ।\nयथा कृणस्य तातोऽहं सङ्गी सुचिरमेव च ।। १० ।।"
  },
  {
    "text": "तथैव देवकी माता ज्ञानिनां च गुरोर्गुरोः ।\nवसुदेववचः श्रुत्वा प्रहस्य शंकरः स्वयम्\nचतुर्णामपि वेदानामुवाच जनको गुरुः ।। ११ ।।"
  },
  {
    "text": "महादेव उवाच\nसंनिकर्षो ज्ञानिनां चाप्यनादरणकारणम् ।\nयान्ति गङ्गाम्भसा पूतास्तीर्थान्यन्यानि सिद्धये ।। १२ ।।"
  },
  {
    "text": "वासुदेवास्य तातोऽयं वसुदेवश्च पण्डितः ।\nज्ञानिनः कश्यपस्याशो वसोस्तातस्य चाऽऽत्मनः ।। १३ ।।"
  },
  {
    "text": "पृच्छति ज्ञानमस्मांश्च कृष्णाज्ञान्पुत्रबुद्धितः ।\nअहो दुर्गा महामाया ज्ञानिनामपि मोहिनी ।। १४ ।।"
  },
  {
    "text": "विष्णुमाया दुराराध्या न साध्या जागतामपि ।\nवयं च मोहिताः शश्वद्वेदानां जनकस्तथा ।। १५ ।।"
  },
  {
    "text": "ब्रह्मा कृष्णं परीक्षेत मोहितस्तस्य मायया ।\nध्यायते यत्पदाम्भोजं तपसा जीवनावधि ।। १६ ।।"
  },
  {
    "text": "इन्द्रेषु दशलक्षेष्वप्यधिकाष्टशतेषु च ।\nपातेषु ब्रह्मणः पाते निमेषो माधवस्य च ।। १७ ।।"
  },
  {
    "text": "सह तेनेन्द्रयुद्धं च पारिजातस्य हेतुना ।\nपारिजाततरुं दत्त्वा मया शक्रश्च रक्षितः ।। १८ ।।"
  },
  {
    "text": "यज्ज्ञानं न गिरामेव तत्वं वा विषयात्मकम् ।\nनहि किं चित्तदज्ञानां तस्माद्ध्यानं सदैव हि ।। १९ ।।"
  },
  {
    "text": "प्राणिनामात्मनो ज्ञानमस्माकं ज्ञानमस्ति च ।\nतदूधर्वं तत्समं नैव कृष्णं पृच्छ शुभाशुमम् ।। २० ।।"
  },
  {
    "text": "ब्रह्मणश्च चतुर्यामं कल्पं कल्पविदो विदुः ।\nसप्तकल्पान्तजीवी च मार्कण्डेयो महामुनिः ।। २१ ।।"
  },
  {
    "text": "अष्टानवतिशक्रेषु पातेषु पतनं मुनेः ।\nततः प्राप्तं हरेर्दास्यं मुनिना तपसः फलात् ।। २२ ।।"
  },
  {
    "text": "प्रलये ब्रह्मणः पाते पतनं लोमशस्य च ।\nदिक्पालानां ग्रहाणां च तदायुश्चिरजीविनाम् ।। २३ ।।"
  },
  {
    "text": "अन्येषामपि देवानां मुनीनामूर्ध्वरेतसाम् ।\nतदेवाऽऽयुश्च रुद्राणां मां च मृत्युंजयं विना ।। २४ ।।"
  },
  {
    "text": "प्रलये च विधेः पाते शिवलोकेऽप्यहं शिवः ।\nब्रह्मभालोद्भवः शंभूः सर्वादिः सर्गभाषणः ।। २५ ।।"
  },
  {
    "text": "कृष्णवामाङ्गसंभूता यथा राधा तथैव च ।\nतथैव दुर्गा लक्ष्मीश्च सावित्री च सरस्वती ।। २६ ।।"
  },
  {
    "text": "आदित्योऽऽयदितेः पुत्रः कायव्यूहेन द्वादश ।\nतथैव च महेन्द्रश्च कायव्यूहाच्चर्तुदश ।। २७ ।।"
  },
  {
    "text": "तथैव वसवश्चाष्टौ रुद्राश्चैकावशैव ते ।\nमनुपाते चेन्द्रपातो विषयात्पतनं भवेत् ।। २८ ।।"
  },
  {
    "text": "समाययौ च सर्वेषां निधनं प्रलयेऽपि च ।\nप्रलयो दर्शयामास ब्रह्माण्डं च जलप्लुतम् ।। २९ ।।"
  },
  {
    "text": "ब्रह्माणं च स्वलोकं च स्वात्मानं शक्तिभिश्च माम् ।\nसर्वेषां मूलरूपश्च सर्वेशः कृष्ण एव च ।। ३० ।।"
  },
  {
    "text": "भज पुत्रं राजसूये यज्ञेशं यज्ञकारणम् ।\nविधिवद्दक्षिणां दत्त्वां भवाब्धिं तर यादव ।। ३१ ।।"
  },
  {
    "text": "मुक्तिस्ते नास्ति निर्वाणा विषयी कश्यपो भवान ।\nन ते दास्यं क्तधनमदितिर्देवकी तथा ।। ३२ ।।"
  },
  {
    "text": "व्रज स्वर्गं भोगबीजं स्वस्थानममरालयम् ।\nशिवस्य वचनं श्रुत्वा संयत श्चशुभक्षणे ।। ३३ ।।"
  },
  {
    "text": "तत्र संभृतसंभारो राजसूयं चकार सः ।\nवसुदेवस्य हव्यं च साक्षाच्च जगृहः सुराः ।। ३४ ।।"
  },
  {
    "text": "यत्र साक्षाच्च यज्ञेशो यज्ञोऽयं दक्षिणा सह ।\nबूर्णाहुतिं दत्तवन्तं वसुदेवमुवाच सः ।।\nसनत्कुमारो भगवान्वासुदेवाज्ञया मुने ।। ३५ ।।"
  },
  {
    "text": "सनत्कुमार उवाच\nसर्वस्वं दक्षिणां देहि तुर्णं लक्ष्मीपतेः पितः ।\nसार्थकं कुरु कर्मेदं वेदोक्तं वचनं श्रुणु ।। ३६ ।।"
  },
  {
    "text": "दक्षिणां विप्रमुद्दिश्य तत्कालं चेन्न दीयते ।\nमुहूर्ते तु व्यतीते सा दक्षिणा द्विगुणा भवेत् ।। ३७ ।।"
  },
  {
    "text": "वासरे च बहिर्भूते भवेत्साऽपि चतुर्गुणा ।\nत्रिरात्रे समतीते षड्गुणा दक्षिणा भवेत् ।। ३८ ।।"
  },
  {
    "text": "पक्षान्ते तु शतगुणा मासान्ते तु चतुर्गुणा ।\nषण्मासेऽप्यधिके न्यूने च साहस्त्रगुणा तथा ।। ३९ ।।"
  },
  {
    "text": "वर्षान्ते सा लक्षगुणा ब्रह्मणोक्तं च याटव ।\nउभौ च नरकं यांतः कर्मकर्तृपुरोहितौ ।। ४० ।।"
  },
  {
    "text": "वासुदैवश्च तच्छुत्वा सर्वस्वमुत्ससर्जं सः ।\nअधिकारांश्च साह् लादो वासुदेवाज्ञया तथा ।। ४१ ।।"
  },
  {
    "text": "अमूल्यानां च रत्नानां दशकोटिमनुत्तममा ।\nददौ गर्गाय सर्वादौ स्वयं लक्ष्मौपतेः पिता ।। ४२ ।।"
  },
  {
    "text": "शतकोटिं मणीन्द्राणां स्वर्णानां तच्चर्तुगुणम् ।\nमाणिक्यानां च मुक्तानां हीरकाणां तथैव च ।। ४३ ।।"
  },
  {
    "text": "रौप्यं प्रवालं परमं स्वर्णपात्राणि यानि च ।\nस्वस्त्रीणां स्ववधूनां चाप्यमूल्यरत्नभूषणम् ।। ४४ ।।"
  },
  {
    "text": "श्वेतचामरलक्षं च लक्षं च रत्नदर्पणम् ।\nकामधेनुगणं सर्वं शतकोटिं गजानपि ।। ४५ ।।"
  },
  {
    "text": "शतकौटिं गजेन्द्राणामश्वानां तच्चतुर्गुणम् ।\nयद्धनं यादवानां च राज्ञो राजनुमोदनात् ।। ४६ ।।"
  },
  {
    "text": "ग्रामाणां शतलक्षं च ससस्यं फलितं तरुम् ।\nधान्याचलानां लक्षं च शाल्यन्नानां तथैव च ।। ४७ ।।"
  },
  {
    "text": "पायसं पिष्टकं चैव मिष्टान्नं च सुधोपमम् ।\nस्वस्तिकानां तिलानां च रम्यणि ल़ड्डुकानि च ।। ४८ ।।"
  },
  {
    "text": "दध्नां मधूनां दुग्धानां गुडानां हविषामपि ।\nकुल्यानां शतकं दत्त्वा परिहारं चकार सः ।। ४९ ।।"
  },
  {
    "text": "सकर्पूरं च ताम्दूलं सुशीतं वासितं जलम् ।\nसुगन्धि चन्दनं चैव पारिजातस्य मालिकाम् ।। ५० ।।"
  },
  {
    "text": "आसनानि च रम्याणिवह्निशुद्धाशुकानि च ।\nरत्ननिर्माणतल्पानि पुष्णाणि च फलानि च ।। ५१ ।।"
  },
  {
    "text": "प्रददौ ब्राह्मणेभ्यश्च प्रफुल्लवदनेक्षणः ।\nदेवांश्च भोजयामास ब्राह्मणानां मुखैः सुभैः ।। ५२ ।।"
  },
  {
    "text": "देवाश्च मुनयो रात्रौ स्वरामाभिश्चरेमिरे ।\nप्रभाते प्रययुः सर्वे श्रीकृष्णानुमतेन च ।। ५३ ।।"
  },
  {
    "text": "वादवाः प्रययुः सर्वेद्वारकां कृष्णपालिताम् ।\nअमूल्यरात्नबूर्णां च रुक्मिणीदर्शनेन च ।। ५४ ।।"
  },
  {
    "text": "इति श्री ब्रह्मo महाo श्रीकृष्णजन्मखo उत्तo नारादनाo\nपञ्चविंशत्यधिकशततमोऽऽध्यायः ।। १२५ ।।"
  }
]