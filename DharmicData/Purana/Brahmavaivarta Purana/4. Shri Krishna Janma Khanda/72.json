[
  {
    "text": "अथ द्विसप्ततितमोऽध्यायः\nनारायण उवाच\nअथ कृष्णो गुरुं नत्वा निर्गम्य शिबिरान्मुने ।\nआरुह्य स्वर्गयानं च शुभां मधुपुरीं ययौ ।। १ ।।"
  },
  {
    "text": "विवेश मथुरां रम्यां सहाक्रूरगणैः समम् ।\nनिर्जित्य शक्रनगरी शोभायुक्तां मनोहराम् ।। २ ।।"
  },
  {
    "text": "रत्नश्रेष्ठेन खचितां रचितां विश्वकर्मणा ।\nअमूल्यरत्नकलशो राजितैश्च विराजनाम् ।। ३ ।।"
  },
  {
    "text": "राजमर्गशतैरिष्टैर्वैष्टितां रुचिरैर्वरैः ।\nचन्द्राकारैश्चन्द्रसारैर्मणिमिः परिसंस्कृतैः ।। ४ ।।"
  },
  {
    "text": "विचित्रैर्मणिसारैश्च वीथीशतविनिर्मितैः ।\nशोभितैर्वणिजैः श्रेष्ठैः पुण्यवस्तुसमन्वितैः ।। ५ ।।"
  },
  {
    "text": "सरोवरसहस्रैश्च परितः परिशोभितम् ।\nशुध्धस्फटिसंकाशैः पद्मरागविराजितैः ।। ६ ।।"
  },
  {
    "text": "रत्नालंकारभूषाढ्यैः शोभितां पद्मिनीगणैः ।\nस्यिरयौवनसंयुक्तैर्निमेषरहितैः परैः ।। ७।।\nशाक्षरैरूर्ध्ववदनैः कृष्णदर्शनलालसैः ।\nभ्रूभङ्गलीलालोलैश्च शश्वच्चञ्चललोचनैः ।। ८ ।।"
  },
  {
    "text": "शश्वत्कामसमायुक्तैः पीनश्रोणिपयोधरेः ।\nकोमलाङ्गैर्मध्यकूपै रतिरासविशारदैः ।। ९ ।।"
  },
  {
    "text": "रत्ननिर्माणयानानां कोटिभिः परिशोभिताम् ।\nभूषणैर्भूषिताभिश्च चित्रेताभिश्च चित्रकैः ।। १० ।।"
  },
  {
    "text": "नानाप्रकारश्रीयुक्तां पुष्पोद्यानत्रिकोटिभिः ।\nनानापुष्पैः पुष्पिताभिर्युक्ताभिर्मधुसूदनैः ।। ११ ।।"
  },
  {
    "text": "माधुर्यमधुसंयुक्तैर्मधुलुब्धैर्मुदाऽन्वितैः ।\nमाध्वीकमधुमत्तैश्च युक्तैर्मंधुकरीचयैः ।। १२ ।।"
  },
  {
    "text": "नानाप्रकारदुर्गेश्च दुर्गम्यां वैरिणां गणैः ।\nरणितां रणकैः शाश्चद्रक्षाशास्त्रविशारदैः ।। १३ ।।"
  },
  {
    "text": "त्रिकोट्ट्याट्टालिकाभिश्च संयुक्तां सुमनोहराम् ।\nरचितां किल सद्रत्नैर्विचित्रैर्विश्वकर्मणा ।। १४ ।।"
  },
  {
    "text": "एवंभूतां च मथुरां दृष्ट्वा कमललोचनः ।\nददर्श पथि कुब्जां तां वृद्धामतियरादुराम् ।। १५ ।।"
  },
  {
    "text": "यान्तों दण्डसहायेन चातिनम्रां नमद्वलीम् ।\nरूक्षितां विकृताकारां बिभ्रतीं चन्दनद्रवम् ।। १६ ।।"
  },
  {
    "text": "कस्तूरीकुङ्कुमाक्तं च स्पर्शमात्रेण नारद ।\nसुगन्धिमकरन्देन गन्धाढ्यं सुमनोहरम् ।। १७ ।।"
  },
  {
    "text": "सादृष्ट्वा सस्मिता वृद्धा श्रीकान्तं शान्तमीश्वरम् ।\nश्रीयुक्तं श्रीनिवासं तं श्रीबीजं श्रीनिकेतनम् ।। १८ ।।"
  },
  {
    "text": "प्रणम्य सहसा मूधर्ना भक्तिनम्रा पुटाञ्जलिः ।\nप्रददौ चन्दनं तस्य गात्रेश्यामलसुन्दरे ।। १९ ।।"
  },
  {
    "text": "गात्रेषु तद्गणानां च स्वर्णपात्रकरा वरा ।\nकृत्वा प्रदक्षिणं कृष्णं प्रणनाम पुनः पुनः ।। २० ।।"
  },
  {
    "text": "श्रीकृष्णदृष्टिमात्रेण श्रीयुक्ता सा बभूव ह ।\nसहसा श्रीसमा रम्या रूपेण यौवनेन च ।। २१ ।।"
  },
  {
    "text": "वहिशुद्धांशुवसना रत्नभूषणभूषिता ।\nयथा द्वादशवर्षोया कन्या धन्या मनोहरा ।। २२ ।।"
  },
  {
    "text": "बिम्बोष्ठी सस्मिता श्यामा तप्तकाञ्चनसंनिभा ।\nसुश्रोणी सुदती बिल्वफलतुल्यपयोधरा ।। २३ ।।"
  },
  {
    "text": "अमूल्यरत्ननिर्माणहारसारविराजिता ।\nगजेन्द्रराजगमना रत्नमञ्जीररञ्जिता ।। २४ ।।"
  },
  {
    "text": "बिभ्रती कबरीभारं मालतीमाल्यवेष्टितम् ।\nरक्षितं वामभागेन रुचिरं वर्तुलाकृतिम् ।। २५ ।।"
  },
  {
    "text": "सिन्दूरबिन्दुं दधतों दाडिमीकुसुमाकृतिम् ।\nकस्तूरी बिन्दुमुपरि सार्ध चन्दनबिन्दुभिः ।। २६ ।।"
  },
  {
    "text": "रन्नदर्पणाहस्ता च प्रशस्ता रतिकर्मसु ।\nश्रीकृष्णं वरयामास लोललोचनकोणतः ।। २७ ।।"
  },
  {
    "text": "श्रीवासस्तां समाश्वस्य ययौ स्थानान्तरं परम् ।\nकृतार्थरूपा सा प्रीत्या ययौ पद्मयथाऽऽलयम् ।। २८ ।।"
  },
  {
    "text": "स ददर्श स्वभवनं यया पद्यालयालयम् ।\nरत्नशय्याविरचितं सद्रत्नसारनिर्मितम् ।। २९ ।।"
  },
  {
    "text": "रत्नप्रदीपराजीभी राजिताभिश्च राजितम् ।\nरत्नदर्पणराजैश्च राजितं परितस्ततः ।। ३० ।।"
  },
  {
    "text": "सिन्दूरवस्त्रताम्बूलं श्चेतचामरमाल्यकम् ।\nबिभ्रतीभिश्च दासीभिर्वेष्टितं दाससंघकैः ।। ३१ ।।"
  },
  {
    "text": "तत्र गत्वा च भुक्त्वा च मिष्टान्नं परमं मुदा ।\nसुष्वाप रत्नपर्यङ्के सा दासीभिश्च सेविता ।। ३२ ।।"
  },
  {
    "text": "सकर्पूरं च ताम्बूलं कस्तूरीकुङ्कुमान्वितम् ।\nचन्दनं स्थापयामास स्वतल्पे हरये सती ।। ३३ ।।"
  },
  {
    "text": "मालतीमाल्ययुगलं कर्पूरादिसुवासितम् ।\nशीतलं सलिलं स्वादु मिष्टान्नं स्वसमीपतः ।। ३४ ।।"
  },
  {
    "text": "कर्मणा मनसा वाचा चिन्तयन्ती हरेः पदम् ।\nहरेरागमनं चापि मुखचन्द्रं मनोहरम् ।। ३५ ।।"
  },
  {
    "text": "जगत्कृष्णमयं शश्वत्पश्यन्ती कामुकी मुने ।\nकोटिकन्दर्पलीलाभं कामसक्तं च कामुकम् ।। ३६ ।।"
  },
  {
    "text": "ततो तदर्श श्रीकृष्णो मालाकारं मनोहरम् ।\nमालासमूहं बिभ्रन्तं गच्छन्तं राजमन्दिरम् ।। ३७ ।।"
  },
  {
    "text": "सोऽपि दृष्ट्वा च श्रीकान्तं प्रणम्य शिरशा भुवि ।\nददौ माल्यसमूहं च कृष्णाय परमात्मने ।। ३८ ।।"
  },
  {
    "text": "कृष्णस्तस्मै वरं दत्तवा स्वदास्यमतिदुर्लभम् ।\nमाल्यं गृहीत्वा प्रययौ राजमार्गे वरं वरः ।। ३९ ।।"
  },
  {
    "text": "ततो ददर्श रजकं बिभ्रतं वस्त्रपुञ्जकम् ।\nअहंकृतिबलिष्ठं च सततं योवनोद्वतम् ।। ४० ।।"
  },
  {
    "text": "वस्त्रं ययाचे तं कृष्णो विनयेन महामुने ।\nस तस्मै न ददौ वस्त्रं तमुवाच च निष्ठुरम् ।। ४१ ।।"
  },
  {
    "text": "गोरक्षकाणां त्वद्योग्यं वस्त्रमेतत्सुदुर्लभम् ।\nराजयोग्यं च हे मूढ हे गोपजनवल्लभ ।। ४२ ।।"
  },
  {
    "text": "गृहीत्वा गोपकन्याश्च कन्यालोलुप लम्पट ।\nयद्विहारः कृतस्तत्र वृन्दारण्येऽप्यराजके ।। ४३ ।।"
  },
  {
    "text": "न चात्र तादृशं कर्म राज्ञः कंसस्य वर्त्मंनि ।\nविद्यमानोऽत्र राजेन्द्रः शास्ता दुष्टस्य तत्क्षणम् ।। ४४ ।।"
  },
  {
    "text": "रजकस्य वचः श्रुत्वा जहास मधुसूदनः ।\nजहास बलदेवश्च साक्रूरो गोपवर्गकः ।। ४५ ।।"
  },
  {
    "text": "तं निहत्य चपेटेन जग्राह वस्त्रपुञ्जकम् ।\nवस्त्रं संधारयामास श्रीकृष्णः सगणस्तथा ।। ४६ ।।"
  },
  {
    "text": "रत्नयानेन गोनोकं पार्षदेर्वेष्टितेन च ।\nययौ रजकराजश्च धृत्वा दिव्यकलेवरम् ।। ४७ ।।"
  },
  {
    "text": "शश्वद्यौवनयुक्तं च जरामृत्युहरं वरम् ।\nपीतवस्त्रसमायुक्तं सस्मितं श्यामसुन्दरम् ।। ४८ ।।"
  },
  {
    "text": "बभूव सोऽपि गोलोके पार्षदेषु च पार्षदः ।\nकृष्णस्याऽऽगमनं तत्र सस्मार सततं वशी ।। ४९ ।।"
  },
  {
    "text": "अस्तं गतो दिनकरोऽप्यक्रूरः स्वगृहं ययौ ।\nकृष्णस्यानुमतिं प्राप्य कृष्णोऽपि कस्यचिद्गृहम् ।। ५० ।।"
  },
  {
    "text": "वैष्णवस्य कुविन्दस्य तस्मिन्नस्तधनस्य च ।\nसानन्दो नन्दसहितो बलदेवादिभिर्युतः ।। ५१ ।।"
  },
  {
    "text": "स भक्तः पूजयामास प्रणम्य श्रीनिकेतनम् ।\nतस्मै ददौ स्वदास्यं च वरं ब्रह्मादिदुर्लभम् ।। ५२ ।।"
  },
  {
    "text": "पर्यङ्के सुषुपुः सर्वे भुक्त्वा मिष्टान्नसुत्तमम् ।\nनिद्रां च लेभे सा कुब्जा निद्रेशोऽपिययौ मुदा ।। ५३ ।।"
  },
  {
    "text": "गत्वा ददर्श कुब्जां तां रत्नतल्पे च निद्रिताम् ।\nदासीगणैः परिवृतां सुन्दरीं कमलामिव ।। ५४ ।।"
  },
  {
    "text": "बोधयामास तां कृष्णो न दासीस्वपि निद्रिताः ।\nतामुवाच जगन्नाथो जगन्नाथप्रियां सतीम् ।। ५५ ।।"
  },
  {
    "text": "श्रीभगवानुवाच\nत्यज निद्रां महाभागे शृङ्गारं देहि सुन्दरि ।\nपुरा शूर्पणखा त्वं च भगिनीं रावणस्य च ।। ५६ ।।"
  },
  {
    "text": "रामजन्मनि मद्धेतोस्त्वया कान्ते तपः कृतम् ।\nतपःप्रभावान्मां कान्तं भज श्रीकृष्णजन्मनि ।। ५७ ।।"
  },
  {
    "text": "अधुना सुखसंयोगं कृत्वा गच्छ ममाऽऽलयम् ।\nसुदुर्लभं च गोलोकं जरासृत्युहरं परम् ।। ५८ ।।"
  },
  {
    "text": "इत्युकत्वा श्रीनिवासश्च कृत्वातामेव वक्षसि ।\nनग्नां चकार शृङ्गारं चुम्बनं चापि कामुकीम् ।। ५९ ।।"
  },
  {
    "text": "स सस्मिता च श्रीकृष्णं नवसंगमलज्जिता ।\nचुचुम्ब गण्डे क्रोडे तं चकार कमला यथा ।। ६० ।।"
  },
  {
    "text": "सुरतेर्विरतिर्नास्ति दंपती रतिपण्डितौ ।\nनानाप्रकारसुरतं बभूव तत्र नारद ।। ६१ ।।"
  },
  {
    "text": "स्तनश्रोणियुगं तस्या विक्षतं च चकार ह ।\nभगवान्नखरैस्तीक्ष्णैर्दशनैरधरं वरम् ।। ६२ ।।"
  },
  {
    "text": "निशावसानसमये वीर्याधानं चकार सः ।\nसुखसंभोगभोगेन मूर्च्छामाप च सुन्दरी ।। ६३ ।।"
  },
  {
    "text": "तत्राऽऽजगामतां तन्द्रा कृष्णवक्षःस्थलस्थिताम् ।\nबुबुधे न दिवारात्रं स्वर्ग मर्त्य जलं स्थलम् ।। ६४ ।।"
  },
  {
    "text": "सुप्रभाता च रजनी बभूव रजनीपतिः ।\nपत्युर्व्यतिक्रमेणैव लज्जयेव मलीमसः ।। ६५ ।।"
  },
  {
    "text": "अथाजगाम गोलोकाद्रथो रत्नविनिर्मितः ।\nजगाम तेन तं लोकं धृत्वा दिव्यकलेवरम् ।। ६६ ।।"
  },
  {
    "text": "वह्निशुद्धां शुकाधानं रत्नभूषणभूषितम् ।\nप्रतप्तकाञ्चनाभासं नित्यं जन्मादिवर्जितम् ।। ६७ ।।"
  },
  {
    "text": "सा बभूव च तत्रैव गोपी चन्द्रमुखी मुने ।\nगोप्यः कतिविधास्तस्या बभूवुः परिचारिकाः ।। ६८ ।।"
  },
  {
    "text": "भगवानपि तत्रैव क्षणं स्थित्वा स्वमन्दिरम् ।\nजगाम यत्र नन्दश्च सानन्दो नन्दनन्दनः ।। ६९ ।।"
  },
  {
    "text": "अथ कंसो निशायां च निद्रायां भयविह्वलः ।\nददर्श दुःखदुःस्वप्नमात्मनो मृत्युसूचकम् ।। ७० ।।"
  },
  {
    "text": "ददर्श सूर्यं भूमिस्थं चतुःखण्डं नभश्च्युतम् ।\nदशखण्डे चन्द्रबिम्बं भूमिस्थं खाच्च्युतं मुने ।। ७१ ।।"
  },
  {
    "text": "पुरुषान्विकृताकारान्रज्जुहस्तान्दिगम्बरान् ।\nविधवां शूद्रपत्नीं च नग्नां च च्छिन्ननासिकाम् ।। ७२ ।।"
  },
  {
    "text": "हसन्तीं चूर्णतिलकां श्वेतकृष्णोच्चमूर्धजाम् ।\nखड्गखर्परहस्तां च लोलजिह्वां च बिभ्रतीम् ।। ७३ ।।"
  },
  {
    "text": "रुण्डमालासमायुक्तां गर्दभं महिषं वृषम् ।\nभल्लूकं सूकरं काकं गृध्रं कह्कं च वानरम् ।। ७४ ।।"
  },
  {
    "text": "विरजं कुक्कुरं नक्रं शृगालं भस्मपुञ्जकम् ।\nअस्थिराशिं तालफलं केशं कार्पासमुल्बणम् ।। ७५ ।।"
  },
  {
    "text": "निर्वाणाङ्गारमिल्कां च शवं सर्त्यं चिताश्रितम् ।\nकुलालतैलकाराणां चक्रं वक्रं कपर्दकम् ।। ७६ ।।"
  },
  {
    "text": "श्मशानं दग्धकाष्ठं च शुष्ककाष्ठं कुणं तृणाम् ।\nगच्छन्तं च कबन्धं च नदन्तं मृतमस्तकम् ।। ७७ ।।"
  },
  {
    "text": "दग्धस्थानं भस्मयुतं तडागं जलवर्जितम् ।\nदग्धमत्स्यं च लोहं च निर्वाणदग्धकाननम् ।। ७८ ।।"
  },
  {
    "text": "गलत्कुष्ठं च वृषलं नग्नं च सुक्तसूर्धचम् ।\nअतीव रूपटं विप्रं च शपन्तं गुरुमीदृशाम् ।। ७९ ।।"
  },
  {
    "text": "अतीवरुष्टं भिक्षुं च योगिनं वैष्णवं नरम् ।\nएवं दृष्ट्वा समुत्थाय कथयामास मातरम् ।। ८० ।।"
  },
  {
    "text": "पितरं भ्रातरं पत्नीं रुदतीं प्रेमविह्वलम् ।।\nमञ्चकान्कारयामस स्थापयामास हस्तिनम् ।। ८१ ।।"
  },
  {
    "text": "मल्लसैन्यं च योद्धारं कारयामास मङ्गलम् ।\nसभां च कारयामास पुण्यं स्वस्त्ययनं शिवम् ।। ८२ ।।"
  },
  {
    "text": "यत्नेन योजयामास योगे युक्तं पुरोहितम् ।\nउवास मञ्चके रम्ये धृत्वा खड्गं विलक्षणम् ।। ८३ ।।"
  },
  {
    "text": "रणे नियोजयामास योद्धारं युद्धकोविदम् ।\nवासयामास राजेन्द्रान्ब्राह्मणांश्च मुनीश्वरान् ।। ८४ ।।"
  },
  {
    "text": "ब्राह्मणाश्च सुहृद्वर्गान्धर्मिष्ठान्रणकोविदान् ।\nअथाऽऽजगम गोविन्दो रामेण सह नारद ।। ८५ ।।"
  },
  {
    "text": "महेशस्य धनुर्मध्यं बभञ्ज तत्र लीलया ।\nशब्देन तस्य मथुरा बधिरा च बभूव ह ।। ८६ ।।"
  },
  {
    "text": "विषादं प्राप कंसश्च मुदं च देवकीसुतः ।\nउपस्थितः सभामद्धे गजं मल्लं निहत्य च ।।\nयोगी ददर्श तं देवं परमात्मानमीश्वरम् ।। ८७ ।।"
  },
  {
    "text": "यथा हृत्पद्ममध्यस्थं तादृशं बहिरेव च ।\nराजेन्द्ररूपं राजानः शास्तारं दण्डधारिणा म् ।। ८८ ।।"
  },
  {
    "text": "पिता माता दुग्धमुखं स्तनान्धं बालकं यथा ।\nकामिन्यः कोटिकन्दर्पलीलालावप्यधारिणम् ।। ८९ ।।"
  },
  {
    "text": "कंसश्च कालपुरुषं वैरिणं तस्य बान्धवाः ।\nमल्ला मृत्युप्रदं चैव प्राणतुल्यं च यादवाः ।। ९० ।।"
  },
  {
    "text": "नमस्कृत्य मुनीन्विप्रान्पितरं मातरं गुरुम् ।\nजगाम मञ्चकाम्याशं हस्ते कृत्वा सुदर्शनम् ।। ९१ ।।"
  },
  {
    "text": "दृष्टावा भक्तं भक्तबन्धुः कृपया च कृपानिधिः ।\nआकृष्य मञ्चकात्कंकं जघान लीलया मुने ।। ९२ ।।"
  },
  {
    "text": "राजा ददर्श विश्वं च सर्वं कृष्णमयं परम् ।\nपुरतो रत्नयानं च हीरकाहारभूषितम् ।। ९३ ।।"
  },
  {
    "text": "ययौ विष्णुपदं स्फीतो दिब्यरूपं विधाय च ।\nतेजो विवेश परमं कृष्णपादाम्बुजे मुने ।। ९४ ।।"
  },
  {
    "text": "निवृत्य तस्य सत्कारं ब्राह्मणेम्यो धरं ददौ ।\nददौ राज्यं राजछत्रमुग्रसेनाय धीमते ।। ९५ ।।"
  },
  {
    "text": "स बभूव नृपेन्द्रश्च चन्द्रवंशसमुद्भवः ।\nविललाप कंसमाता पत्नीवर्गश्च तत्पिता ।। ९६ ।।"
  },
  {
    "text": "बान्धवा मातृवर्गश्च भगिनी भ्रातृकामिनी ।\nदर्शनं देहि राजेन्द्र समुत्तिष्ठ नृपासने ।। ९७ ।।"
  },
  {
    "text": "राज्यं रक्ष धनं रक्ष बान्धवं बलमेव च ।\nक्व यासि बान्धवान्हित्वा त्वमनाथान्महाबल ।। ९८ ।।"
  },
  {
    "text": "ब्रह्मादिस्तम्बपर्यन्तमसंख्यं विश्वमेव च ।\nसर्वं चराचराधारं यः सृजत्येव लीलया ।। ९९ ।।"
  },
  {
    "text": "ब्रह्मेशशेषधर्माश्च दिनेशश्च गणेश्वरः ।\nमुनीन्द्रवर्गो देवेन्द्रो ध्यायते यमहर्निशम् ।। १०० ।।"
  },
  {
    "text": "वेदाः स्तुपन्ति यं कृष्णं स्तौति भीता सरस्वती ।\nस्तौति यं प्रकृतिर्हृष्टा प्राकृतं प्रकृतेः परम् ।। १०१ ।।"
  },
  {
    "text": "स्वेच्छामयं निरीहं च निर्गुणं च निरञ्जनम् ।\nपरात्परतरं ब्रह्म परमात्मानमीश्वरम् ।। १०२ ।।"
  },
  {
    "text": "नित्यं ज्योतिःस्वरूपं च भक्तानुग्रहविग्रहम् ।\nनित्यानन्दं च नित्यं च नित्यमक्षरविग्रहम् ।। १०३ ।।"
  },
  {
    "text": "सोऽवतीर्णों हि भगवान्भारावतरणाय च ।\nगोपालबालवेषश्च मायेशो मायया प्रभुः ।। १०४ ।।"
  },
  {
    "text": "स यं हन्ति च सर्वेशो रक्षिता तस्य कः पुमान् ।\nस यं रक्षति सर्वात्मा तस्य हन्ता न कोऽपि च ।। १०५ ।।"
  },
  {
    "text": "इत्येवमुक्त्वा सर्वश्च विरराम महामुने ।\nब्राह्मणान्भोजयामास तेभ्यः सर्वं धनं ददौ ।। १०६ ।।"
  },
  {
    "text": "भगवानपि सर्वात्मा जगाम पितुरन्तिकम् ।\nछित्तवा च लोहनिगडं तयोर्मोक्षं चकार सः ।। १०७ ।।"
  },
  {
    "text": "ननाम दण्डवद्भमौ मातरं पितरं तथा ।\nतुष्टाव भक्त्तया देवेशो भक्तिनम्रात्मकंधरः ।। १०८ ।।"
  },
  {
    "text": "श्रीभगवानुवाच\nपितरं मातरं विद्यामन्त्रदं गुरुमेव च ।\nयो न पुष्णाति पुरुषो यावज्जीवं च सोऽशुचिः ।। १०९ ।।"
  },
  {
    "text": "सर्वेषामपि पूज्यानां पिता वन्द्यो महान् गुरुः ।\nपितुः शतगुणैर्माता गर्भधारणपोषणात् ।। ११० ।।"
  },
  {
    "text": "माता च पृथिवीरूपा सर्वेभ्यश्च हिरैषिणी ।\nनास्ति मातुः परो बन्धुः सर्वेषां जगतीतले ।। १११ ।।"
  },
  {
    "text": "विद्यामन्त्रप्रदः कत्यं मातुः परतनो गुरुः ।\nन हि तस्मात्परः कौऽपि वन्द्यः पूज्यश्च वेदतः ।। ११२ ।।"
  },
  {
    "text": "इत्येवमुक्त्वा श्रीकृष्णो बलभद्रो ननाम च ।\nमाता चकारतौ क्रोडे पिता च सादरं मुने ।। ११३ ।।"
  },
  {
    "text": "मिष्टान्नं परमं तौ च भोजयामास ब्राह्मणान् ।\nवसुर्वसुसमूहं च ब्राह्मणेभ्यो ददौ मुदा ।। ११४ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo कंसवधवसुदेव-\nदेवकीमोक्षणं नाम द्विसप्ततितमोध्यायः ।। ७२ ।।"
  }
]