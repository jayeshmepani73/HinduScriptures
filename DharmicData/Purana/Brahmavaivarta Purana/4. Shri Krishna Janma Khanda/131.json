[
  {
    "text": "अधै कत्रिंशदधिकशततमोऽध्यायः\nशौनक उवाच\nअत्यपूर्वमुपाख्यानं श्रुतं परममाद्भुतम् ।\nसुगोप्यं च सुगोप्यं रम्यं रम्यं नवं नवम् ।। १ ।।"
  },
  {
    "text": "किमनिर्वचनीयं च कमनीयं मनोहरम् ।\nसुदुर्लभा कथा प्रोक्ता पुराणेषु पुरातनी ।। २ ।।"
  },
  {
    "text": "एवंभूतं च सुदिनं कदाऽस्माकं फविष्यति ।\nतज्जन्म सफलं धन्यं यत्र वैष्णवसंगमः ।। ३ ।।"
  },
  {
    "text": "गर्भवासोच्छेदनं च कर्ममूलनिकृन्तनम् ।\nहरिदास्यप्रदं शुद्धं भक्तानां भक्तिवर्धनम् ।। ४ ।।"
  },
  {
    "text": "असाधुसङ्गदुर्बुद्धिपापोन्मूलनकारणम् ।\nगणेशजन्मोपख्यानं पुराणेषु सुदुर्लभम् ।। ५ ।।"
  },
  {
    "text": "तुलसीराधिकाख्यानं किमपूर्व श्रुतं परम् ।\nअन्यद्यद्यद्गोपनीयं व्यक्तमव्यक्तमीप्सितम् ।। ६ ।।"
  },
  {
    "text": "सर्वं श्रुतं महाभाग परिबूर्णं मनोहरम् ।\nअधुना श्रोतुमिच्छामि वह्नेरुत्पत्तिमीप्सिताम्\nस्वर्णस्य च महाभाग तन्मे व्याख्यातुमर्हसि ।। ७ ।।"
  },
  {
    "text": "सूत उवाच\nसामग्रीकरणं सृष्टेर्जलमेव हुताशनः ।\nतथैव प्रकृतिर्नित्या महानेव तथैव च ।। ८ ।।"
  },
  {
    "text": "यथा दिशो महाकाशो ययैव सृष्टिगोलकम् ।\nप्रकृतेर्महतश्च स्याद्य थाऽहंकार एव च ।। ९ ।।"
  },
  {
    "text": "यथैव शब्दस्तन्मात्रं तथैव च हुताशनः ।\nतथाऽपि तत्समुत्पत्तिं कथयामि निशामय ।। १० ।।"
  },
  {
    "text": "एकदा सृष्टिकाले च ब्रह्मानन्तमहेश्वराः ।\nश्वेतद्वीपं ययुः सर्वे द्रष्टुं विष्णुं जगत्पतिम् ।। ११ ।।"
  },
  {
    "text": "परस्परं च संभाषां कृत्वा सिंहासनेषु च ।\nऊचुः सर्वे सभामध्ये सुरम्ये पुरतो विभोः ।। १२ ।।"
  },
  {
    "text": "विष्णुगात्रोद्भवास्तत्र कामिन्यः कमलाकलाः ।\nतत्र नृत्यन्ति गायन्ति विष्णुगाथाश्च ।।\nसुस्वरम् ।। १३ ।।"
  },
  {
    "text": "तासां च कठिनां श्रोणिं कठिनं स्तनमण्डलम् ।\nसस्मितं मुखपद्मं च दृष्ट्वा ब्रह्मा सुकामुकः ।। १४ ।।"
  },
  {
    "text": "मनोनिवारणं कर्तुं न शशाक पितामहः ।\nवीर्यं पपात चच्छाद लज्जया वाससा विभुः ।। १५ ।।"
  },
  {
    "text": "तद्वीर्यं वस्त्रसहितं प्रतप्तं कामतापतः ।\nक्षीरोदे प्रेरयामास संगीते विरते द्विज ।। १६ ।।"
  },
  {
    "text": "जलादुत्थाय पुरुषः प्रज्वलन्ब्रह्मतेजसा ।\nउवास ब्रह्मणः क्रोडे लज्जितस्य च संसदि ।। १७ ।।"
  },
  {
    "text": "एतस्मिन्नन्तरे रुष्टो जलादुत्थाय सत्वरः ।\nप्रणम्य वरुणो देवान्बालं नेतुं समुद्यतः ।। १८ ।।"
  },
  {
    "text": "बालो दधार ब्रह्माणं बाहुम्यां च भयाद्रुदन् ।\nकिं चिन्नोवाच जगतां विधाता लज्जया द्विज ।। १९ ।।"
  },
  {
    "text": "बालकस्य करे धृत्वा चकारऽऽकर्षणं रुषा ।\nवरुणश्च सभामध्ये तं चिक्षेप प्रजापतिः ।। २० ।।"
  },
  {
    "text": "पपात दूरतो देवो वरुणो दुर्बलस्ततः ।\nमूर्छां संप्राप मृतवत्कोपदृष्ट्या विधेरहो ।। २१ ।।"
  },
  {
    "text": "चेतनं कारयामासामृतदृष्ट्या च शंकरः ।\nसंप्राप्य चेतनं तत्र तमुवाच जलेश्वरः ।। २२ ।।"
  },
  {
    "text": "वरुण उवाच\nबालो जले समुद्भूतो मम पुत्रोऽयमीप्सितः ।\nअहं गृहीत्वा यास्यामि ब्रह्मा मां ताडयेत्कथम् ।। २३ ।।"
  },
  {
    "text": "ब्रह्मोवाच\nवालकः शरणापन्नो मयि विष्णो महेश्वर ।\nकथं दास्यामि भीतं च रुदन्तं शरणागतम् ।। २४ ।।"
  },
  {
    "text": "शरणागतदीनार्तं यो न रक्षेदपण्डितः ।\nपच्यते निरये तावद्यावच्चन्द्रदिवाकरौ ।। २५ ।।"
  },
  {
    "text": "उभयोर्वचनं श्रुत्वा प्रहस्य मधुसूधनः ।\nउवाच तत्र सर्वज्ञः सर्वेशश्च यथोचितम् ।। २६ ।।"
  },
  {
    "text": "श्रीभगवानुवाच\nदृष्ट्वा तु कामिनीश्रोणिं वीर्यं धातुः पपात तत् ।\nलज्जया प्रेरयामास क्षीरोदे निर्मले जले ।। २७ ।।"
  },
  {
    "text": "ततौ बभूव बालश्च धर्मतो विधिपुत्रकः ।\nक्षेत्रज्ञश्च सुतः शास्त्रे वरुणस्यापि गौणतः ।। २८ ।।"
  },
  {
    "text": "महादेव उवाच\nयो विद्यायोनिसंबन्धो वेदेषु च निरूपितः ।\nशिष्ये पुत्रे च समता चेति वेदविदो विदुः ।। २९ ।।"
  },
  {
    "text": "मन्त्रं ददातु वरुणो विद्यांच बारकाय च ।\nपुत्रो विधातुर्वङ्निश्च शिष्यश्य वरुणस्य च ।। ३० ।।"
  },
  {
    "text": "विष्णुर्ददातु बालाय दाहिकां सक्तिमुज्ज्वलाम् ।\nसर्वदग्धो हुताशश्च निर्वाणो वरुणेन च ।। ३१ ।।"
  },
  {
    "text": "विष्णुश्च दाहिकां शक्तिं ददौ तस्मै शिवाज्ञया ।\nमन्त्रं विद्यां च वरुणो रत्नमालां मनोहराम् ।। ३२ ।।"
  },
  {
    "text": "क्रोडे कृत्वा च तं बालं चुचुम्ब मायया सुरः ।\nब्रह्मणे च ददौ साक्षाद्विष्णुशंकरयोरपि ।। ३३ ।।"
  },
  {
    "text": "प्रणम्य विष्णुं ब्रह्मा च ययौ शंभुः स्वमन्दिरम् ।\nअग्न्युत्पत्तिश्च कथिता स्वर्णोत्पत्तिं निशामय ।। ३४ ।।"
  },
  {
    "text": "विलोक्य रम्भां सुश्रोणिं सकामो वह्निरेव च ।\nपपात वीर्यं चच्छाद लज्जया वाससा तथा ।। ३५ ।।"
  },
  {
    "text": "विलोक्य रम्भां सुश्रोणिं सकामो वह्निरेव च ।\nपपात वीर्य चच्छाद लज्जया वाससा तथा ।। ३६ ।।"
  },
  {
    "text": "उत्तस्थौ स्वर्णपुञ्जश्च वस्त्रं क्षिप्त्वा ज्वलत्प्रभः ।\nक्षणेन वर्धयामास स सुमेरुर्बभूव ह ।। ३७ ।।"
  },
  {
    "text": "हिरण्यरेतसं वह्निं प्रवदन्ति मनीषिणः ।\nइति ते कथितं सर्वं किं भूयः श्रोतुमिच्छसि ।। ३८ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारादनाo\nवह्निसुवर्णोत्पत्तिर्नामैकत्रिंशदधिकशततमोऽध्यायः ।। १३१ ।।"
  }
]