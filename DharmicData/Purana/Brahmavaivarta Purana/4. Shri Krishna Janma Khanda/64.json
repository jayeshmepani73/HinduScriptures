[
  {
    "text": "अथ चतुःषष्टितमोऽध्यायः\nनारायण उवाच\nसर्व कृत्वा परामर्शं सत्यकश्च पुरोहितः ।\nबुद्धिमाञ्छुक्रशिष्यश्च तमुवाच हितं मुने ।। १ ।।"
  },
  {
    "text": "सत्यक उवाच\nभयं त्यज महाभाग भयं किं ते मयि स्थिते ।\nकुरु यागं महेशस्य मर्वारिष्टविनाशनम् ।। २ ।।"
  },
  {
    "text": "यागो धनुर्मखो नाम बह्वन्नो बहुदक्षिणः ।\nदुःशप्नानां नाशकरः शत्रुभीतिविनाशकः ।। ३ ।।"
  },
  {
    "text": "आध्यात्मिकमाधिदैवमाधिभौतिकमुत्कटम् ।\nएषां त्रिविधोत्पातानां खण्डनो भूतिवर्धंनः ।। ४ ।।"
  },
  {
    "text": "यागे समाप्ते शंभुश्च जरामृत्युहरं वरम् ।\nददाति साक्षाद्भवति दाता च सर्वसंपदाम् ।। ५ ।।"
  },
  {
    "text": "चकारेमं च यागं च पुरा बाणो महाबलः ।\nनन्दी परशुरामश्च भल्लश्च बलिनां वरः ।। ६ ।।"
  },
  {
    "text": "पुरा ददौ धनुरिदं शिवो नन्दीश्वराय च ।\nयागेन भूत्वा सिद्धः स ददौ बाणाय धार्मिकः ।। ७ ।।"
  },
  {
    "text": "कृत्वा यागं महासिद्धो ददौ रामाय पुष्करे ।\nतुभ्यं ददौ परशुरामः कृपया च कृपानिधिः ।। ८ ।।"
  },
  {
    "text": "सहस्रहस्तपरिमितं दैर्ध्येऽतिकठिनं नृप ।\nदशहस्तप्रशस्तं च शंकरेच्छाविनिर्मितम् ।। ९ ।।"
  },
  {
    "text": "पशुपतेः पशुपतं युक्तयानेन दुर्वहम् ।\nसर्वे भङ्क्तुं न शक्ताश्च देवं नारायणं विना ।। १० ।।"
  },
  {
    "text": "यागे च धनुषः पूजां शंकरस्य तु शंकरे ।\nकुरु शीघ्रं शुभार्थं च सर्वान्कुरु निमन्त्रणम् ।। ११ ।।"
  },
  {
    "text": "अस्मिन्यागे धनुर्भङ्गो भवेद्यदि नराधिप ।\nविनाशो यजमानस्य भविष्यति न संशयः ।। १२ ।।"
  },
  {
    "text": "भग्ने धनुषि यागश्च भग्नो भवति निश्चितम् ।\nफलं ददाति को वाऽत्र चानिष्पन्ने च कर्मणि ।। १३ ।।"
  },
  {
    "text": "ब्रह्मा च धनुषो मूले मध्ये नारायणः स्वयम् ।\nअग्रे चोग्रप्रतापश्च महादेवो महामते ।। १४ ।।"
  },
  {
    "text": "धनुर्हि त्रिविकारं च सद्रत्नखचितं वरम् ।\nग्रीष्ममध्याङ्नमार्तंण्डप्रभाप्रच्छन्नकारण् ।। १५ ।।"
  },
  {
    "text": "अशक्तश्च नमयितुमनन्तश्च महाबलः ।\nसुर्यश्च कार्तिकेयश्च का कथाऽन्यस्य भूमिप ।। १६ ।।"
  },
  {
    "text": "त्रिपुरारिः पुराऽनेन जघान त्रिपुरं मुदा ।\nनिर्भयं कुरु स्वच्छन्दं मङ्गलार्ह महोत्सवम् ।। १७ ।।"
  },
  {
    "text": "मत्यकस्य वचः श्रुत्वा चन्द्रवंशविवर्धनः ।\nउवाच कंसः सर्वार्थे सततं च हितैषिणम् ।। १८ ।।"
  },
  {
    "text": "कंस उवाच\nवसुदेवगृहे जज्ञे मद्वधी कुरनाशनः ।\nस्वच्छन्दं नन्दगेहे च वर्धते नन्दनन्दनः ।। १९ ।।"
  },
  {
    "text": "मद्वन्धुवर्गाञ्छूरांश्च मन्त्रिणः सुविशारदान् ।\nभगिनीं पूतनां पूतां जघान बालको बली ।। २०।।\nगोवर्धनं दधार्रककरेण बलवर्धनः ।\nमहेन्द्रस्य च शूरस्य चकार च पराभवम् ।। २१ ।।"
  },
  {
    "text": "ब्रह्माणं दर्शयामास ब्रह्मरूपं चराचरम् ।\nनिवहं बारवत्सानां चकार कृत्रिमं मुदा ।। २२ ।।"
  },
  {
    "text": "तमेव बलिनं हन्तुं मन्त्रणां कुरु सत्यक ।\nमम शत्रुर्विना तेन नास्तिह धरणीतले ।। २३ ।।"
  },
  {
    "text": "नहि स्वर्गे न पाताले त्रिषु लोकेषु निश्चितम् ।\nसन्ति सन्तश्च राजानः सर्वत्र मम बान्धवाः ।। २४ ।।"
  },
  {
    "text": "महातपस्वी ब्रह्मा च तपस्वीं शंकरः स्वयाम् ।\nविष्णुः सर्वत्र सर्वात्मा समदर्शो सनातनः ।। २५ ।।"
  },
  {
    "text": "नन्दपुत्रं निहत्याहं त्रिषु लोकेषु पूजितः ।\nमार्वभौमो भविष्यामि सप्तद्वीपेश्वरो महान् ।। २६ ।।"
  },
  {
    "text": "स्वर्गे निहत्य शक्रं च दुर्बलं दैत्यनिर्जितम् ।\nभविष्यामि महेन्द्रश्च तत्र निर्जित्य भास्करम् ।। २७ ।।"
  },
  {
    "text": "यक्ष्मग्रस्तं च चन्द्रं च ममैव पूर्वपूरुषम् ।\nवायुं कुबेरं वरुणं यमं जेष्यामि निश्चितम् ।। २८ ।।"
  },
  {
    "text": "गच्छ नन्दव्रजं शीघ्रं नन्दं च नन्दनन्दनम् ।\nतद्भ्रातरं च बलिनं बलमानय संप्रतम् ।। २९ ।।"
  },
  {
    "text": "कंसस्य वचनं श्रुत्वा तमुवाच स सत्यकः ।\nहितं सत्यं नीतिसारं परं सामयिकं तथा ।। ३० ।।"
  },
  {
    "text": "सत्यक उवाच\nअक्रूरमुद्धवं वाऽपि वसुदेवमथापि वा ।\nप्रस्थापय महाभाग नन्दव्रजमभीप्सितम् ।। ३१ ।।"
  },
  {
    "text": "सत्यकस्य वचः श्रुत्वा वसन्तं तत्र संसदि ।\nस्वर्णसिंहासनस्थं च वसुदेवमुवाच सः ।। ३२ ।।"
  },
  {
    "text": "कंम उवाच\nतत्तवज्ञो नीतिशास्त्राणां त्वमुपायविशारदः ।\nव्रज नन्दव्रजं बन्धो वसुदेव मुतालयम् ।। ३३ ।।"
  },
  {
    "text": "वृषभानं च नन्दं च बलं च नन्दनन्दनम् ।\nशीघ्रमानय यज्ञेऽत्र सर्वं गोकुलवासिनम् ।। ३४ ।।"
  },
  {
    "text": "गृहीत्वा पत्रिकां दूता गच्छन्तु च चतुर्दिश्म् ।\nनृपान्मुनिगणान्सर्वान्कर्तुं विज्ञापनं मुदा ।। ३५ ।।"
  },
  {
    "text": "नृपस्य वचनं श्रुत्वा शुष्ककण्ठोष्ठतालुकः ।\nउवाच वचनं ब्रह्मन् हृदयेन विदूषता ।। ३६ ।।"
  },
  {
    "text": "वसुदेव उवाच\nनियुक्तमत्र राजेन्द्र गमनं मम सांप्रतम् ।\nविज्ञापितुं नन्दव्रजं नन्दं वा नन्दनन्दनम् ।। ३७ ।।"
  },
  {
    "text": "यद्यायातो नन्दपुत्रो यागो ते च महोत्सवे ।\nअवश्यं तद्विरोधश्च भविष्यति त्वया सह ।। ३८ ।।"
  },
  {
    "text": "तमहं च समानीय कारयिष्यामि संयुतम् ।\nइति मे न हि भद्रं च विध्नस्तस्य तवापि च ।। ३९ ।।"
  },
  {
    "text": "पित्राऽऽनोतो मृतः कृष्ण इति सर्वो वदिष्यति ।\nवसुदेवः सुतद्वारा जघान नृपमेव च ।। ४० ।।"
  },
  {
    "text": "द्वयोरेकतरस्यापि सद्यो मृत्युर्भविष्यति ।\nपतिष्यन्ति च शूराश्च नास्ति युद्धं निरामिषम् ।। ४१ ।।"
  },
  {
    "text": "वसुदेववचः श्रुत्वा रक्तपङ्कचलोचनः ।\nखड्गं गृहीत्वा तं हन्तुं प्रययौ नृपतीश्वरः ।। ४२ ।।"
  },
  {
    "text": "हाहेति कृत्वा पुत्रं च वारयामास तत्क्षणम् ।\nउग्रसेनो महाराजमतीव बलवान्मुने ।। ४३ ।।"
  },
  {
    "text": "स्वपीठाद्वसुदेवश्च कोपाविष्टो गृहं ययौ ।\nअक्रूरं प्रेरयामास गन्तुं नन्दव्रजं नृपः ।। ४४ ।।"
  },
  {
    "text": "दूतान्प्रस्थापयामास शीघ्रं प्रतिदिशं तथा ।\nआययुर्मुनयः सर्वे नृपश्च सपरिच्छदा ।। ४५ ।।"
  },
  {
    "text": "दिक्पालाश्च सुराः सर्वे ब्राह्मणाश्च तपस्विनः ।\nसनकश्च सनन्दश्च वोढुः पञ्चशिखस्तथा ।। ४६ ।।"
  },
  {
    "text": "सनत्कुमारो भगवान्प्रज्वलन्ब्रह्मतेजसा ।\nकपिलश्चासुरिः पैलः सुमन्तुश्च सनातनः ।। ४७ ।।"
  },
  {
    "text": "पुलहश्च पुलस्त्यश्च भृसुश्च क्रतुरङ्गिराः ।\nमरीचिः कश्यपश्चैव दक्षोऽत्रिश्च्यवनस्तथा ।। ४८ ।।"
  },
  {
    "text": "भरद्वाजश्च व्यासश्च गौतमश्च पराशरः ।\nप्रचेताश्च वसिष्ठश्च संवर्तश्च बृहस्पतिः ।। ४९ ।।"
  },
  {
    "text": "कात्यायनो याज्ञवल्क्योऽप्युत्तङ्कः सौभरिस्तथा ।\nपर्वतो देवलश्चैव जैगीषव्यश्च जैमिनिः ।। ५० ।।"
  },
  {
    "text": "विश्वामित्रश्च सुतपाः पिप्पलः शाकटायनः ।\nजाबालिर्जाङ्गलिश्चैव पिशलिश्च शिलालिकः ।। ५१ ।।"
  },
  {
    "text": "आस्तौकश्च जगत्कारुस्तथा कल्याणमित्रकः ।\nदुर्वासा वामदेवश्च ऋष्यश्रृङ्गो विभाण्डकः ।। ५२ ।।"
  },
  {
    "text": "पथिः कविः कणादश्च गौशिकः पाणिनिस्तथा ।\nकौत्सोऽद्यमर्षणश्चैव वाल्मीकिर्लोमहर्षणः ।। ५३ ।।"
  },
  {
    "text": "मार्कणडेयो मृकण्डुश्च पर्शुरामश्च सांकृतिः ।\nअगस्त्यश्च तथा वान्तस्तथाऽन्ये मुनयो मुने ।। ५४ ।।"
  },
  {
    "text": "सशिष्याश्च सपुत्राश्च ब्राह्मणाश्च तपस्विनः ।\nजरासंधो दन्तवक्रो दाम्भिको द्रविडाधिपः ।। ५५ ।।"
  },
  {
    "text": "शिशुपालो भीष्मकश्च भगदत्तश्च मुद्गलः ।\nधार्तराष्ट्रो धूमकेशो धूम्रकेतुश्च शम्बरः ।। ५६ ।।"
  },
  {
    "text": "शल्यः सत्राजितः शङ्कुर्नृपाश्चान्ये महाबलाः ।\nभीष्मो द्रोणः कृपाचार्यो ह्यश्वत्थामा महाबलाः ।। ५७ ।।"
  },
  {
    "text": "भूरिश्रवाश्च शाल्वश्च कैकेयः कौशलस्तथा ।\nसर्वान्संभाषयामास महाराजो यथोचितम्\nसत्यको यज्ञदिवसे चकार च शुभक्षणम् ।। ५८ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo कंसयज्ञ-\nकथानं नाम चतुःषष्टितमोध्यायः ।। ६४ ।।"
  }
]