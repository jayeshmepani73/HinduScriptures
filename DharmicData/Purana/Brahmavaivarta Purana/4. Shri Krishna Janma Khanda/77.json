[
  {
    "text": "अथ सप्तस्पततितमोऽध्यायः\nनन्द उवाच\nकेन स्पप्नेन किं पुण्यं केन मोक्षो भवेत्सुखम् ।\nकोऽपि कोऽपि च सुस्वप्नस्तत्सर्वं कथय प्रभो ।। १ ।।"
  },
  {
    "text": "श्रीभगवानुवाच\nवेदेषु सामवेदश्च प्रशस्तः सर्वकर्मसु ।\nतथैव कण्वशाखायां पुण्यकाण्डे मनोहरे ।। २ ।।"
  },
  {
    "text": "स व्यवतो यश्च दुःस्वप्नः शश्वतपुण्यफलप्रदः ।\nतत्सर्व निखिलं तात कथयामि निशामय ।। ३ ।।"
  },
  {
    "text": "स्वप्नाध्यायं प्रवक्ष्यामि बहुपुण्यफलप्रदम् ।\nस्वप्नाध्यायं नरः श्रुत्वा गङ्गास्नानफलं लभेत् ।। ४ ।।"
  },
  {
    "text": "स्वप्नक्तु प्रथमे यामे संवत्सरफलप्रदः ।\nद्वितीये चाष्टभिर्मासैस्त्रिभिर्मासैस्तृतीयरे ।। ५ ।।"
  },
  {
    "text": "चतुर्थे चार्धमासेन स्वप्नः स्वात्मफलप्रदः ।\nदशाहे फलदः स्वप्नोऽप्यरुणोदयदर्णने ।। ६ ।।"
  },
  {
    "text": "प्रातःस्वप्नश्च फलदस्तत्क्षणं यदि बोधितः ।\nदिने मनसि यद्दृष्टं तत्सर्व च लभेद्ध्रुवम् ।। ७ ।।"
  },
  {
    "text": "चिन्ताव्याधिसमायुक्तो नरः स्वप्नं च पश्यति ।\nतत्सर्व निष्फलं तात प्रयात्येव न संशयः ।। ८ ।।"
  },
  {
    "text": "जचडो मूत्रपुरीषेण पीडितश्च भयाकुलः ।\nदिगम्बरो मुक्तकेशो न लभेत्स्वप्नजं फलम् ।। ९ ।।"
  },
  {
    "text": "दृष्ट्वा स्वप्नं च निद्रालुर्यदि निद्रां प्रयति च ।\nविमूढो वक्ति चेद्रात्रौ न लभेत्स्वप्नजं फलम् ।। १० ।।"
  },
  {
    "text": "उक्तवा काश्यपगोत्रे च विपर्त्ति लभते ध्रुवम् ।\nदुर्गते दुर्गतिं याति नीचे व्याधिंप्रयाति च ।। ११ ।।"
  },
  {
    "text": "शत्रौ भयं च लभते मूर्खे च कलहं लभेत् ।\nकामिन्यां धनहानिः स्याद्रात्रौ जोरभयं भवेत् ।। १२ ।।"
  },
  {
    "text": "निद्रायां लभते शोकं पण़्डिते वाञ्छितं फलम् ।\nन प्रकाश्यश्च सुस्वप्नः पण्डितैः काश्यपे व्रज ।। १३ ।।"
  },
  {
    "text": "गवां च कुञ्जराणां च हयानां च व्रजेश्वर ।\nप्रासादानां च शैलानां वृक्षाणां च तथैव च ।। १४ ।।"
  },
  {
    "text": "आरोहणं च धनदं भोजनं रोदनं तथा ।\nप्रतिगृह्यतथा वीणां सस्याढ्यां भूमिमालभेत् ।। १५ ।।"
  },
  {
    "text": "शस्त्रास्त्रेण यदा विद्धो व्रणेन कृमिणा तथा ।\nविष्ठया रुधिरेणैव संयुक्तोऽप्यर्थवान्भवेत् ।। १६ ।।"
  },
  {
    "text": "स्वप्नेऽप्यगम्यागमतो भार्यालाभं करोति यः ।\nमूत्रसिक्तः पिबेच्छुकं नरकं च विशत्यपि ।। १७ ।।"
  },
  {
    "text": "नगरं प्रविशेद्रक्तं समुद्रं वा सुधां पिबेत् ।\nशुभवार्तामवाप्नोति विपुलं चार्थमालभेत् ।। १८ ।।"
  },
  {
    "text": "गजं नृपं सुवर्ण च वृषभं घेनुमेव च ।\nदीपमन्नं फलं पुष्पं कन्यां छत्रं रथं ध्वजम् ।। १९ ।।"
  },
  {
    "text": "कुटुम्बं लभते दृष्ट्वा कीर्तिं च विपुलां श्रियम् ।\nपूर्णकुम्भंद्विजं वह्निं पुष्पताम्बूलमन्दिरम् ।। २० ।।"
  },
  {
    "text": "शुक्लधान्यं नदं वेश्यां दृष्ट्वा श्रियमवाप्नुयात् ।\nगोक्षीरं च घृतं दृष्ट्वा चार्थ पुण्यधनं लभेत् ।। २१ ।।"
  },
  {
    "text": "पायसं पद्मपत्रे च दधि दुग्धं घृतं मधु ।\nमिष्टान्नं स्वस्तिकं भुक्त्वा ध्रुवं राजा भविष्यति ।। २२ ।।"
  },
  {
    "text": "पक्षिणां मानुषाणां च भुङ्क्ते मांसं नरो यदि ।\nबह्वर्थं शुभवार्तां च लभते वाञ्छितं फलम् ।। २३ ।।"
  },
  {
    "text": "छत्रं वा पादुकां वाऽपि लब्ध्वा धान्यं च गच्छति ।\nअसिं च निर्मरं तीक्ष्णं तत्तथैव भविष्यति ।। २४ ।।"
  },
  {
    "text": "हेलया संतरेद्यो हि स प्रधानो भविष्यति ।\nदृष्ट्वा च फलितं वृक्षं धनमाप्नोति निश्चितम् ।। २५ ।।"
  },
  {
    "text": "सर्पेण भक्षितो यो हि णर्थलात्रश्च तद्भवेत् ।\nस्वप्ने सूर्य विधुं दृष्ट्वा मुच्यते व्याधिबन्धनात् ।। २६ ।।"
  },
  {
    "text": "वडवां कुक्कुटीं दृष्ट्वा कौञ्चीं भार्यं लभेद्ध्रुवम् ।\nस्वप्नेयो निगडैर्बद्धः प्रतिष्ठां पुत्रमालभेत् ।। २७ ।।"
  },
  {
    "text": "दध्यन्नं पायसं भुङ्कते पद्मपत्रे नदीतटे ।\nविशीर्णपद्मपत्रे च सोऽपि राजा मविष्यति ।। २८ ।।"
  },
  {
    "text": "जलौकसं वृश्चिकं च सर्प च यदि पश्यति ।\nधनं पुत्रं च विजयं प्रतिष्ठां वा लभेदिति ।। २९ ।।"
  },
  {
    "text": "शृङ्गिभिर्दंष्ट्रिभिः कोलैर्वानरैः पीडितो यदि ।\nनिश्चितं च भवेद्राजा धनं च विपुलं लभेत् ।। ३० ।।"
  },
  {
    "text": "मत्स्यं मांसं मौक्तिकं च शङ्खं चन्दनहीरकम् ।\nयस्तु पश्यति स्वप्नान्ते विपुलं धनमालभेत् ।। ३१ ।।"
  },
  {
    "text": "सुरां च रुधिरं स्वर्ण भुक्त्वा विष्ठांधनं लभेत्।\nप्रतिमां शिवलिङ्गंच लभेद्दृष्ट्वा जयं धनम् ।। ३२ ।।"
  },
  {
    "text": "फलितं पुष्पितं बिल्वमाम्रं दृष्ट्वा लभेद्धनम् ।\nदृष्ट्वा च ज्वलदग्निं च धनं बुद्धिं श्रियं लभेत् ।। ३३ ।।"
  },
  {
    "text": "आमलकं धात्रौफलमुत्पलं च धनागमम् ।\nदेवताश्च द्विजा गावः पितरो लिङ्गिनस्तथा ।। ३४ ।।"
  },
  {
    "text": "यद्ददाति मिथःस्वप्ने तत्तथैव भविष्यति ।\nशुक्लाम्बरधरा नार्यः शुक्लमाल्यानुलेपना ।\nसमाश्लिष्यन्ति यं स्वप्ने तस्य श्रीः सर्वतः सुखम् ।। ३५ ।।"
  },
  {
    "text": "पीताम्बरधरां नारीं पीतमाल्यानुलेपनाम् ।\nअवगूहति यः स्वप्ने कल्याणं तस्य जायते ।। ३६ ।।"
  },
  {
    "text": "सर्वाणि शुक्लानि प्रशंसितानि भस्मास्थिकार्पासविवर्जितानि ।\nसर्वाणि कृष्णन्यतिनिन्दितानि गोहस्तिवाजिद्विजदेववर्ज्यम् ।। ३७ ।।"
  },
  {
    "text": "दिव्य स्त्री सस्मिता विप्रा नत्नभूषणभूषिता ।\nयस्य मन्दिरमायाति स प्रियं लभते ध्रुवम् ।। ३८ ।।"
  },
  {
    "text": "स्वप्ने च ब्रह्मणो देवो ब्राह्मणी देवकन्यका ।\nब्राह्मणो ब्राह्मणी वाऽपि संतुष्टा सस्मिता सती ।। ३९ ।।"
  },
  {
    "text": "फलं ददाति यस्मै च तस्य पुत्रो भविष्यति ।\nयं स्वप्ने ब्राह्मणा नन्द कुर्वन्ति च शुभाशिषम् ।। ४० ।।"
  },
  {
    "text": "यद्वदन्ति भवेत्तस्य तस्यैश्वर्य भवेद्ध्रुवम् ।\nपरितुष्टो द्विजश्रेष्ठश्टाऽऽयाति यस्य मन्दिरम् ।। ४१ ।।"
  },
  {
    "text": "नारायणः शिवो ब्रह्मा प्रविशेत्तु तदाश्रमम् ।\nसंपत्तिस्वस्य भवति यशश्च विपुलं शुभम् ।। ४२ ।।"
  },
  {
    "text": "पदे पदे सुखं तस्य समानं गौरवं लभेत् ।\nअकस्मादपि स्वप्ने तु लभते सुरभिं यदि ।। ४३ ।।"
  },
  {
    "text": "भूमिलाभो भवेत्तस्य भार्या चापि पतिव्रता ।\nकरेण कृत्वा हस्ती यं मस्तके स्थापयेद्यदि ।। ४४ ।।"
  },
  {
    "text": "राज्यलाभोभवेत्तस्य निश्चितं च श्रुतौ मतम् ।\nस्वप्ने तु ब्राह्मणस्तुष्टः समाश्लिष्यतियं व्रज ।। ४५ ।।"
  },
  {
    "text": "तीर्थस्नायी भवेत्सोऽपि निश्चितं च श्रियाऽन्वितः ।\nस्वप्ने ददाति पुष्पं च यस्मै पुण्यवते द्विजः ।। ४६ ।।"
  },
  {
    "text": "जययुक्तो भवेत्सोऽपि यशस्वी च धरी सुखी ।\nस्वप्ने दृष्टवा च तीर्थानि सौधरत्नगृहाणि च ।। ४७ ।।"
  },
  {
    "text": "जययुक्तश्च धनवांस्तीर्थस्नायी भवेन्नरः ।\nस्वप्ने तु पूणंकलशं कश्चित्कस्मै ददाति च ।। ४८ ।।"
  },
  {
    "text": "पुत्रलाभो भवेत्तस्य मंपत्तिं वा समालभेत् ।\nहस्ते कृत्वा तु कुडवमाढकं वारसुन्दरी ।। ४९ ।।"
  },
  {
    "text": "यस्य मन्दिरमायाति स लक्ष्मीं लभते ध्रुवम् ।\nदिव्या स्त्री यद्गृहं गत्वा पुरीषं विसृजेद्द्विज ।। ५० ।।"
  },
  {
    "text": "अर्थलाभो भवेत्तस्य दारिद्र्यं च प्रयाति च ।\nयस्य गेहं समायाति ब्राह्मणो भार्यया सह ।। ५१ ।।"
  },
  {
    "text": "पार्वत्या सह शंभुर्वा लक्ष्म्या नारायणोऽथवा ।\nब्राह्मणो ब्राह्मणी वाऽपि स्वप्ने तस्मै प्रदीयते ।। ५२ ।।"
  },
  {
    "text": "धान्यं पुष्पाञ्जलिं वाऽपि तस्य श्रीः सर्दतोमुखी ।\nमुक्ताहारं पुष्पमाल्यं चन्दनं च लभेद्व्रज ।। ५३ ।।"
  },
  {
    "text": "स्वाप्ने ददाति विप्रश्च तस्य श्रीः सर्वo ।\nगोरोचनं पताकां वा हरिद्रामिक्षुदण्डकम् ।। ५४ ।।"
  },
  {
    "text": "सिद्धान्नं च लभेत्स्वप्ने तस्य श्रीः सर्वo ।\nब्राह्मणो ब्रह्माणी वाऽपि ददाति यस्य मस्तके ।। ५५ ।।"
  },
  {
    "text": "छत्रं वा शुक्लवान्यं व स चराजा भविष्यति ।\nस्वप्ने लथस्थः पुरुषः शुक्लमाल्यानुलेपनः ।। ५६ ।।"
  },
  {
    "text": "तत्रस्थोदधि भुङ्क्ते च पायसं वा लृपो भवेत् ।\nस्वप्ने ददाति विप्रश्च ब्राह्मणी च सुधांदधि ।। ५७ ।।"
  },
  {
    "text": "प्रशस्तपात्रं यस्मै वा सोऽपि राजा भवेद्ध्रुवम् ।\nकुमारी चाष्टवर्षीया रत्नभूषणभूषिता ।। ५८ ।।"
  },
  {
    "text": "यस्य तुष्टा भवेत्स्वप्ने स भवेत्कविपण़्डितः ।\nददाति पुस्तकं स्वप्ने यस्मै पुण्यवते च सा ।। ५९ ।।"
  },
  {
    "text": "स भवेद्विश्वविख्यातः कवीन्द्रः पण़्डितेश्वरः ।\nयं पाठयति स्वप्ने वा मातेव च सुतं यथा ।। ६० ।।"
  },
  {
    "text": "सरस्वतीसुतः सोऽपि तत्परो नास्ति पण्डितः ।\nब्राह्मणः पाठयेद्यं च पितेव यत्नपूर्वकम् ।। ६१ ।।"
  },
  {
    "text": "ददाति पुस्तकं प्रीत्या स च सत्सदृशो भवेत् ।\nप्राप्नोति पुस्तकं स्वप्ने पथि वा यत्र तत्र वा ।। ६२ ।।"
  },
  {
    "text": "स पण्डितो यशस्वी च विख्यातश्च महीतले ।\nस्वप्ने यस्मै महामन्त्रं विप्रो विप्रे ददाति चेत् ।। ६३ ।।"
  },
  {
    "text": "स भवेत्पुरुषः प्राज्ञो धनवान्गुणवान्सुधीः ।\nस्वप्ने ददाति मन्त्रं वा प्रतिमां वा शिलामयीम् ।। ६४ ।।"
  },
  {
    "text": "यस्मै ददाति विप्रश्च मन्त् सिद्धिश्च तद्भवेत् ।\nविप्रं विप्रसमूहं च दृष्ट्वा नत्वाऽऽशिषं लभेत् ।। ६५ ।।"
  },
  {
    "text": "राजेन्द्रः स भवेद्वाऽपि किंवा च कविपण्डितः ।\nशुक्लधान्ययुतां भूमीं यस्मै विप्र समुत्सृजेत् ।। ६६ ।।"
  },
  {
    "text": "स्वप्नेऽपि परितुष्टश्च स भवेत्पृथिवीपतिः ।\nस्वप्न विप्रो रथे कृत्वा नानास्वर्गं प्रदर्शयेत् ।। ६७ ।।"
  },
  {
    "text": "चिरंजीवी भवेदायुर्धनवृद्धिर्भवेद्ध्रुवम् ।\nविप्राय विप्रः संतुष्टो यस्मै कन्यां ददाति च ।। ६८ ।।"
  },
  {
    "text": "स्वप्ने च स भवेन्नित्यं धनाढ्यो भूवतिः स्वयम् ।\nस्वप्ने सरोवरं दृष्टवा समुद्रं वा नदीं नदम् ।। ६९ ।।"
  },
  {
    "text": "शुक्लाहिं शुक्लशैलं च दृष्ट्वा श्रियमवाप्नुयात् ।\nयं पश्यन्ति मृतं स्वप्ने स भवेच्चिरजीवनः ।। ७० ।।"
  },
  {
    "text": "अरोगी रोगिणं दु खी सुशिनं च सुखं भवेत् ।\nदिव्या स्त्री यं प्रवदति मम स्वामी भवानिति ।। ७१ ।।"
  },
  {
    "text": "स्वप्ने दृष्ट्वा च चागतिं स च राजा भवेद्दृढम् ।\nस्वप्ने वा कालिकां दृष्ट्वा लब्धवा स्फटिकमालिकाम् ।। ७२ ।।"
  },
  {
    "text": "इन्द्रचापं शक्रवज्रं स प्रतिष्ठां लभेद्ध्रुवम् ।\nस्वप्ने वदति यं विप्रो मम दासो भवेति च ।। ७३ ।।"
  },
  {
    "text": "हरिदास्यं च मद्भक्तिं स लब्ध्वा वैष्णवो भवेत् ।\nस्वप्ने विप्रो हरीः शंभुर्ब्राह्मणी कमला शिवा ।। ७४ ।।"
  },
  {
    "text": "शक्ला स्त्री देवमाता वा जाह्नवी वा सरस्वती ।\nगोपालिकावेषधरी बालिका राधिका मम ।। ७५ ।।"
  },
  {
    "text": "बालश्च बालगोपालः स्वप्नविद्भिः प्रकाशितः ।\nएष ते कथितो नन्द सुस्वप्नः पुण्यहेतुकः ।।\nश्रोतुमिच्छसि किं वा त्वं किं भूयः कथयामि ते ।। ७६ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारादनाo सुस्वप्नकथानं\nनाम सप्तसप्ततितमोऽध्यायः ।। ७७ ।।"
  }
]