[
  {
    "text": "अथ द्विनवतितमोऽध्यायः\nनारायण उवाच\nश्रीकृष्णप्रेरितो हृष्टः प्रणम्य च गणेश्वरम् ।\nस्मरन्नारायणं शंभुं दुर्गा लक्ष्मीं सरस्वतीम् ।। १ ।।"
  },
  {
    "text": "गङ्गां च मनसि ध्यात्वा दिमीशं तं महेश्वरम् ।\nप्रजगामोद्धवश्चैव दृष्ट्वा मङ्गलमूचकम् ।। २ ।।"
  },
  {
    "text": "शुश्राव दुंदुभिं घण्टानादं शङ्खध्वनिं तथा ।\nहरिशब्दं च संगीतं शुश्राव मङ्गलध्वनिम् ।। ३ ।।"
  },
  {
    "text": "पतिपुत्रवतीं साध्वीं प्रदीपं माल्यदर्पणम् ।\nपरिबूर्णतमं कुम्भं दधिलाजफलानि च ।। ४ ।।"
  },
  {
    "text": "दूर्वाङ्कुरं शुक्लधान्यं रजतं काञ्चनं मधु ।\nब्राह्मणानां समूहं च कृष्णसारं वृषं घृतम् ।। ५ ।।"
  },
  {
    "text": "सद्योमांसं गजेन्द्रं च नृपेन्द्रं श्वेतघोटकम् ।\nपताकां नकुलं चाषं शुक्लं पुष्पं च चन्दनम् ।। ६ ।।"
  },
  {
    "text": "दृष्ट्वैवं पथि कल्याणं प्राप वृन्दावनं वनम् ।\nददर्श पुरतो वृक्षं भाण्डीरे वटमक्षयम् ।। ७ ।।"
  },
  {
    "text": "स्निग्धपर्ण रक्तवर्ण पुण्यदं तीर्थमीप्सितम् ।\nसुवेषान्बालकांश्चैव रत्नभूषणभूषितान् ।। ८ ।।"
  },
  {
    "text": "वदतो बलकृष्णेति रुदतश्च शुचाऽन्वितान् ।\nतानाश्वास्य ययौ दूरं प्रविश्य नगरं मुदा ।। ९ ।।"
  },
  {
    "text": "ददर्श नन्दशिबिरं रचितं विश्वकर्मणा ।\nमणिरत्नविनिर्माणं मुक्तामाणिक्यहीरकैः ।। १० ।।\nपरिच्छन्नं मनोरम्यं सद्रत्नकलशान्वितम् ।\nद्वारं चित्रं विचित्राढ्यं दृष्ट्वा च प्रविवेश सः ।। ११ ।।"
  },
  {
    "text": "अवरुह्य रथात्तूर्ण तस्थौ तत्प्राङ्गणे मुदा ।\nयशोदा रोहिणी शीघ्रं पप्रच्छ कुशलं परम् ।। १२ ।।"
  },
  {
    "text": "आसनं च जलं गां च मधुपर्कं ददौ मुदा ।\nक्व नन्दः क्व बलः कृष्णः सत्यं तत्कथयोद्धव ।। १३ ।।"
  },
  {
    "text": "उद्धवः कथयामास सर्व भद्रं क्रमेण च ।\nसार्धं च बलकृष्णाभ्यां नन्दः सानन्दपूर्वकम् ।। १४ ।।"
  },
  {
    "text": "आयास्यति विलम्बेन कृष्णोपनयनावधि ।\nयुष्माकं कुशलं तत्वं विज्ञाय विधिपूर्वकम् ।। १५ ।।"
  },
  {
    "text": "अहं यास्यामि मथुरां यशोदे शृणु सांप्रतम् ।\nश्रृत्वा मङ्गलवार्ता च यशोदा रोहिणी मुदा ।। १६ ।।"
  },
  {
    "text": "ब्राह्मणाय ददौ रत्नं सुवर्णं वस्त्रमीप्सितम् ।\nउद्धवं भोजयामास मिष्टान्नं च सुधोपमम् ।। १७ ।।"
  },
  {
    "text": "मणिश्रेष्ठं च रत्नं च ददौ तस्मै च हीरकम् ।\nवाद्यं च वादयामास भद्रं नानाविधं तथा ।। १८ ।।"
  },
  {
    "text": "ब्रह्मणान्भोजयामास कारयामास मङ्गलम् ।\nवेदाश्च पाठयामास परमानन्दपूर्वकम् ।। १९ ।।"
  },
  {
    "text": "शंकरं पूजयामास विप्रद्वारा परं विभूम् ।\nनानोपहारैर्नैवेद्यैः पुष्पधूपप्रदीपकैः ।। २० ।।\nचन्दनैर्वस्त्रताम्बूलैर्मधुगव्यघृतादिभिः ।\nभवानीं पूजयामास श्रीवृन्दारण्यदेवताम् ।। २१ ।।"
  },
  {
    "text": "षोडशोपचारैर्द्रव्यैर्बलिभिर्विविधैर्मुने ।\nमहिषाणां शते शुद्धं छागालानां सहस्रकम् ।। २२ ।।"
  },
  {
    "text": "मेषाणामयुतं शुद्धं युक्तमादाय पञ्चकम् ।\nब्राह्मणेभ्यः स्वर्णशतं धेनुनां च शतं तथा ।। २३ ।।"
  },
  {
    "text": "प्रददौ दक्षिणां तूर्ण कृष्णकल्याणहेतवे ।\nउद्धवं पूजयामास सादरं च पुनः पुनः ।। २४ ।।"
  },
  {
    "text": "समाश्वास्य यशोदां च रोहिणीं गोपबालकान् ।\nवृद्धान्गोपालिकाः सर्वाः प्रययू रासमण्डलम् ।। २५ ।।"
  },
  {
    "text": "ददर्श रासं रुचिरं चन्द्रमण्डलवर्तुलम् ।\nश्रीरामकदलीस्तम्भशतकैरुपशोभितम् ।। २६ ।।"
  },
  {
    "text": "युक्तैश्च स्निग्धवसनैश्चन्दनानां च पल्लवैः ।\nपट्टसूत्रनिबद्धैश्च श्रीयुक्तमाल्यजालकैः ।। २७ ।।"
  },
  {
    "text": "दधिलाजफलैः पट्टैः पुष्पैर्दूर्वाङ्कुरैरपि ।\nचन्दनागुरुकस्तूरीकुङ्कुमैः परिसंस्कृतम् ।। २८ ।।"
  },
  {
    "text": "वेष्टितं सक्षितं यत्नाद्गोपिकानां त्रिकोटिभिः ।\nत्रिलक्षैः सुन्दरै रम्यैः संसक्तं रतिमन्दिरैः ।। २९ ।।"
  },
  {
    "text": "लक्षगोपैः परिवृतं कृष्णागमनशङ्कितैः ।\nयमुनां दक्षिणां कृत्वा प्रययौ मालतीवनम् ।। ३० ।।\nचन्दनानां चम्पकानां यूथिकानां तथैव च ।\nकेतकीमाधवीनां च वनं कृत्वा प्रदक्षिणम् ।। ३१ ।।"
  },
  {
    "text": "बकुलानां वञ्जुलानामशोकानां च काननम् ।\nमल्लिकानां पलाशानां शिरीषाणां तथैव च ।। ३२ ।।"
  },
  {
    "text": "धात्रीणां काञ्चनानां च कर्णिकानां वनं तथा ।\nनागेश्वराणां विपिनं लवङ्गानां तथैव च ।। ३३ ।।"
  },
  {
    "text": "वनं च शालतालानां हिन्तालानां वनं तथा ।\nपनसानां रसालानां लाङ्गलीनां मनोहरम् ।। ३४ ।।"
  },
  {
    "text": "मन्दारकाननं रम्यं वामं कृत्वा च सत्वरम् ।\nदृष्ट्वा कुन्दवनं रम्यं संप्राप्य मधुकाननम् ।। ३५ ।।"
  },
  {
    "text": "पुंस्कोकिलानां शब्देन मधुरेण समन्वितम् ।\nमधुव्रतसमूहानां मधुरध्वनिबूरितम् ।। ३६ ।।"
  },
  {
    "text": "वन्यवृक्षैः परिवृतं माध्वीकाधारमीप्सितम् ।\nवातेन वन्यबुष्पाणां वरितः सुरभीकृतम् ।। ३७ ।।"
  },
  {
    "text": "तद्दृष्ट्वा राजमार्गेण यशोदोक्तेन सांप्रतम् ।\nययौ शीघ्रं निरुद्विग्निं रहस्यं बदरीवनम् ।। ३८ ।।"
  },
  {
    "text": "श्रीफलानां च निम्बार्नां नारिङ्गाणां वनं तथा ।\nपद्मानां करवीराणां तुलसीनां च काननम् ।। ३९ ।।"
  },
  {
    "text": "दृष्टवा रक्तिमवर्णं च सुपक्वफलमीप्सितम् ।\nतदेव वामतः कृत्वा विवेश कदलीवनम् ।। ४० ।।\nअतीव निर्जने रम्ये ददर्श राधिकाश्रमम् ।\nमणीन्द्राणां च प्राकारं परिखादुर्गवेष्टितम् ।। ४१ ।।"
  },
  {
    "text": "अत्यगम्यं रिपूणां च मित्राणां सुगमं सुखम् ।\nगोप्यं संकेतमार्गं च रक्षकैः परिरक्षितम् ।। ४२ ।।"
  },
  {
    "text": "नानाचित्रविचित्राढ्यं निर्मितं विश्वकर्मणा ।\nमणीन्द्रमुक्तामाणिक्यहीरहारोज्ज्वलं परम् ।। ४३ ।।"
  },
  {
    "text": "रत्नेन्द्रसाररचितं रत्नस्तम्भैः सुशोभितम् ।\nरत्नसोपानसंसक्तमन्दिरेण मनोहरम् ।। ४४ ।।"
  },
  {
    "text": "अमूल्यरत्नखचितं कलशैः परिशोभितम् ।\nवाह्निशुद्धांशुकाभिश्च पताकाभिः परिष्कृतम् ।। ४५ ।।"
  },
  {
    "text": "सद्रत्नदर्पणोत्कृष्टं चर्चितं श्वेतचामरैः ।\nददर्श सिंहद्वारं च युक्तं रत्नकपाटकैः ।। ४६ ।।"
  },
  {
    "text": "द्वारोपरि विचित्रं च रम्यं वृन्दावनं वनम् ।\nकदम्बकाननं रम्यं तद्वास्त्रहरणादिकम् ।। ४७ ।।"
  },
  {
    "text": "विश्वकर्मविरचितं सुरम्यं रासमण्डलम् ।\nनानारत्नकुटीरं च गोपगोपीसमन्वितम् ।। ४८ ।।"
  },
  {
    "text": "रक्षितं गोपिकालक्षैर्वेत्रहस्तैर्मनोहरैः ।\nस्वच्छन्दाचरणैः शश्वदमितैर्बलिभिर्मुदा ।। ४९ ।।"
  },
  {
    "text": "तद्द्वारं पुरतो दृष्ट्वा विलङ्क्य च जगाम् सः ।\nद्वितीयं द्वारमुल्लङ्घ्य तस्मादुत्तममीप्सितम् ।। ५० ।।\nद्वारं चतुर्थं संप्राप्य सर्वस्माच्च विलक्षणम् ।\nतत्पश्चात्पञ्चमं द्वारं ददर्श चित्रमुत्तमम् ।। ५१ ।।"
  },
  {
    "text": "द्वारषट्कं च प्रययौ सर्वत्र रुचिरं परम् ।\nरामरावणयोर्युद्धं भित्तिचित्रं मनोहरम् ।। ५२ ।।"
  },
  {
    "text": "दशावतारं विष्णोश्च कृत्रिमं रासमण्डलम् ।\nयमुनाजलकेलिं च रचितां विश्वकर्मणा ।। ५३ ।।"
  },
  {
    "text": "गोपिकानां सहस्रेणा षष्ठं द्वारं च रक्षितम् ।\nरत्नेन्द्रसारनिर्माणभूषणैर्भूषितेन च ।। ५४ ।।"
  },
  {
    "text": "सद्रत्नदण़्डहस्तेन हीरकैर्भूषितेन च ।\nमणीन्द्रमुक्तामाणिक्यहीरहारान्वितेन च ।। ५५ ।।"
  },
  {
    "text": "माधवी तत्प्रधाना सा पप्रच्छ सांप्रतं शिवम् ।\nददौ प्रत्युत्तरं सर्वं क्रमेण च स उद्धवः ।। ५६ ।।"
  },
  {
    "text": "गत्वा विज्ञापयामास राधाप्रियसखीगणम् ।\nसा माधवी महाहृष्टा तत्र संस्थाप्य तं मुदा ।। ५७ ।।"
  },
  {
    "text": "श्रुत्वा मङ्गलवार्तां च राधाप्रियसखीगणैः ।\nकृत्वा शङ्खध्वनिं घण्टामृदङ्गपटहस्वनम् ।। ५८ ।।"
  },
  {
    "text": "कृत्वा निर्मञ्छनं शीघ्रमुद्धवं प्रियमागतम् ।\nहृष्टा प्रवेशयामास राधाभ्यन्तरमुत्तमम् ।। ५९ ।।"
  },
  {
    "text": "अमूल्यरत्ननिर्माणं गत्वा मन्दिरमुत्तमम् ।\nददर्श पुरतो राधां कुह्वा चन्द्रकलोपमाम् ।। ६० ।।\nसुपक्वपद्मनेत्रां च शयानां शोकमूर्च्छिताम् ।\nरुदतीं रक्तवदनां विल्ष्टां च त्यक्तभूषणाम् ।। ६१ ।।"
  },
  {
    "text": "निश्चेष्टां च निराहारां सुवर्णवर्णकुण्डलाम् ।\nशुष्किताधरकण्ठां च किंचिन्निः श्वाससंयुताम् ।। ६२ ।।"
  },
  {
    "text": "प्रणनाम च तां दृष्ट्वा भक्तिनम्रात्मकंधरः ।\nपुलकाञ्चितसर्वाङ्गो भक्त्या भक्तः स उद्धवः ।। ६३ ।।"
  },
  {
    "text": "उद्धव उवाच\nवन्दे राधापदाम्भोजं ब्रह्मादिसुरविन्दतम् ।\nयत्कीर्तिः कीर्तनेनैव पुनाति भुवनत्रयम् ।। ६४ ।।"
  },
  {
    "text": "नमो गोकुलवासिन्यै राधिकायै नमो नमः ।\nशतशृङ्गनिवासिन्यै चन्द्रावत्यै नo ।। ६५ ।।"
  },
  {
    "text": "तुलसीवनवासिन्य वृन्दारण्यै नo ।\nरासमण्डलवासिन्यै रासेश्वर्यै नo ।। ६६ ।।"
  },
  {
    "text": "विरजातीरवासिन्यै वृन्दायै च नo ।\nवृन्दावनविलासिन्यै कृष्णायै च नo ।। ६७ ।।"
  },
  {
    "text": "नमः कृष्णप्रियायै च शान्तायै च नo ।\nकृष्णवक्षःस्थितायै च तत्पियायै नo ।। ६८ ।।"
  },
  {
    "text": "नमो वैकुण्ठवासिन्यै महालक्ष्म्यै नo ।\nविद्याधिष्ठातृदेव्यै च सरस्वत्यै नo ।। ६९ ।।\nसर्वैश्वर्याधिदेव्यै च कमलायै नo ।\nपद्मनाभप्रियायै च पद्मायै च नo ।। ७० ।।\nमहाविष्णोश्च मात्रे च पराद्यायै नo ।\nनमः सिन्धुसुतायै च मर्त्यलक्ष्मयै नo ।। ७१ ।।"
  },
  {
    "text": "नारायणप्रियायै च नारायण्यै नo ।\nनमोऽस्तु विष्णुमायायै वैष्णव्यै च नo ।। ७२ ।।"
  },
  {
    "text": "महामायास्वरूपायै संपदायै नo ।\nनमः कल्याणरूपिण्यै शुभायै च नo ।। ७३ ।।"
  },
  {
    "text": "मात्रे चतुर्णा वेदानां सावित्र्यै च नo ।\nनमोऽस्तु बुद्धिरूपायै ज्ञानदायै नo ।। ७४ ।।"
  },
  {
    "text": "नमो दुर्गविनाशिन्यै दुर्गादेव्यै नo ।\nतेजःसु सर्वदेवानां पुरा कृतयुगे मुदा ।। ७५ ।।"
  },
  {
    "text": "अधिष्टानकृतायै च प्रकृत्यै च नo ।\nनमस्त्रिपुरहारिण्यै त्रिपुरायै नo ।। ७६ ।।"
  },
  {
    "text": "सुन्दरीषु च रम्यायै निर्गुणायै नo ।\nममो निद्रास्वरूपायै निर्गुणायै नo ।। ७७ ।।"
  },
  {
    "text": "नमो दक्षसुतायै च नमः सत्यै नo ।\nनमः शैलसुतायै च पार्वत्यै च नo ।। ७८ ।।"
  },
  {
    "text": "नमो नमस्तपस्विन्यै ह्यु मायै च नo ।\nनिराहारस्वरूपायै ह्यपर्णायै नo ।। ७९ ।।"
  },
  {
    "text": "गौरीलौकविलासिन्यै नमो गौर्यै नo ।\nनमः कैलासवासिन्यै माहेश्वर्यैः नo ।। ८० ।।\nनिद्रायै च दयायै च श्रद्धायै च नo ।\nनमो धृत्यै क्षमार्यै च लज्जायै च नo ।। ८१ ।।"
  },
  {
    "text": "तृष्णायै क्षुत्स्वरूपायै स्थितिकर्त्र्यै नo ।\nनमः संहाररूपिण्यै महामार्यै नo ।। ८२ ।।"
  },
  {
    "text": "भयायैं चाभयायैं च मुक्तिदायै नo ।\nनमः स्वधायैं स्वाहायै शान्तयै कान्त्यै नo ।। ८३ ।।"
  },
  {
    "text": "नमस्तुष्ट्यैं च पुष्ट्यै च दयायै च नo ।\nनमो निद्रास्वरूपायै श्रद्धायै च नo ।। ८४ ।।"
  },
  {
    "text": "क्षुत्पिपासास्वरूपायै लज्जायैं च नo ।\nनमो धृत्यैं क्षमायैं च चेतनायैं नo ।। ८५ ।।"
  },
  {
    "text": "सर्वशक्तिस्वरूपिण्यै सर्वमात्रे नo ।\nअग्नौ दाहस्वरूपायै भद्रायै च नo ।। ८६ ।।"
  },
  {
    "text": "शोभायै पूर्णचन्द्रे च शरत्पद्म नo ।\nनास्ति भेदो यथा देवि दुग्धधावल्ययोःसदा ।। ८७ ।।"
  },
  {
    "text": "यथैव गन्धभूम्योश्च यथैव जलशैत्ययौः ।\nयथैव शब्दन्भसोर्ज्योतिः सूर्यकयोर्यथा ।। ८८ ।।"
  },
  {
    "text": "लोके वेदे पुराणे च राधामाधवयोस्तथा ।\nचेतनं कुरु कल्याणि देहि मामुत्तरं सति ।। ८९ ।।"
  },
  {
    "text": "इत्युक्त्वा चोद्धवस्तत्र प्रणनाम पुनः पुनः ।\nइत्युद्ववकृतं स्तोत्रं यः पठेद्भक्तिपूर्वकम् ।। ९० ।।\nइह लोके सुखं भुक्त्वा यात्यन्ते हरिमन्दिरम् ।न भवेद्बन्धुविच्छेदो रोगः शोकः सुदारुणः ।। ९१ ।।"
  },
  {
    "text": "प्रोषिता स्त्री लभेत्कान्तं भार्याभेदी लभेत्प्रियाम् ।\nअपुत्रो लभते पुत्रान्निर्धनो लभते धनम् ।। ९२ ।।"
  },
  {
    "text": "निर्भूमिर्लभते भूमिं प्रजाहीनो लभेत्प्रजाम् ।\nरोगाद्विमुच्यते रोगी बद्धी मुच्यते बन्धनात् ।। ९३ ।।"
  },
  {
    "text": "भयान्मुच्येत भीतस्तु मुच्येताऽऽपन्नआपदः ।\nअस्पष्टकीर्तिः सुयशा मूर्खो भवति पण्डितः ।। ९४ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo राधास्तोत्रं\nनाम द्विनवतितमोऽध्यायः ।। ९२ ।।"
  }
]