[
  {
    "text": "अथ चतुरधिकशततमोऽध्यायः\nनारायण उवाच\nएतस्मिन्नन्तरे ब्रह्मा भवान्या च भवः स्वयम् ।\nअनन्तश्चापि धर्मश्च भास्करश्च हुताशनः ।। १ ।।"
  },
  {
    "text": "कुबेरो वरुणश्चैव पवनश्च यमस्तथा ।\nमहेन्द्रश्चपि चन्द्रश्च रुद्राश्चैकादशैव ते ।। २ ।।"
  },
  {
    "text": "अन्ये देवाश्च मुनयो वसवः सप्त एव च ।\nआदित्याश्चापि दैत्याश्च गन्धर्वाः किन्नरास्तथा ।। ३ ।।"
  },
  {
    "text": "आययुर्द्वारकां द्रष्टुं श्रीकृष्णं च बलं तथा ।\nआगच्छन्तं च सहसा वटमूलं मनोहरम् ।। ४ ।।"
  },
  {
    "text": "दृष्ट्वा च देवताः सर्वास्तुष्टुवुः पुरुषोत्तमम् ।\nआकाशाच्च विमानैश्च संप्राप्य वटमूलकम् ।। ५ ।।"
  },
  {
    "text": "ददृशुर्द्वारकां रम्यामतीव सुमनोहरम् ।\nमुक्तामाणिक्यहीरेणा रत्नराजिविराजिताम् ।। ६ ।।"
  },
  {
    "text": "परितश्चतुरस्रां च शतयोजनसंमिताम् ।\nसप्तभिः परिखाभिश्च गम्भीराभिश्च वेष्टिताम् ।। ७ ।।"
  },
  {
    "text": "प्राकारैर्नवभिर्युक्तां लक्षैः क्रीडासरोवरैः ।\nमनोहरैः सपद्मैश्च सहितैश्च मधुव्रतैः ।। ८ ।।"
  },
  {
    "text": "शोभितां सर्वतोभद्रैः पुष्पोद्यानत्रिलक्षकैः ।\nप्रफुल्लपुष्पैः पवनैः सर्वत्र सुरभीकृताम् ।। ९ ।।"
  },
  {
    "text": "आमोदितां च शीतेन मन्दचन्दनवायुना ।\nतरुभिर्नारिकेलाणां शोभितां शतकोटिभिः ।। १० ।।"
  },
  {
    "text": "गुवाकानां च वृक्षैश्च भूषितां तच्चतुर्गुणैः ।\nचतुर्गुणैर्गुवाकानां युक्तामाम्रमहीरुहैः ।। ११ ।।"
  },
  {
    "text": "परीतां पनसानां च वृक्षैराम्रसमैर्मुने ।\nसुशोभितां च तालानां द्रुमैराम्रसमैर्मुने ।। १२ ।।"
  },
  {
    "text": "अश्वत्थैर्बदरीभिश्च बिल्वैराम्रातकैर्वटैः ।\nशाल्मलीभिश्च जम्बूभिः कदम्बैश्चापि शोभिताम् ।। १३ ।।"
  },
  {
    "text": "वंशैश्च तिन्तिडीभिश्च चम्पकैर्बकुलैस्तथा ।\nनागेश्वरैर्नागरङ्गैर्जम्बीरैर्दाडिमैर्युताम् ।। १४ ।।"
  },
  {
    "text": "खर्जुरैरर्जुनैः पिष्टैरिक्षुभिः काञ्चनैरपि ।\nहरीतकीभिर्धात्रीभिरिन्दुभिः परितः प्लुताम् ।। १५ ।।"
  },
  {
    "text": "शालैः प्रियालैर्हिन्तालैः शिरीषैः सप्तपर्णकैः ।\nअन्यैर्नानाद्रुमैरिष्टैरिष्टां युक्तां परिप्लुताम् ।। १६ ।।"
  },
  {
    "text": "असंख्यैर्मन्दिरै रम्यैरत्युच्चैरपि संस्कृताम् ।\nरत्नेन्द्रसारनिर्माणैर्मुक्तामाणिक्यभूषितैः ।। १७ ।।"
  },
  {
    "text": "माणिक्यहीरकैश्चित्रैः सद्रत्नकलशान्वितैः ।\nमणिभिर्निर्मितैरिष्टैः सोपाननिकरैर्वरैः ।। १८ ।।"
  },
  {
    "text": "कपाटैः कठिनैर्दव्यैरर्गलाकीलकैर्युताम् ।\nहरिन्मणीनां स्तम्भानां कदम्बैरपि संयुतैः ।। १९ ।।"
  },
  {
    "text": "नानाचित्रैर्विचित्रैश्च सुचित्रैश्च परिष्कृतैः ।\nदर्पणैः सूक्ष्मवस्त्रैश्च शोभितैः श्वेतचामरैः ।। २० ।।"
  },
  {
    "text": "प्राङ्गणैः पद्मरागाद्यरिन्द्रनीलपरिष्कृताम् ।\nवीथीभी रत्नखचितैराजमार्गैः समन्विताम् ।। २१ ।।"
  },
  {
    "text": "ग्रीष्मध्याह्नसूर्याभां ज्वलितां रत्नतेजसा ।\nगवाक्षलक्षैः संयुक्तां वाजिशालापरिष्कृताम् ।। २२ ।।"
  },
  {
    "text": "दृष्ट्वा च द्वारकां रम्यां ते देवा विस्मयं ययुः ।\nप्रसन्नवदनो देवो लाङ्गली भगवानजः ।। २३ ।।"
  },
  {
    "text": "सस्मार यदुवंशानां समूहमुग्रसेनकम् ।\nवसुदेवं देवकीं च पाण्डवांश्च समातृकान् ।। २४ ।।"
  },
  {
    "text": "नन्दं यशोदां गोपालान्राजेन्द्रमुनिपुंगवाम् ।\nगन्धर्वान्किन्नरांश्चैव सहितो यदुपुंगवैः ।। २५ ।।"
  },
  {
    "text": "नन्दो यशोदा गोपाश्च जनन्या सह पाण्डवाः ।\nगन्धर्वाः किन्नराश्चैव विद्याधर्यश्च नारद ।। २६ ।।"
  },
  {
    "text": "किन्नर्यश्चापि नर्तक्यो गायका वाद्यभाण्डकाः ।\nभिक्षुका भाण्डकाश्चैव भट्टाश्चगणकास्तथा ।। २७ ।।"
  },
  {
    "text": "नानादेशो द्भवा भूपा वैद्याश्चान्ये च मानवाः ।\nसंन्यासिनश्च यतयोऽवधूता ब्रह्मचारिणः ।। २८ ।।"
  },
  {
    "text": "आययुर्मुनयः सर्वे सशिष्याः सिद्धपुंगवाः ।\nसनकश्च सनन्दश्च त्तीयश्च सनातनः ।। २९ ।।"
  },
  {
    "text": "सनत्कुमारो भगवाञ्ज्ञानिनां च गुरोर्गुरुः ।\nशिष्यैस्त्रिकोटिभिः सार्ध पञ्चवर्षा दिगम्बरः ।। ३० ।।"
  },
  {
    "text": "शिष्यैस्त्रिलक्षैः सहितो दुर्वासा भगवानजः ।\nलक्षशिष्यैः कश्यपश्च वाल्मीकिश्च त्रिलक्षकैः ।। ३१ ।।"
  },
  {
    "text": "लक्षशिष्यैर्गौ तमश्च कौटिभिश्च बृहस्पतिः ।\nशुक्रस्त्रिकोटिभिः सार्ध भरद्वाजश्च लक्षकैः ।। ३२ ।।"
  },
  {
    "text": "शिष्यैस्त्रिकोटिभिः सार्धमङ्गिरा भगवानजः ।\nवसिष्ठः कोटिभिः शिष्यैः प्रचेताः कोटिभिस्तथा ।। ३३ ।।"
  },
  {
    "text": "त्रिलक्षैश्च पुलस्त्यश्चाप्यगस्त्यः कोटिभिः सह ।\nपुलहो लक्षशिष्यैश्च क्रतुर्लक्षैस्थैव च ।। ३४ ।।"
  },
  {
    "text": "अत्रिस्त्रिकोटिभिः शिष्यैर्भृगुश्च पञ्चकोटिभिः ।\nत्रिकोटिभिर्मरीचिश्च शतानन्दः सहस्रकैः ।। ३५ ।।"
  },
  {
    "text": "सार्ध त्रिकोटिभिः शिष्यैर्ऋष्यशृङ्गो विभाण्डकः ।\nपापिनिः कोटिभिः शिष्यैर्लक्षैः कात्यायनस्तथा ।। ३६ ।।"
  },
  {
    "text": "याज्ञवल्क्यः सहस्रैश्च व्यासः शिष्यत्रिकोटिभिः ।\nशिष्यैर्लक्षैश्च सहितो गर्गः कुलपुलोहितः ।। ३७ ।।"
  },
  {
    "text": "गालवश्च सहस्रैश्च सहसैः सौभरिस्तथा ।\nत्रिकोटिभिर्लोमशश्च मार्कण्डेयस्त्रिकोटिभिः ।। ३८ ।।"
  },
  {
    "text": "कोटिभिर्वामदेवश्च जैगीषव्यस्त्रिकोटिभिः ।\nसांदीपनिर्देवलश्च सच्छिष्यैश्च त्रिकोटिभिः ।। ३९ ।।"
  },
  {
    "text": "वोढुः शिष्यैः कोटिभिश्च लक्षैः पञ्चशिखस्तथा ।\nअहं नारायणश्चैव नरो मम सहोदरः ।। ४० ।।"
  },
  {
    "text": "शिष्यैस्त्रिकोटिभिः सार्धं विश्वामित्रश्च कोटिभिः ।\nत्रिकोटिभिर्जरत्कारुरास्तीकश्च त्रिकोटिभिः ।। ४१ ।।"
  },
  {
    "text": "त्रिकोटिभिः पर्शुरामो वत्सो लक्षैश्च शिष्यकैः ।\nदक्षस्त्रिलक्षैः शिष्यैश्च कपिलः पञ्चकोटिभिः ।। ४२ ।।"
  },
  {
    "text": "संवर्तश्च त्रिलक्षैश्चाप्युतथ्यश्च तथैव च ।\nसहस्रैर्जैमिनिश्चैव पैलो लक्षैस्तथैव च ।। ४३ ।।"
  },
  {
    "text": "सुवणंश्च सहस्रैश्च वैशम्पायन एव च ।\nशिष्यैर्लक्षैः समेतश्च व्यासशिष्यः पुरोगमः ।। ४४ ।।"
  },
  {
    "text": "लक्षैः शिष्यैस्तथा शृङ्गी चोपमन्युस्तथैव च ।\nसहस्रैश्च गौरमुखः कचो लक्षैर्गुरोः सुतः ।। ४५ ।।"
  },
  {
    "text": "अश्वत्थामा तथा द्रोणः कृपाचार्यः सशिष्यकः ।\nभीष्मः कर्णश्च शकुनी राजा दुर्योधनस्तथा ।।\nनृपस्य भ्रातरः सर्वे चान्ये भूपा जगद्गुरुम् ।। ४६ ।।"
  },
  {
    "text": "श्रीभगवानुवाच\nशुभकर्मणि निष्पन्ने यास्यन्ति ये समागताः ।\nशिवब्रह्मादयो देवा मुनयश्च तथाऽपरे ।। ४७ ।।"
  },
  {
    "text": "भवाश्च यादवैः सार्धं प्रविश द्वारकां पुरीम् ।\nमत्पित्रा मातृभिः सार्ध माहेन्द्रे च क्षणे नृप ।। ४८ ।।"
  },
  {
    "text": "अपरे यदवोऽन्ये च यास्यन्ति मथुरां पुरीम् ।\nश्रुत्वेति विरसो राजा तमुवाच भयाकुलः ।। ४९ ।।"
  },
  {
    "text": "उग्रसेन उवाच\nवासुदेव न यास्यामि भूमिं तां पैतृकीं पुनः ।\nसर्वतीर्थपरां शुद्धां दैवे कर्मणि पैतृके ।। ५० ।।"
  },
  {
    "text": "पावके भूमिदेशे च पितॄणां निर्वपेत्तु यः ।\nतद्भूमिः स्वामिपितृभिः श्राद्धकर्मणि हन्यते ।। ५१ ।।"
  },
  {
    "text": "पितॄणां निष्फलं श्राद्धं देवानामपि पूजनम् ।\nकिंचित्फलप्रदं चैव संपूर्णे पैतृके स्थले ।। ५२ ।।"
  },
  {
    "text": "पुत्रपौत्रकलत्रेभ्यः प्राणेभ्यः प्रेयसी सदा ।\nदुर्लभा पैदृकी भूमिः पितुर्मातुर्गरींयसी ।। ५३ ।।"
  },
  {
    "text": "तत्सत्यं च पवित्रं च दैवे कर्मणि पैतृके ।\nक्रीडां च दत्ते दानं च परदत्तमशुद्धकम् ।। ५४ ।।"
  },
  {
    "text": "म्रियते पैतृकीभूम्यं तीर्थतुल्यफलं लभेत् ।\nगङ्गाजलसमं पूतं पतृखातोदकं हरे ।। ५५ ।।"
  },
  {
    "text": "तत्र स्नात्वा जले पूते गङ्गास्नानफलं लभेत् ।\nपितणां तर्पणां तत्र पवित्रं देवपूजनम् ।। ५६ ।।"
  },
  {
    "text": "पैतृकी जन्मभूमिश्चेद्द्विगुणं तत्फलं लभेत् ।\nपैतृकीभूमितुल्याच दानभूमिः सतामपि ।। ५७ ।।"
  },
  {
    "text": "वासुदेव उवाच\nभोगास्ते वचनं किं वा निषेकः केन वार्यंते ।\nपैतृकी तीर्थतुल्या सा किं तीर्थं द्वारकापरम् ।। ५८ ।।"
  },
  {
    "text": "सर्वतीर्थपरा श्रेष्ठा द्वारका बहपुण्यदा ।\nयस्याः प्रवेशमात्रेण नराणां जन्मखण्डनम् ।। ५९ ।।"
  },
  {
    "text": "दानं च द्वारकायां च श्राद्धं च देवपूजनम् ।\nचतुर्गुणं च तीर्थानां गङ्गादीनां च भूमिप ।। ६० ।।"
  },
  {
    "text": "गच्छ ब्रह्मदिभिः सार्ध मुनिभिर्यादवैः सह ।\nराजेन्द्रभवनं तत्र गृहाणां सादरं पुनः ।। ६१ ।।"
  },
  {
    "text": "करोति शश्वन्न्यक्कारं महेन्द्रस्यामरावतीम् ।\nनिवस त्वं सुधर्मायां माहेन्द्रे च क्षणे नृप ।। ६२ ।।"
  },
  {
    "text": "जम्बुद्वीपस्थिता भूपा राजेन्द्रमण्डलेश्वराः ।\nकरं दास्यन्ति तुभयं च महेन्द्राय सुरा यथा ।। ६३ ।।"
  },
  {
    "text": "भूयाज्जितः कुबेरश्च धनेन धनसंपदा ।\nतेजसा भास्करश्चापि महेन्द्रः संपदः तथा ।। ६४ ।।"
  },
  {
    "text": "देवा जिता रणेनैव पुण्येन मुनयो जिताः ।\nतपस्विनश्य तपसा व्रतीनश्च व्रतेन च ।। ६५ ।।"
  },
  {
    "text": "उग्रसेनसमो राजा न भूतो न भविष्यति ।\nसभायां यस्य भगवान्बलदेवो महाबलः ।। ६६ ।।"
  },
  {
    "text": "विश्वं च यस्य शिरसां सहस्राणं नरेश्वर ।\nएकस्मिञ्शिरसि न्यस्तं शूर्पे च सर्षपो यथा ।। ६७ ।।"
  },
  {
    "text": "न ह्यनन्तसमो देवो बलेन बलवत्तरः ।\nयद्गुणानां च नास्त्यन्तस्तेनानन्तं जगुर्बुधाः ।। ६८ ।।"
  },
  {
    "text": "वसवोऽष्टौ महाभागा रुद्राश्च शंकरं विना ।\nबलिनो द्वादशादित्या महेन्द्रश्च सुरैः समः ।। ६९ ।।"
  },
  {
    "text": "न समर्था ध्रुवं जेतुमुग्रसेनं नृपेश्वरम् ।\nकृष्णस्य वचनं श्रुत्वा प्रसन्नवदनो नृपः ।। ७० ।।"
  },
  {
    "text": "प्रययौ यादवैः सार्ध महेन्द्रभवनात्परम् ।\nस्वालयं द्वारकामध्ये ज्वलन्तं मणितेजसा ।। ७१ ।।"
  },
  {
    "text": "सहस्रैद्वरिपालैश्च शूलिभिर्दण्डहस्तकैः ।\nनियुक्तै रक्षितं द्वारं ददर्श मानवेश्वरः ।। ७२ ।।"
  },
  {
    "text": "अभ्यन्तरे च शिबिरं द्वारेभ्यः षड्भ्य एव च ।\nमन्दिराणां च शतकै रत्नानां परिभूषणम् ।। ७३ ।।"
  },
  {
    "text": "कोटिं मत्तगजेन्द्राणां ददर्श गजमन्दिरे ।\nचतुर्युगं गजौघं गजानां षड्गुणं तथा ।। ७४ ।।"
  },
  {
    "text": "महाबलांश्च तुरगान्सूर्याश्वं च हसन्ति ये ।\nगजेन्द्रराजं सर्वेषां वाहनानामपीश्वरम् ।। ७५ ।।"
  },
  {
    "text": "हसत्यैरावतं शश्वन्महेन्द्रस्य च नारद ।\nअत्युच्चैरुच्चैःश्रवमां ददर्श कोटिमीप्सितम् ।। ७६ ।।"
  },
  {
    "text": "खराणां दशकोटिं च पादातं षड्गुणं तथा ।\nनिर्माणं रत्नसाराणां तथानां पञ्चलक्षकम् ।। ७७ ।।"
  },
  {
    "text": "पञ्चलक्षं सारथीनां तत्राश्वं षड्गुणं तथा ।\nअश्ववाटं तत्समं च सुधर्मां च सभामपि ।। ७८ ।।"
  },
  {
    "text": "ददर्शाम्यन्तरे रम्ये देवौघमुनिसंयुताम् ।\nवह्निशुद्धाशुकै रम्यैर्भूषितां रक्तकम्बलैः ।। ७९ ।।"
  },
  {
    "text": "रत्नसिंहासनै रम्यैर्भूषितां रक्तपिङ्गलैः ।\nअमूल्यरत्ननिर्माणवीथीनां तेजसोज्ज्वलाम् ।। ८० ।।"
  },
  {
    "text": "वेष्टितां च महाभीतैः किंकरैः शतकोटिभिः ।\nप्रविवेश सभां रम्यां श्रुत्वा शङ्खध्वनिं शुभम् ।। ८१ ।।"
  },
  {
    "text": "वाद्यं च दुंदुभीनां च मुनीनां वेदमन्त्रकम् ।\nदृष्ट्वा नृपं समुत्तस्थौ वेगेन सबलो हरिः ।। ८२ ।।"
  },
  {
    "text": "ब्रह्मा महेश्वरश्चैव शेषश्च देवपुंगवाः ।\nसमुत्तस्थुः सुराः सर्वे मुनयश्च महाव्रताः ।। ८३ ।।"
  },
  {
    "text": "राजेन्द्राश्चापि सिद्धेन्द्रा वसुदेवपुरोगमाः ।\nरत्नसिंहासने रम्ये चोग्रसेनो महाबलः ।। ८४ ।।"
  },
  {
    "text": "समुवास महेन्द्रस्य मुनीनामाज्ञया हरेः ।\nदेवानां च गुरूणां च गर्गस्यापि तथैव च ।। ८५ ।।"
  },
  {
    "text": "सप्ततीर्थोदकेनैव पूर्णकुम्भेन नारद ।\nजकार वेदमन्त्रैश्च नृपस्याप्यभिषेचनम् ।। ८६ ।।"
  },
  {
    "text": "तस्मै वस्त्रयुगं दत्तं वह्निशुद्धं मनोहरम् ।\nवरुणेन पुरा दत्तं कृष्णाय परमात्मने ।। ८७ ।।"
  },
  {
    "text": "माल्यं च पारिजातानां चन्दनं रत्नभूषणम् ।\nरत्नच्छत्रं ददौ तस्मै बलदेवो महाबलः ।। ८८ ।।"
  },
  {
    "text": "ब्रह्मा कमण्डलुं चैव शूलं चापि महेश्वरः ।\nपार्वती रत्नमाल्यं च हारं च मालती सती ।। ८९ ।।"
  },
  {
    "text": "अन्ये देवाश्च मुनयो राजेन्द्राः सिद्धपुंगवाः ।\nयौतकं च ददौ तस्मै क्रमेण च पृथक्पृथक् ।। ९० ।।"
  },
  {
    "text": "वसुदेवो ददौ तस्मै शुभदं श्वेतचामरम् ।\nपवनेन पुरा दत्तं कृष्णाय परमात्मने ।। ९१ ।।"
  },
  {
    "text": "नन्दो ददौ च सुरभिं कामधेनुं च पूजिताम् ।\nयशोदा देवकी तस्मै रत्नश्रेष्ठं ददौ मुदा ।। ९२ ।।"
  },
  {
    "text": "सप्तभिः किंकरैश्चापि सैवितः श्वेतचामरैः ।\nदधार च्छत्रमक्रूरो भक्त्या चैवाऽऽज्ञया हरेः ।। ९३ ।।"
  },
  {
    "text": "रत्नसिहासने रम्ये ददर्श रत्नदर्पणम् ।\nअतीव पुण्यावाप्यं च हरिणां च पुरस्कृतः ।। ९४ ।।"
  },
  {
    "text": "चक्रुः स्तुतिं च भट्टाश्च भिङुका ब्राह्मणास्तथा ।\nददुः शुभाशिषं तस्मै देवाश्च मुनयस्तथा ।। ९५ ।।"
  },
  {
    "text": "ब्रह्मणेम्यो ददौ राजा रत्नकोटिं च भक्ततः ।\nभट्टभ्यो रत्नशतकं भिक्षुकेम्यस्तथैव च ।। ९६ ।।"
  },
  {
    "text": "अभिषिच्य नृपेन्द्रं च देवांश्च मुनिपुंगवान् ।\nसंपूज्य ब्राह्मणांश्चापि भट्टान्भिक्षुं द्विजं गुरुम् ।। ९७ ।।"
  },
  {
    "text": "स्वालयं च ययुः सर्वे यादवाश्च मुदाऽन्विताः ।\nये ये हरेः पार्षदाश्च ते सर्वे स्वालयं ययुः ।। ९८ ।।"
  },
  {
    "text": "प्रभाते चाऽऽययुः सर्वे सुधर्मा च सभां हरेः ।\nनमस्कृत्य नृपेन्द्रं च चोषुः सर्वे च संसदि ।। ९९ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारादनाo द्वारकाप्रवेश\nउग्रसेनाभिषेको नाम चतुरधिकशततमोऽध्यायः ।। १०४ ।।"
  }
]