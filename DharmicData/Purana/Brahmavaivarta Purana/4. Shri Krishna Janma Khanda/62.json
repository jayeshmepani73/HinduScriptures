[
  {
    "text": "अथ द्विषष्टितमोऽध्यायः\nनारद उवाच\nब्रह्मन् केन प्रकारेण रामो दाशरथिः स्वयम् ।\nचकार मोक्षणं कुत्र युगे गौतमयोषितः ।। १ ।।"
  },
  {
    "text": "रामावतारं सुखदं समासेन मनोहरम् ।\nकथायस्व महाभाग श्रोतुं कौतूहलं मम ।। २ ।।"
  },
  {
    "text": "नारायण उवाच\nब्रह्मणा प्रार्थितो विष्णुर्जातो दशरथात्स्वयम् ।\nकौसल्यायां च भगवांस्त्रेतायां च मृदाऽन्वितः ।। ३ ।।"
  },
  {
    "text": "कैकेय्यां भरतश्चैव रामतुल्यो गुणेन च ।\nलक्ष्मणश्चापि शत्रुघ्नः सुमित्रायां गुणार्णवः ।। ४ ।।"
  },
  {
    "text": "पिश्वामित्रप्रेषितश्च श्रीरामश्च सलक्ष्मणः ।\nप्रययौ मिथिलां रम्यां सीताग्रहणहेतवे ।। ५ ।।"
  },
  {
    "text": "दृष्ट्वा पाषाणारूपा च रामो वर्त्मनि कामिनीम् ।\nविश्वामित्रं च पप्रच्छ कारणं जगदीश्वरः ।। ६ ।।"
  },
  {
    "text": "रामस्य वचनं श्रुत्वा विश्वामित्रो महातपाः ।\nउवाच तत्र धर्मिष्ठो रहस्यं सर्वमेव च ।। ७ ।।"
  },
  {
    "text": "कारणं तन्मुखाच्छ्रृत्वा रामो भुवनपावनः ।\nपस्पर्श पादाङ्गुलिना सा बभूव च पद्मिनी ।। ८ ।।"
  },
  {
    "text": "सा राममाशिषं कृत्वा प्रययौ भर्तृ मन्दिरम् ।\nशुभाशिषं ददौ तस्मै भार्या संप्राप्य गौतमः ।। ९ ।।"
  },
  {
    "text": "रामश्च मिथिलां गत्वा धनुर्भङ्गं शिवस्या च ।\nचकार पाणिग्रहणं सीतायाश्चैव नारद ।। १० ।।"
  },
  {
    "text": "कृत्वा विवाहं राजेन्द्रो भृगुदर्प निहत्य च ।\nणयोध्यां प्रययौ रम्यां क्रीडाकौतुकमङ्गलैः ।। ११ ।।"
  },
  {
    "text": "राजा पुत्रं नृपं कर्तुमिषेय कृतसादरम् ।\nसप्ततीर्थोदकं तूर्णमानीय मुनिपुंगवान् ।। १२ ।।"
  },
  {
    "text": "कृताधिवासं श्रीरामं सर्व मङ्गलसंयुतम् ।\nदृष्ट्वा भरतमाता च कैकेयी शोकविह्वला ।। १३ ।।"
  },
  {
    "text": "वरयामास राजानं पूर्वमङ्गीकृतं वरम् ।\nरामस्य वनवासं च राजत्वं भरतस्य च ।। १४ ।।"
  },
  {
    "text": "वरं दातुं महाराजो नेयेष प्रेममोहितः ।\nधर्मसत्यभयेनैवोवाच रामो नृपं सुधी। ।। १५ ।।"
  },
  {
    "text": "श्रीराम उवाच\nतडागशतदानेन यत्पुण्यं लभते नरः ।\nततोऽधिकं च लभते वापीदानेन निश्चितम् ।। १६ ।।"
  },
  {
    "text": "दशवापीप्रदानेन यत्पुण्यं लभते नरः ।\nततोऽधिकं च लभते पुण्यं कन्याप्रदानतः ।। १७ ।।"
  },
  {
    "text": "दशकन्याप्रदानेन यत्पुण्यं लभते नरः ।\nततोऽधिकं च लभते यज्ञैकेन नराधिप ।। १८ ।।"
  },
  {
    "text": "शतयज्ञेन यत्पुण्यं लभते पुण्यकृज्जनः ।\nततोऽधिकं च लभते पुत्रास्यदर्शनेन च ।। १९ ।।"
  },
  {
    "text": "दर्शने शतपुत्राणां यत्पुण्यं लभते नरः ।\nतत्पुण्यं लभते नूनं पुण्यवान्सत्यबालनात् ।। २० ।।"
  },
  {
    "text": "न हि सत्यात्परो धर्मो नानृतात्पातकं परम् ।\nन हि गह्घासमं तीर्यं म देवः केशवात्परः ।। २१ ।।"
  },
  {
    "text": "नास्ति धर्मात्परो बन्धुर्नास्ति धर्मात्परं धनम् ।\nधर्मात्प्रियः परः को वा स्पधर्मं रक्ष यत्नतः ।। २२ ।।"
  },
  {
    "text": "स्वधर्मे रक्षिते तात शश्वत्सर्वत्र मङ्गलम् ।\nयशस्यं सुप्रतिष्ठा च प्रतापः पूजनं परम् ।। २३ ।।"
  },
  {
    "text": "यतुर्दशाब्दं धर्मेण त्यक्त्वा गृहसुखं म्रमन् ।\nवनवासं करिष्यामि सत्यस्य पालनाय ते ।। २४ ।।"
  },
  {
    "text": "कृत्वा सत्यं च शपथमिच्छयाऽनिच्छयाऽथवा ।\nन कृर्यात्पालनं यो हि भस्मान्तं तस्य सूतकम् ।। २५ ।।"
  },
  {
    "text": "कुम्भीपाके स पचति यावच्चन्द्रदिवाकरौ ।\nततो मूको भवेत्कुषठी मानवः सप्तजन्मसु ।। २६ ।।"
  },
  {
    "text": "इत्योवमुक्त्वा श्रीरामो विधाय कल्कलं जटाम् ।\nप्रययौ च महारण्ये सीतया लक्ष्मणेन च ।। २७ ।।"
  },
  {
    "text": "पुत्रशोकान्महाराजास्तत्याज स्वतनुं मुने ।\nपालनाय पितुः सत्यं रामो बभ्रामकानन ।। २८ ।।"
  },
  {
    "text": "कालान्तरे महारण्ये भगिनी रावणस्य च ।\nभ्रमन्ती कानने घोरे भर्त्रा सार्धं सुगौतुकात् ।। २९ ।।"
  },
  {
    "text": "ददर्श रामं कुलटा कामार्ता राक्षसी तदा ।\nपुलकाञ्चितसर्वाङ्गी सूर्च्छमाप स्मरेण च ।। ३० ।।"
  },
  {
    "text": "श्रीरामनिकटं गत्वा सस्मितोवाच कामुकी ।\nशस्वधौवनसंयुक्ताऽतिप्रौढा कामदुर्मदा ।। ३१ ।।"
  },
  {
    "text": "शूर्पणखोवाच\nहेराम हे धनश्याम रूपधाम सुणान्वित ।\nमायानुरक्तां वनितां मां गृहाण सुनिर्जने ।। ३२ ।।"
  },
  {
    "text": "श्रुत्वा शूर्पणखावाक्यं धर्मं संस्मृत्य धार्मिकः ।\nउवाच सधुरें वाक्यं शावभीतश्च नारद ।। ३३ ।।"
  },
  {
    "text": "श्रीराम उवाच\nअम्बमातः सभार्योऽहमभार्यं गच्छ मेऽनुजम् ।\nदुःखं प्रियोऽन्यां प्रभजेदितरं च सुखालयम् ।। ३४ ।।"
  },
  {
    "text": "रामस्य वचनं श्रुत्वा प्रययौ लक्ष्मणं मुदा ।\nददर्श लक्षमणं शान्तं कान्तं च लक्षणान्वितम् ।। ३५ ।।"
  },
  {
    "text": "मां भजस्व महाभागेत्युवाच च पुनः पुनः ।\nलक्ष्मणास्तद्वचः श्रुत्वा तामुवाच कुतूहलात् ।। ३६ ।।"
  },
  {
    "text": "लक्ष्मण उवाच\nविहाय रामं सर्वेशं हे मूढे दासमिच्छसि ।\nसीतादासी च मत्पत्नी सीतादासोऽहमेव च ।। ३७ ।।"
  },
  {
    "text": "भव सीतासपत्नी त्वं गच्छ रामं मदीश्वरम् ।\nतव पुत्रो भविष्यामि सीतायाश्चयथा सति ।। ३८ ।।"
  },
  {
    "text": "लक्ष्मणास्य वचः श्रुत्वा कामेन हृतमानसा ।\nउवाच लक्ष्मणं मूढा शुष्ककण्ठेष्ठतालुका ।। ३९ ।।"
  },
  {
    "text": "शूर्पणखोवाच\nयदी त्यजसि मां मूढ कामात्स्वयमुपस्थिताम् ।\nयुवयोश्च विपत्तिश्च भविष्य ति न संशयः ।। ४० ।।"
  },
  {
    "text": "ब्रह्मा च मोहिनीं त्यक्तवा विश्वेऽपूज्ये बभूव सः ।\nरम्भाशापेन दक्षश्च छागमस्तो बभूव सः ।। ४१ ।।"
  },
  {
    "text": "स्वर्वैद्यश्चोर्वशीशापाद्यज्ञभागविवर्जितः ।\nरूपहीनः कुबेरश्च मेनाशापेन लक्ष्मण ।। ४२ ।।"
  },
  {
    "text": "कामो घृताचीशापेन बभूव भस्मसाच्छिवात् ।\nबलिर्मदालसाशापाद्भ्रष्टराज्यो बभूव ह ।। ४३ ।।"
  },
  {
    "text": "शापेन मिश्रकेश्याश्च हृतभार्यो बृहस्पतिः ।\nमम शापात्तथा रामो हृतभार्यो भविष्यति ।। ४४ ।।"
  },
  {
    "text": "कामातुरां यौवनस्थां भार्या स्वयमुपस्थिताम् ।\nन त्यजेद्धर्मभीतश्च श्रुतं माध्यंदिने पुरा ।। ४५ ।।"
  },
  {
    "text": "इह त्यक्त्वा पिबद्ग्रस्तः परत्र नरकं व्रजेत् ।\nश्रुत्वा शूर्पणखावाक्यमर्धयन्द्रेण लक्ष्मणः ।। ४६ ।।"
  },
  {
    "text": "चिच्छेद नासिकां तस्याः क्षुरधारेण लीलया ।\nतस्या भ्राता च युयुधे बलवान्खरदूषणः ।। ४७ ।।"
  },
  {
    "text": "ससैन्यो लक्ष्मणास्त्रेण स जगाम यमालयम् ।\nचतुर्दशसहस्रं च राक्षसान्खरदूषणम् ।। ४८ ।।"
  },
  {
    "text": "मृतान्दृष्ट्वा शूर्पणखा भर्त्सयामास रावणम् ।\nसर्वं निवेदनं कृत्वा जगाम पुष्करं तदा ।। ४९ ।।"
  },
  {
    "text": "ब्रह्मणश्च वरं प्राप कृत्वा च दुष्करं तपः ।\nउवाच तादृशीं दृष्ट्वा निराहारां तपस्विनीम् ।। ५० ।।"
  },
  {
    "text": "सर्वज्ञस्तन्मनो मत्वा कृपासिन्धुश्च नारद ।। ५१ ।।"
  },
  {
    "text": "ब्रह्मोवाच\nअप्राप्य रामं दृष्प्रापं करोषि दुष्करं तपः ।\nजितेन्द्रियाणां प्रवरं लक्ष्मणं धर्मलक्षणम् ।। ५२ ।।"
  },
  {
    "text": "ब्रह्मविष्णुशिवादीनामीश्वरं प्रकृतेः परम् ।\nजन्मान्तरे च भर्तारं प्राप्स्यसि त्वं वरानने ।। ५३ ।।"
  },
  {
    "text": "इत्येवमुक्त्वा ब्रह्म च जगाम स्वालयं मुदा ।\nदेहं तत्याज सा वह्नो सा च कुब्जा बभूव ह ।। ५४ ।।"
  },
  {
    "text": "अथ शूर्पणखा वाक्यात्कोपात्कम्पितविग्रहः ।\nजहार मायया सीतां मायावी राक्षसेश्वरः ।। ५५ ।।"
  },
  {
    "text": "सीतां न दृष्ट्वा रामश्च मूर्च्छां प्राप चिरं मुने ।\nचेतनां कारयामास भ्राता चऽऽध्यात्मिकेन च ।। ५६ ।।"
  },
  {
    "text": "ततो बभ्राम गहनं शैलं च कंदरं नदम् ।\nअहर्निशं च शोकार्तो मुनीनामाश्रमं मुने ।। ५७ ।।"
  },
  {
    "text": "चिरमन्वेषणं कृत्वा न दृष्ट्वा जानकीं विभुः ।\nचकार मित्रतां रामः सुग्रीवेण स्वयं प्रभुः ।। ५८ ।।"
  },
  {
    "text": "निहत्य वालिनं बाणैर्ददौ राज्यं च लीलया ।\nसुग्रीवाय च मित्राय स्वीकारपालनाय वै ।। ५९ ।।"
  },
  {
    "text": "दूतान्प्रस्थापयामास सर्वत्र वानरेश्वाः ।\nतस्थौ सुग्रीवभवने श्रीरामश्च सलक्ष्मणः ।। ६० ।।"
  },
  {
    "text": "हनूमते वरं दत्तवा रम्यं रत्नाङ्गुलीयकम् ।\nसीतायै शुभसंदेशं प्राणधारणकारणम् ।। ६१ ।।"
  },
  {
    "text": "तं च प्रस्थापयामास दक्षिणां दिशमुत्तमाम् ।\nसुप्रीत्याऽऽलिङ्गनं दत्त्वा पादरेणून्सुदुर्लभान् ।। ६२ ।।"
  },
  {
    "text": "हनुमान्पययौ लङ्कां सीतान्वेषणहेतवे ।\nरामादधीतसंदेशो ययौ रुद्रकलोद्भवः ।। ६३ ।।"
  },
  {
    "text": "अशोककानने सीतां ददर्श शोककर्शिताम् ।\nनिराहारामतिकृशां कुह्वां चन्द्रकलामिव ।। ६४ ।।"
  },
  {
    "text": "सततं राम रामेति जपन्तीं भक्तिबूर्वकम् ।\nबिभ्रतीं च जटाभारं तप्तकाञ्चनसंनिभाम् ।। ६५ ।।"
  },
  {
    "text": "ध्यायमानां पदाब्जं च श्रीरामस्य दिपानिशम् ।\nशुद्धाशयां सुशीलां च सुव्रतां च पतिव्रताम् ।। ६६ ।।"
  },
  {
    "text": "महालक्ष्मीलक्ष्मयुक्तां प्रज्वलन्तीं स्वतेजसा ।\nपुण्यदां सर्वतीर्थानां दृष्ट्वा भुवनपावतीम् ।। ६७ ।।"
  },
  {
    "text": "प्रणम्य मातरं दृष्ट्वा रुदतीं वायुनन्दनः ।\nरत्नाङ्गुलीयं रामस्य ददौ तस्यै मुदाऽन्वितः ।। ६८ ।।"
  },
  {
    "text": "रुरोद धर्मी तां दृष्ट्वा धृत्वा तच्चरणाम्बुजम् ।\nउवाच रामसंदेशं सीताजीवनरक्षणम् ।। ६९ ।।"
  },
  {
    "text": "हनुमानुवाच\nपारेसमुद्रं श्रीरामः संनद्धश्च सलक्ष्मणः ।\nबभूव राममित्रं च सुग्रीवो बलवान्कपिः ।। ७० ।।"
  },
  {
    "text": "रामश्च वालिनं हत्वा राज्यं निष्कण्टकं ददौ ।\nसुग्रीवाय च मित्राय तद्भार्यं वालिना हृताम् ।। ७१ ।।"
  },
  {
    "text": "सुग्रीवश्च तवोद्धारं स्वीचकार च धर्मतः ।\nवानराश्च ययुः सर्वे तवान्वेषणकारणात् ।। ७२ ।।"
  },
  {
    "text": "प्राप्य मङ्गलवार्तां च मत्तो राजीवलोचनः ।\nगम्भीरं सागरं बद्ध्वा सोऽचिरेणाऽऽगमिष्यति ।। ७३ ।।"
  },
  {
    "text": "निहत्य रावणं पापं सपुत्रं च सबान्धवम् ।\nकरिष्यत्यचिरेणैव हे मातस्तव मोक्षणम् ।। ७४ ।।"
  },
  {
    "text": "अद्य रत्नमयीं लङ्कां निःशङ्कस्त्वतप्रसादतः ।\nभस्मीभूतां करिष्यामि मातः पश्य च सस्मितम् ।। ७५ ।।"
  },
  {
    "text": "मर्कटीडिम्भतुल्यां च लङ्कां पश्यामि सुव्रते ।\nमूत्रतुल्यं समुद्रं च शरावमिव भूतलम् ।। ७६ ।।"
  },
  {
    "text": "पिपीलिकासंघमिव ससैन्यं रावणं तथा ।\nसंहर्तुं च समर्थोंऽहं मुहूर्तार्धेन लीलया ।। ७७ ।।"
  },
  {
    "text": "रामप्रतिज्ञारक्षार्थं न हनिष्यामि सांप्रतम् ।\nस्वस्था भव महाभागे त्यज भीतिं मदीश्वरि ।। ७८ ।।"
  },
  {
    "text": "पानरस्य वचः श्रुत्वा रुरोदोच्चैर्मुहुर्मुहुः ।\nउवाच वचनं भीता रामपतिव्रता ।। ७९ ।।"
  },
  {
    "text": "सीतोवाच\nअये जीवति मे रामो मच्छोकार्णवदारुणात् ।। ८० ।।"
  },
  {
    "text": "अपि मे कुशली नाथः कौसल्यानन्दनः प्रभु ।\nकीदृशश्च कृशाङ्गश्च जानकीजीवनोऽधुना ।। ८१ ।।"
  },
  {
    "text": "किमाहारश्च किं भुङ्क्ते मम प्रणाधिकः प्रियः ।\nअपि पारे समुद्रस्य सत्यं सीतापतिः स्वयम् ।। ८२ ।।"
  },
  {
    "text": "अपि सत्यं क संनद्धो न शोकेन हतः प्रभुः ।\nअपि स्मरति मां पापां स्वामिनो दुःखरूपिणीम् ।। ८३ ।।"
  },
  {
    "text": "मदर्थे कति दुःखं वा संप्राप स मदीश्वरः ।\nहारो नाऽऽरोर्पितः कण्ठे पुरा व्यवहितो रतौ ।। ८४ ।।"
  },
  {
    "text": "अधुनैवाऽऽवयोर्मध्ये समुद्रः शतयोजनः ।\nअपि द्रक्ष्यामि तं रामं करुणासागरं प्रभुम् ।। ८५ ।।"
  },
  {
    "text": "कान्तं शान्तं नितान्तं च धर्मिष्ठं धर्मकर्मणि ।\nअपि सेवां करिष्यामि पादपद्मे पुनः प्रभोः ।। ८६ ।।"
  },
  {
    "text": "पतिसेवाविहीनाया मूढाया जीवनं दृथा ।\nअपि मे धर्मपुत्रश्च सत्यं जीवति लक्ष्मणः ।। ८७ ।।"
  },
  {
    "text": "मच्छोकसागरे मग्नो भग्नदर्पो मया विना ।\nवीराणां प्रवरो धर्मी देवकल्पश्च देवरः ।। ८८ ।।"
  },
  {
    "text": "अपि सत्यं ससंन्नद्धो सत्प्रभोरनुजः सदा ।\nअपि द्रक्ष्यामि सत्यं तं लक्ष्मणं धर्मलक्षणम् ।।\nप्राणानामधिकं प्रेम्णा धन्यं पुण्यस्वरूपिणम् ।। ८९ ।।"
  },
  {
    "text": "इत्येवं वचनं श्रुत्वा दत्त्वा प्रत्युत्तरं शुभम् ।\nभस्मीभूतां च तां लङ्कां चकार लीलया मुने ।। ९० ।।"
  },
  {
    "text": "पुनः प्रबोधं तस्यै च दत्तवा वायुसुतः कपिः ।\nप्रययौ लीलया वेगाद्यत्र राजीवलोचनः ।। ९१ ।।"
  },
  {
    "text": "सर्वं तत्कथायामास वृत्तान्तं मातुरेव च ।\nसीतामङ्गलवृत्तान्तं श्रुत्वा रामो रुरोद च ।। ९२ ।।"
  },
  {
    "text": "रुतोदोच्चैर्लक्ष्मणश्च सुग्रीवश्चापि नारद ।\nवानरा रुरुदुः सर्वे सहबलपराक्रमाः ।। ९३ ।।"
  },
  {
    "text": "निबध्य सेतुं लङ्कां च प्रययौ रघुनन्दनः ।\nससैन्यः सानुजः शीघ्रं संनद्धश्चापि नारद ।। ९४ ।।"
  },
  {
    "text": "निहत्य रावणं रामो रणं कृत्वा सबान्धवम् ।\nचकार मोक्षणं ब्रह्मन् सितायश्च शुभेक्षणे ।। ९५ ।।"
  },
  {
    "text": "कृत्वा पुष्पकयानेन सीतां सत्यपरायणाम् ।\nअयोध्यां प्रययौ शीघ्रं क्रीडाकौतुकमङ्गलैः ।। ९६ ।।"
  },
  {
    "text": "क्रीडां चकार भगवान् सीतां कृत्वा च वक्षसि ।\nविजहौ विरहज्वालां सीता रामश्च तत्क्षणम् ।। ९७ ।।"
  },
  {
    "text": "सप्तद्वीपेश्वरो रामो बभूव पृथिवीतले ।\nबभूव निखिला पृथ्वी आधिव्याधिविवर्जिता ।। ९८ ।।"
  },
  {
    "text": "बभूवतू रामपुत्रौ धार्मिकौ च कुशीलवौ ।\nतयोश्च पुत्रैः पौत्रेश्च सूर्यवंशोद्भवा नृपाः ।। ९९ ।।"
  },
  {
    "text": "इति ते कथितं वत्स श्रीरामचरितं शुभम् ।\nसुखदं मोक्षदं सारं पारपोतं भवार्णवे ।। १०० ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo श्रीरामाचरितं\nनाम द्विषष्टितमोऽध्यायः ।। ६२ ।।"
  }
]