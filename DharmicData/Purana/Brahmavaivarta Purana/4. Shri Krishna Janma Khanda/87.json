[
  {
    "text": "अथ सप्ताशीतितमोध्यायः\nनन्द उवाच\nत्वां ज्ञातुं नहि शक्ताश्च वेदा वेदप्रभुं स्वयम् ।\nसुरा ब्रह्मेशसेषाद्या मुनिसिद्धादयस्तथा ।। १ ।।"
  },
  {
    "text": "को भवानिति विज्ञातुं परं कौतूहलं मम ।\nतत्सर्व स्वात्मयाथार्थ्यं निर्जने कथय प्रभो ।। २ ।।"
  },
  {
    "text": "नारायण उवाच\nएतस्मिन्नन्तरे तत्र कृष्णं द्रष्टुं मुनीश्वराः ।\nआजग्मुः सहसा वत्स ज्वलन्तो ब्रह्मतेजसा ।। ३ ।।"
  },
  {
    "text": "पुलहश्च पुलस्त्यश्च क्रतुश्च भृगुरङ्गिराः ।\nप्रचेताश्च वसिष्ठश्च दुर्वासाः कण्व एव च ।। ४ ।।"
  },
  {
    "text": "कात्यायनः पाणिनिश्च कणादो गौतमस्तथा ।\nसनकश्च सनन्दश्च दृतीयश्च सनातनः ।। ५ ।।"
  },
  {
    "text": "कपिलश्चाऽऽसुरिश्चैव वायुः पञ्चशिखस्तथा ।\nविश्वामित्रो वाल्मीकिश्च कश्यपश्च पराशरः ।। ६ ।।"
  },
  {
    "text": "विभाण्डको मरीचिश्च शुक्रौऽत्रिश्च बृहस्पतिः ।\nगार्ग्यश्यापि तथा वात्स्यो व्यासश्च जैमिनिस्तथा ।। ७ ।।"
  },
  {
    "text": "मितवागृष्यशृङ्गश्च याज्ञवल्क्यः शुकस्तथा ।\nसौभरिः शुद्धजटिलो भरद्वाजः सुभद्रकः ।। ८ ।।"
  },
  {
    "text": "मार्कण्डेयो लोमशश्च आसुरिश्च विटङ्कणः ।\nअष्टावक्र शतानन्दो वामदेश्च भासुरिः ।। ९ ।।"
  },
  {
    "text": "संवर्तश्चाप्युतथ्यश्च नरोऽहं चापि नारद ।\nजाबालिः पर्शुरामश्चाप्यगस्त्यः पैल एव च ।। १० ।।"
  },
  {
    "text": "युधामन्युर्गौ रमुखोऽप्युपमन्युः श्रृतश्रवाः ।\nमैत्रेयश्च्यवनश्चैव वररुच्यर्षिरेव च ।। ११ ।।"
  },
  {
    "text": "तान्दृष्ट्वा सहसोत्थाय नमस्कृत्य पुटाञ्जलिः ।\nसिंहासनेषु रम्येषु वासयामास सादरम् ।। १२ ।।"
  },
  {
    "text": "पूजयामास विधिवत्कुशलप्रश्नपूर्वकम् ।\nपरस्परं च संभाष्य मध्ये कृष्ण उवास सः ।। १३ ।।"
  },
  {
    "text": "एतस्मिन्नन्तरे कृष्णस्तेजोराशिं ददर्श सः ।\nददुशुस्ते च मुनयोऽप्याकाशे च समुज्ज्वलम् ।। १४ ।।"
  },
  {
    "text": "तेजसोऽभ्यन्तरे वत्स कुमारं कनकप्रभाम् ।\nयथैव पञ्चवर्षीयं नग्नं बालकमीप्सितम् ।। १५ ।।"
  },
  {
    "text": "आविर्बभूव सहसा समामध्ये च नारद ।\nउत्तिष्टमानं सहसा तं दृष्ट्वा मुनपुंगवाः ।। १६ ।।"
  },
  {
    "text": "प्रणेमुर्मुनयः सर्वे शौरिश्च प्रणनाम तम् ।\nसस्मितं स्निग्धनेत्रं चकृत्वा युक्तिं च सादरम् ।। १७ ।।"
  },
  {
    "text": "स सर्वानाशिषं कृत्वा समुवास च संसदि ।\nउवाच तांश्च शौरिं च भगवन्तं सनातनम् ।। १८ ।।"
  },
  {
    "text": "सनत्कुमार उवाच\nभद्रं वो मुनयः शश्वत्तपसां फलमीप्सितम् ।\nकृष्णस्य कुशलप्रश्नं सिवबीजस्य निष्फलम् ।। १९ ।।"
  },
  {
    "text": "सांप्रतं कुशुलं वश्च दर्शनं परमात्मनः ।\nभक्तानुरोधाद्देहस्य परस्य प्रकृतेरपि ।। २० ।।"
  },
  {
    "text": "निर्गुणास्य निरीहस्य सर्वबीजस्य तेयसा ।\nभारावतरणायैव चाऽऽविर्भूतस्य सांप्रतम् ।। २१ ।।"
  },
  {
    "text": "श्रीकृष्ण उवाच\nशरीरधारिणश्चापि कुशलप्रश्नमीप्सितम् ।\nतत्कथं कुशलप्रश्नं मयि विप्र न विद्यते ।। २२ ।।"
  },
  {
    "text": "सनत्कुमार उवाच\nशरीरे प्राकृते नाथ संततं च शुभाशुभम् ।\nनित्यदेहे क्षेमबीजे शिवप्रश्नमनर्थकम् ।। २३ ।।"
  },
  {
    "text": "श्रीभगवानुवाच\nयो यो विग्रहधारी च स च प्राकृतिकः स्मृताः ।\nदेहो न विद्यते विप्र तां नित्यां प्राकृतिं विना ।। २४ ।।"
  },
  {
    "text": "सनत्कुमार उवाच\nरक्तबिन्दूद्भवा देहास्ते च प्राकृतिका स्मृताः ।\nकथं प्रकृतिनाथस्य बीजस्य प्राकृतं वपुः ।। २५ ।।"
  },
  {
    "text": "सर्वबीजस्य सर्वादिर्भवांश्च भगवान्स्वयम् ।\nसर्वेषामवतारणां प्रधानं बीजमव्ययम् ।। २६ ।।"
  },
  {
    "text": "कृत्वा वदन्ति वेदाश्च नित्यं सत्यं सनातनम् ।\nज्योतिःस्वरूपं प्रधानं बीजमव्ययम् ।। २७ ।।"
  },
  {
    "text": "मायया सगुणं चैव मायेशं निर्गुणं परम् ।\nप्रवदन्ति च वेदाङ्गास्तथा वेदविदः प्रभो ।। २८ ।।"
  },
  {
    "text": "श्रीकृष्ण उवाच\nसंप्रतं वासुदेवोऽहं रक्तपीर्याश्रितं वपुः ।\nकथं न प्रकृतो विप्र शिवप्रश्नमभीप्सितम् ।। २९ ।।"
  },
  {
    "text": "सनत्कुमार उवाच\nवासुः सर्वनिवासश्च विश्वानि यस्य लोमसु ।\nतस्य देवः परं ब्रह्म वासुदेव इतीरितः ।। ३० ।।"
  },
  {
    "text": "वासुदेवेति तन्नाम वेदेषु च चतुर्षु च ।\nपुराणेष्वितिहासेषु यात्रादिषु च दृश्यते ।। ३१ ।।"
  },
  {
    "text": "रक्तवीर्याश्रितो देहः क्व ते वेदे निरूपितः ।\nसाक्षिणो मुनयश्चैव धर्मः सर्वत्र एव च ।। ३२ ।।"
  },
  {
    "text": "साक्षिणो मम वेदाश्च रविचन्दौ च संप्रतम् ।। ३३ ।।"
  },
  {
    "text": "भृगुरुवाच\nसत्यं वदसि त्वमेव वैष्णवाग्रणीः ।\nस्वागतं कुशलं शश्वत्किंनिमित्तमिहाऽऽगतः ।। ३४ ।।"
  },
  {
    "text": "सनत्कुमार उवाच\nश्रूयतां मुनयः सर्वे श्रूयतां कृष्ण सांप्रतम् ।\nअहो येन निमित्तेन चातिशीघ्रमिहाऽऽगतः ।। ३५ ।।"
  },
  {
    "text": "श्रीकृष्ण उवाच\nभगवन्मर्वधर्मज्ञ किंनिमित्तमिहाऽऽगतः ।\nसर्वं जानासि सर्वज्ञ त्वमेव विदुषां वरः ।। ३६ ।।"
  },
  {
    "text": "सनत्कुमार उवाच\nधन्योऽसि भगवञ्छश्वन्मान्योऽसि जगतामपि ।\nसर्वेश्वरेश्वरोऽसि त्वं तत्परो नास्ति विश्वतः ।। ३७ ।।"
  },
  {
    "text": "श्रीकृष्ण उवाच\nयज्ञानां च व्रतानां च तपस्यानां द्विजेश्वर।\nसततं फलदाताऽहं दक्षिणाभिः सहेति य ।। ३८ ।।"
  },
  {
    "text": "इति श्रुत्वा कुमारश्च जवेन प्रययौ वने ।\nमत्वाऽऽश्चर्य च वचनं वारयामास तेऽपितम् ।। ३९ ।।"
  },
  {
    "text": "ऋषय ऊचुः\nहे सिद्धेन्द्र महाभाग कुमार करुणामय ।\nका शङ्कितकथा प्रोक्ता भगवत्कृष्णसंनिधौ ।। ४० ।।"
  },
  {
    "text": "किं पुत्र दृष्टमाश्चर्य श्रुतं किमपि कुत्रचित् ।\nअतीव कृत्वा विस्तीर्णमस्माकं वक्तुमर्हसि ।। ४१ ।।"
  },
  {
    "text": "एत स्मिन्न्नतरे ब्रह्मा पार्वत्या सह शंकरः ।\nअनन्तश्चापि धर्मश्च श्रीसूर्यश्च निशाकरः ।। ४२ ।।"
  },
  {
    "text": "आदित्या वसवो रुद्रा दिक्पालाद्याश्च देवताः ।\nश्रीकृष्णः सहसोत्थाय संभाध्य चपृथक्पृथकु ।। ४३ ।।"
  },
  {
    "text": "मधुपर्कादिकं दत्त्वा पूजयामास भक्तितः ।\nप्रणेसुर्ऋषयः सर्वे शेषं शंभुं विधिं शिवाम् ।। ४४ ।।"
  },
  {
    "text": "परस्परं च संभाषा बभूव द्विजदेवयोः ।\nसमुवासाऽऽसने मध्ये कुमारः कनकप्रभः ।।\nकथां कथितुमारेभे संसदि द्विजदेवयोः ।। ४५ ।।"
  },
  {
    "text": "मया गतश्च गोलोको न दृष्टो राधिकापतिः ।\nततो गतं च वैकुण्ठं तत्र नास्ति चतुर्भुजः ।। ४६ ।।"
  },
  {
    "text": "ततो गतश्च क्षीरोदस्तत्र नास्ति हरिः स्वयम् ।\nपरिश्रान्तो विषण्णश्च स्नातं क्षीरोदधेस्तटे ।। ४७ ।।"
  },
  {
    "text": "विस्तीर्णवालुकामध्ये कच्छपः शतयोजनः ।\nभीतश्च कम्पितस्तत्र दृष्टो दुःखी च शुष्कितः ।। ४८ ।।"
  },
  {
    "text": "निःसारितो राघवेण मीनेन च महात्मना ।\nधन्योऽसीति मयोक्तश्च नाहं धन्य उवाच सः ।। ४९ ।।"
  },
  {
    "text": "क्षीरोदः सागरो धन्यो जन्तवो यत्र मद्विधाः ।\nमत्तो महत्तराश्चापि ह्यसंख्याश्च महामुने ।। ५० ।।"
  },
  {
    "text": "भवान्धन्योऽस्ति क्षीरोद तेनोक्तो नाहमेव च ।\nधन्या वसुंधरा देवी यत्रैव सप्तसागराः ।। ५१ ।।"
  },
  {
    "text": "धन्याऽसि वसुधेत्युक्ता नाहमेवेत्युवाच सा ।\nधन्योऽनन्तो ममाऽऽधारः कृष्णांशो नागराड्विभुः ।। ५२ ।।"
  },
  {
    "text": "महस्रमूर्ध्ना मध्येऽहं मूर्ध्नि शूर्पे च सर्षपः ।\nधन्योऽसि शेषेत्युक्तोऽयं धन्यो नाहमुवाच वै ।। ५३ ।।"
  },
  {
    "text": "धन्यः कूर्मो ममाऽऽधारो गच्छ तत्रैव वै मुने ।\nधन्योऽसि कूर्मेत्युक्तोऽयं नारं धन्योऽस्मि वै मुने ।। ५४ ।।"
  },
  {
    "text": "वायुना धार्यमाणोऽहं मत्तो धन्यतमश्च सः ।\nधन्योऽसीत्युक्तः पवनो धन्यो नाहमुवाच सः ।। ५५ ।।"
  },
  {
    "text": "धन्यश्च भगवान्ब्रह्मा विधाता जगतामपि ।\nधन्योऽसि तत्र धाता च धन्यो नाहमुवाचसः ।। ५६ ।।"
  },
  {
    "text": "धन्यो महेश्वरो देवो योगीन्द्राणां गुरोर्गुरुः ।\nसर्वाराध्यः सर्वपूज्यो धर्मरूपः सनातनः ।। ५७ ।।"
  },
  {
    "text": "कालकालश्च संहर्ता स्वयं मृत्युंजयः प्रभुः ।\nधन्योऽसि तत्र शंभुश्च धन्यो नाहमुवाच सः ।। ५८ ।।"
  },
  {
    "text": "सर्वादौ पूजनं यस्य ज्ञानिनां च गुरोर्गुरुः ।\nधन्यो गणेश्वरो देवो देवानां प्रवरः परः ।। ५९ ।।"
  },
  {
    "text": "सिद्धेन्द्रेषु मुनीन्द्रेषु देवेन्द्रेषु श्रुतौ श्रुतम् ।\nयोगीन्द्रेषु च प्राज्ञेषु न गणेशात्परः पुमान् ।। ६० ।।"
  },
  {
    "text": "निम्नगासु यथा गङगा तीर्थेषु पुष्करं यथा ।\nवेदप्रणिहितो धर्मो ह्यधर्मस्तद्विपर्ययः ।। ६१ ।।"
  },
  {
    "text": "वेदो नारायणः साक्षाद्वयं पूज्या व्यवस्थया ।\nतस्माच्छास्त्राणि सर्वाणि पुराणानि च सन्ति वै ।। ६२ ।।"
  },
  {
    "text": "यस्मान्निरूपितो धर्मश्चेतिहासश्च संहिता ।\nतस्माद्धन्याश्च ते वेदा वदन्त्यत्र मनीषिणाः ।। ६३ ।।"
  },
  {
    "text": "यूयं धन्याश्च मान्याश्चेत्युक्ता वेदा मया ततः ।\nऊयुस्ते न वयं धन्या यज्ञसंघश्य सांप्रतम् ।। ६४ ।।"
  },
  {
    "text": "वयं व्यवस्थाकर्तारो यज्ञौघः फलदः स्वयम् ।\nतस्माद्धन्यः स एवापि गच्छ गच्छ महामुने ।। ६५ ।।"
  },
  {
    "text": "धन्योऽसि यज्ञसंघोऽसीत्युक्तस्तत्र मया विभो ।\nऊचुस्ते न वयं धन्या धन्यं कर्म शुभं मुने ।। ६६ ।।"
  },
  {
    "text": "शुभकर्मासि धन्यं त्वं नाहं धन्यमुवाच तत् ।\nकर्मणां फलदाता यः कर्महेतुश्च सांप्रतम् ।। ६७ ।।"
  },
  {
    "text": "धातुर्विधाता भगवान्सर्वादिः सर्वकारकः ।\nश्रीकृष्णः परमात्मा च धन्यो मान्यश्चनिश्चितम् ।। ६८ ।।"
  },
  {
    "text": "धर्मालयं ततो गत्वा न दुष्ट्वा जगदीश्वरम् ।\nमथुरामागतो द्रष्टुं परिपूर्णतम् प्रभुम् ।। ६९ ।।"
  },
  {
    "text": "यज्ञानां तपसां चैव व्रतानां शुभकर्मणाम् ।\nईश्वरं फलदातारं परमात्मानमेव च ।। ७० ।।"
  },
  {
    "text": "कारणं कारणानां च ब्रह्मादीनां पुरःसरम् ।\nधन्योऽसीति मयोक्तश्च दक्षिणाभिः सहेति च ।। ७१ ।।"
  },
  {
    "text": "इत्युक्तेन भगवता कथितं सर्वकारणम् ।\nदक्षिणाभिश्च फलदो हतयज्ञो ङ्यदक्षिणाः ।। ७२ ।।"
  },
  {
    "text": "दक्षिणा विप्रमुद्दिश्य तत्काले तु न दीयते ।\nएकरात्रे व्यतीते तु तद्दानं द्विगुणं भवेत् ।। ७३ ।।"
  },
  {
    "text": "मासे शतगुणं प्रोक्तं द्विमासे तु सहस्रकम् ।\nसंवत्सरे व्यतीते तु स दाता नरकं व्रजेत् ।। ७४ ।।"
  },
  {
    "text": "वर्षाणां च सहस्रं च मूत्रकुण्डे निपत्य च ।\nततश्चाण़्डालतां याति व्याधियुक्तश्च पातकी ।। ७५ ।।"
  },
  {
    "text": "दात्रा न दीयते दानं ग्रहीत्रा चेन्न गृह्यते ।\nउभौ तौ नरकं प्राप्तौ वर्षाणां च सहस्रकम् ।। ७६ ।।"
  },
  {
    "text": "यजमानश्च चाण्डालो ब्रह्मणस्तत्पुरोहितः ।\nव्याधियुक्तावुभौ तौ च पापिनौ कर्मणः फलात् ।। ७७ ।।"
  },
  {
    "text": "सर्वे देवाश्च मुनयो जहसुर्विस्मयं ययुः ।\nविस्मयं च ययौ नन्दस्तत्याज पुत्रभावकम् ।। ७८ ।।"
  },
  {
    "text": "रुरोद च सभामध्ये लज्जाहीनः शुचाऽऽकुलः ।\nत्यज मौहमितीत्युक्त्वा बोधयामास पार्वती ।। ७९ ।।"
  },
  {
    "text": "नन्द उवाच\nअमूल्यरत्नं माणिक्यं यथा कुजन्मनो गृहे ।\nस्थितं तेन च देवेश तथाऽहं वञ्चितः प्रभो ।। ८० ।।"
  },
  {
    "text": "ममापराधं भगवान् क्षमस्व प्रकृतेः पर ।\nयास्यामि न पुनर्गेहं गोकुलं यमुनातटम् ।। ८१ ।।"
  },
  {
    "text": "वृन्दावनं तथाऽऽवासं क्रीडावासं गदाग्रज ।\nतत्सर्वं च यशोदाया गोपिकान्तिकमेव च ।। ८२ ।।"
  },
  {
    "text": "किं ब्रवीमि यशोदां य प्रेयसीं राधिकामपि ।\nप्रेमपात्रं च बालौघं वद भोः कथयामि किम् ।। ८३ ।।"
  },
  {
    "text": "इत्युक्त्वा च सभामध्ये मर्च्छां संप्राप नारद ।\nक्रोडे कृत्वा जगन्नाथो बोधयामास तत्क्षणम् ।। ८४ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo भगवन्नन्दसंo\nसप्ताशीतितमोऽध्यायः ।। ८७ ।।"
  }
]