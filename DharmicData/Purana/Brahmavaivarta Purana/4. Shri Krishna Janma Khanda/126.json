[
  {
    "text": "अथ षड्विंशत्यधिकशततमोऽध्यायः\nनारायण उवाच\nगणेशपूजनं कृत्वा माधवो यादवैः सह ।\nदेवैर्मुनिभिरन्यैश्च देवीभिः सह नारद ।। १ ।।"
  },
  {
    "text": "अंशेन देवो देवीभी रुक्मिण्याद्याभिरेव च ।\nप्रययौ द्वारकां रम्यां तस्थौ सिद्धाश्रमे स्वयम् ।। २ ।।"
  },
  {
    "text": "कृत्वा सुप्रीतिसंभाषां सार्धगोलोकवासिभिः ।\nगोपैः सुहृद्भिर्नन्देन मात्रा गोप्या यशोदया ।। ३ ।।"
  },
  {
    "text": "उवाच मातरं तातं सुनीतं च चथोचितम् ।\nगोपांश्च गोकुलस्थांश्च बन्धुवर्गाश्च सांप्रतम् ।। ४ ।।"
  },
  {
    "text": "श्रीभगवानुवाच\nगच्छ नन्दव्रजं नन्द हे तात प्राणवल्ल्भ ।\nमातर्यशोदे त्वमपि परमार्थे यशस्विनि ।। ५ ।।"
  },
  {
    "text": "भुक्त्वा कालावशेषं च गच्छ गोलोकमुत्तमम् ।\nसालोक्यमुक्तिं दास्यामि सार्थ गोकुलवासिभिः ।। ६ ।।"
  },
  {
    "text": "इत्युक्त्वा भगवान्कृष्णः पित्रोरनुमतेन च ।\nजगाम राधिकास्थानं नन्दश्च गोकुलं तथा ।। ७ ।।"
  },
  {
    "text": "ददर्श राधा रुचिरां मुक्ताहारां च सस्मिताम् ।\nयथा द्वादशवर्षीयां शश्वत्सुस्थिरयौवनाम् ।। ८ ।।"
  },
  {
    "text": "रत्नोच्चैरासनस्था च गोपीत्रिशतकोटिभिः ।\nआवृता वेत्रहस्ताभिः सस्मिताभिश्च सांप्रतम् ।। ९ ।।"
  },
  {
    "text": "दृष्ट्वा च दूरतो राधा श्रीकृष्णं प्राणवल्लभम् ।\nशिशुवेषं सुवेषं च सुन्दरेशं च सस्मितम् ।। १० ।।"
  },
  {
    "text": "नवींनजलदश्यामं पींतकौशेयवाससम् ।\nचन्दनोक्षितसर्वाङ्गं रत्नभूषणभूषितम् ।। ११ ।।"
  },
  {
    "text": "मयूरपिच्छचूडं च मालतीमाल्यशोभितम् ।\nईषद्धास्यप्रसन्नास्यं भक्तानुप्रहविग्रहम् ।। १२ ।।"
  },
  {
    "text": "क्रीडाकमलमम्लानं धृतवन्तं मनोहरम् ।\nमुरलीहस्तविन्यस्तं सुप्रशस्तं च दर्पणम् ।। १३ ।।"
  },
  {
    "text": "जवेन च समुत्थाय गोपीभिः सह सादरम् ।\nप्रणम्य परया भक्त्या तुष्टाव परमेश्वरम् ।। १४ ।।"
  },
  {
    "text": "राधिकोवाच\nअद्य मे सफलं जन्मजीवितं च सुजीवितम् ।\nयद्दृष्ट्वा मुखचन्द्रं ते सुस्निग्धं लोचनं मनः ।। १५ ।।"
  },
  {
    "text": "पञ्च प्राणाश्च स्निग्धाश्च परमात्मा च सुप्रियः ।\nउभयोर्हर्षबीजं च दुर्लभं बन्धुदर्शनम् ।। १६ ।।"
  },
  {
    "text": "शोकार्णवे निमग्नाऽहं प्रदग्धा विरहानलैः ।\nत्वद्दृष्ट्याऽमृतवृष्ट्या च सुसिक्ताऽद्य सुशीतला ।। १७ ।।"
  },
  {
    "text": "शिवा शिवप्रदाऽहं च शिवबीजा त्वया सह ।\nशि (श) व स्वरूपा निश्चेष्टाऽप्यदृश्या च त्वया विना ।। १८ ।।"
  },
  {
    "text": "त्वयि तिष्ठति देहे च देही श्रीमाञ्छुचिः स्वयम् ।\nसर्वशक्तिस्वरूपा च शिवरूपा गते त्वयि ।। १९ ।।"
  },
  {
    "text": "स्त्रीपुंसो विंरहो नाथसामान्यश्च सुदारुणः ।\nयान्त्येव शक्तिभिः प्राणा विच्छेदात्परमात्मनः ।। २० ।।"
  },
  {
    "text": "इत्युक्त्वा राधिका वेवी परमात्मानमीश्वरम् ।\nस्वासने वासयासास कृत्वा पादार्चनं मुदा ।। २१ ।।"
  },
  {
    "text": "रत्नसिंहासने श्रीमानुवास राधया सह ।\nगोपीभिः सप्तभिः शश्वत्सेवितः श्वेतचामरैः ।। २२ ।।"
  },
  {
    "text": "चन्दना सा ददौ गात्रे सुगन्धि चन्दनं हरेः ।\nसस्मिता रत्नमाला सा रत्नमालां गले ददौ ।। २३ ।।"
  },
  {
    "text": "पद्मैः पद्मार्चिते पादपद्मे पद्मावती सती ।\nअर्ध्या ददौ सा सजलं दूर्वा पुष्पं च चन्दनम् ।। २४ ।।"
  },
  {
    "text": "मालतो मालतीमाल्यं चूडायां च हरेर्ददौ ।\nचम्पापुष्पस्य पुटकं ददौ चम्पावती सती ।। २५ ।।"
  },
  {
    "text": "पारिजाता च हरये पारिजातं ददौ मुदा ।\nसकर्पूरं च ताम्बूलं वासितं शीतलं जलम् ।। २६ ।।"
  },
  {
    "text": "ददौ कदम्बमाला सा कदम्बमालिकां शुभाम् ।\nक्रीडाकमलमम्लानममूल्यं र्तनदर्पणम् ।। २७ ।।"
  },
  {
    "text": "ददौ हस्ते हरेरेव कमला सा सुकोमला ।\nवरुणेन पुरा दत्तं वस्त्रयुग्मं च सुन्दरम् ।। २८ ।।"
  },
  {
    "text": "साक्षाद्गोरोचनाभं च सुन्दरी हरये ददौ ।\nमधुपात्रं मधुस्तस्मै मधुरं मधुपूर्णकम् ।। २९ ।।"
  },
  {
    "text": "सुधापूर्गं सुधापात्रं ददौ भक्त्या सुधामुखी ।\nचकार पुष्पशय्यां च गोपी चन्दनचर्चिताम् ।। ३० ।।"
  },
  {
    "text": "अम्लानमालतीपुष्पमालाजालविभूषिताम् ।\nरत्नेन्द्रसारनिर्माणमन्दिरे सुमनोहरे ।। ३१ ।।"
  },
  {
    "text": "मणीन्द्रमुक्तामाणिक्यहीरहारविभूषिते ।\nकस्तूरीकुङ्कुमाक्तेन वायुना सुरभीकृते ।। ३२ ।।"
  },
  {
    "text": "रत्नप्रदीपशतकैर्ज्वलद्भिश्च सुदीपिते ।\nधूपिते सततं धूपैर्नानावस्तुसमन्वितैः ।। ३३ ।।"
  },
  {
    "text": "कृत्वा शय्यां रतिकरीं ययुर्गोप्यश्च सस्मिताः ।\nदृष्ट्वा रहसि तल्पं च सुरम्यं सुमनोहरम् ।। ३४ ।।"
  },
  {
    "text": "माधवो राघया सार्ध विवेश रतिमन्दिरम् ।\nनानाप्रकारहास्यं च परिहासं स्मरोचितम् ।। ३५ ।।"
  },
  {
    "text": "द्वयोर्बभूव तल्पे च मदनातुरयोस्तथा ।\nमाल्यं ददौ च कृष्णाय ताम्बूलं च सुवासितम् ।। ३६ ।।"
  },
  {
    "text": "कस्तूरीकुङ्कुमाक्तं च चन्दनं श्यामवक्षसि ।\nचारुचम्पकपुष्पं च चूडायां प्रददौ सती ।। ३७ ।।"
  },
  {
    "text": "सहस्रदलससंक्तक्रीडापद्मं करे ददौ ।\nप्रक्षिप्य मुरलीं हस्तात्प्रददौ रत्नदर्पणम् ।। ३८ ।।"
  },
  {
    "text": "पारिजातस्य कुसुममम्लानं पुरतो ददौ ।\nउवाच मधुरं राधा रहस्ये मधुरं वचः\nसस्मिता सस्मितं शान्तं कान्तं कान्ता मनोहरम् ।। ३९ ।।"
  },
  {
    "text": "राधिकोवाच\nनिष्फलं मङ्गलप्रश्तं मङ्गले मङ्गलालये ।\nसर्वमङ्गलबीजे च माङ्गल्ये मङ्गलप्रदे ।। ४० ।।"
  },
  {
    "text": "तथाऽपि कुशलप्रश्ने सांप्रतं समयोचितम् ।\nलौकिको व्यवहारोऽपि वेदेभ्यो बलवांस्तथा ।। ४१ ।।"
  },
  {
    "text": "कुशलं रुक्मिणीकान्त सत्यभामेश सांप्रतम् ।\nमहन्द्रेण समं युद्धं लीलया च यदाज्ञया ।। ४२ ।।"
  },
  {
    "text": "पारिजाततरुं स्वर्गादुत्पाट्य चामरावतीम् ।\nगत्वा विजित्य देवांश्च तस्यै दसमिति श्रुतम् ।। ४३ ।।"
  },
  {
    "text": "पुण्यकं च कृतं तेन पारिजातेन सुव्रतम् ।\nत्वामेव साध्यं कान्तं च संपूर्णे दक्षिणां ददौ ।। ४४ ।।"
  },
  {
    "text": "ब्रह्मेशशेषासाध्यस्त्वं तया साध्यः कृतः कथम् ।\nसर्वभ्यः कामिनीभ्यश्च सत्यभामां बिभेषि च ।। ४५ ।।"
  },
  {
    "text": "रुक्मिण्यां प्रेमसौभाग्यमतिरिक्तं च गौरवम् ।\nभयं माल्यं च धन्यायां सत्यायां सततं श्रुतम् ।। ४६ ।।"
  },
  {
    "text": "सत्यं जाम्बवतीकान्त वद मां च सुनिश्चितम् ।\nतासु सर्वासु कान्तासु कस्यास्ते प्रेम चाधिकम् ।। ४७ ।।"
  },
  {
    "text": "शृङ्गारे सर्वभावे वा तासु का रसिका परा ।\nत्वयि स्निग्धा विदग्धा का तामु धन्याऽतिसुव्रता ।। ४८ ।।"
  },
  {
    "text": "सा स्त्री भावानुरक्ता या भार्यां पाति पतिश्च सः ।\nप्रेमातिरिक्तं स्त्रीपुंसोस्त्रैलोक्येषु सुदुर्लभम् ।। ४९ ।।"
  },
  {
    "text": "रसिका स्त्री विजानाति सती गुणवती पतिम् ।\nगुणज्ञं रसिकं शूरं सुशीलं सुरतौ सदा ।। ५० ।।"
  },
  {
    "text": "दूराद्धावति पद्मार्थ मधुलोभान्मध्रुव्रतः ।\nभेकस्तन्न हि जानाति तन्मूर्ध्नि पादमुत्सृजेत् ।। ५१ ।।"
  },
  {
    "text": "यन्त्री जानाति संगीतरसं यन्त्रं च नैव च ।\nदुग्धास्वादं विदग्धश्च न दर्वी नैव भाजनम् ।। ५२ ।।"
  },
  {
    "text": "परिपक्वफलास्वादं जानन्ति भोगिनः सुखम् ।\nएकत्रावस्थिताः शश्वन्नकिंचित्फलिनो यथा ।। ५३ ।।"
  },
  {
    "text": "सुशीलजलास्वादं विजानन्ति तृषाल्वः ।\nन च वापी न घटश्चैकत्रावस्थितो यथा ।। ५४ ।।"
  },
  {
    "text": "भोकिनो हि विजानन्ति शालिस्वादुरसं परम् ।\nएकत्रावस्थितं चेतु न क्षेत्रं भाजनं यथा ।। ५५ ।।"
  },
  {
    "text": "बुबुधे चन्दनाघ्रणं चन्दनार्थी च भोगवित् ।\nन गर्दभो भारवाही न तस्य पात्रिका यथा ।। ५६ ।।"
  },
  {
    "text": "यं न यानन्ति वेदाश्च ब्रह्मेशानादयस्तथा ।\nयोगिनो मुनयः सिद्धास्तं किं जानन्ति योषितः ।। ५७ ।।"
  },
  {
    "text": "सौभाग्यं गौरवं प्रेम दुर्लभं नित्यनूतम् ।\nयौषितां च परं नैव चूर्णीभूतं क्षणेन च ।। ५८ ।।"
  },
  {
    "text": "अत्युच्छ्रितो निपतनं प्राप्नोत्येव ध्रुवं प्रभो ।\nआराद्विपत्तिबीजं च वैष्णवानां विहिंसनम् ।। ५९ ।।"
  },
  {
    "text": "श्रीदामा च मया शप्तस्त्वद्भक्तो भक्तवत्सलः ।\nएतादृशी विपत्तिर्मे पुत्रश्रीदामशापतः ।। ६० ।।"
  },
  {
    "text": "ईश्वरः कस्य वा बन्धुः प्रियो वा विप्रियस्तथा ।\nसततं भक्तिसाध्यश्च यो भक्तश्च तदीश्वरः ।। ६१ ।।"
  },
  {
    "text": "वेदाश्च वैदिकाः सन्तः पुराणानि वदन्ति च ।\nराधाया माधवः साध्यो भगवानिति निष्फलम् ।। ६२ ।।"
  },
  {
    "text": "जित्वा च सगणं शंभुं बाणस्य भुजकृन्तनम् ।\nकृत्वा च रुक्मिणीपौत्रः समानीतः सभार्यकः ।। ६३ ।।"
  },
  {
    "text": "अहो त्वयि समायाते रुक्मिणी किमुवाच ह ।\nप्रेम स्थितं समानं ते किं विवृद्धं च गौरवम् ।। ६४ ।।"
  },
  {
    "text": "कुरुपाण्डवयुद्धेन कुरवो निहतास्त्वया ।\nपाण्डवार्थे तथा भूपाः क्व साम्यं परमात्मनः ।। ६५ ।।"
  },
  {
    "text": "साक्षान्महेन्द्रजातस्य कौन्तेयस्यार्जुनस्य च ।\nराजमण्डलम्ध्यस्थो भवानेव हि सारथिः ।। ६६ ।।"
  },
  {
    "text": "तेन भक्तेन शुद्धेन भीष्मेण च महात्मना ।\nलज्जितेन किमुक्तं ते महतीषु मभासु च ।। ६७ ।।"
  },
  {
    "text": "देवैरपि कथं दृष्टो ब्रह्मेशशेसंषज्ञकैः ।\nभक्तसिहैर्भृत्तैः सर्वैर्न चोक्तं किंचिदेव सः ।। ६८ ।।"
  },
  {
    "text": "यश्चानिर्वचनीयश्च वेदेषु च चतुर्षु च ।\nपुराणेष्वितिहासेषु प्रकृतेः पर ईश्वरः ।। ६९ ।।"
  },
  {
    "text": "निर्गुणच नीरीहश्च निर्लिप्तः सर्वकर्मणाम् ।\nकर्मणां साक्षिरूपश्च भक्तानुग्रहविग्रहः ।। ७० ।।"
  },
  {
    "text": "परं ब्रह्म परं ज्योतिः परमेशः परात्परः ।\nपरमात्मा च सर्वेषां सूतो नररथस्थितः ।। ७१ ।।"
  },
  {
    "text": "त्वया कुब्जा च संभुक्ता वृद्धा क्षत्रियकामिनी ।\nअपुत्रिणी चाधिकाङ्गी यूनाऽस्पृश्या च ।।\nप्रक्तनात् ।। ७२ ।।"
  },
  {
    "text": "त्वया च निहतः कंसो मातुलः केन हेतुना ।\nआयास्यतीति कृत्वा च गत्तं न पुनरागतम् ।। ७३ ।।"
  },
  {
    "text": "निहत्य यादवान्सर्वान्विभज्य द्वारकां पुरीम् ।\nत्वां निबध्य समानेतुमीश्वरी वारिता जनैः ।। ७४ ।।"
  },
  {
    "text": "इत्युक्त्वा राधिका देवी भृशमुच्चै रुरोद सा ।\nमूर्च्छां संप्राप सहसा निनिःश्वासा बभूव ह ।। ७५ ।।"
  },
  {
    "text": "गोप्यो गवाक्षजालस्थाः शुश्रुवुर्ददृशुस्तथा ।\nदृष्ट्वा तमाययुः सर्वा ऊचू राधा मृतेति च ।। ७६ ।।"
  },
  {
    "text": "उच्चैस्ता रुरुदुः सर्वाः क्रोडे कृत्वा च राधिकाम् ।\nऊचुस्ता रक्षरक्षेति हरे नरहरे प्रभो ।। ७७ ।।"
  },
  {
    "text": "गोप्य ऊचुः\nकिं कृतं किं कृतं कृष्ण त्वया राधा मृता च नः ।\nराधां जीवय भद्रं ते यास्यामः काननं वयम् ।। ७८ ।।"
  },
  {
    "text": "अन्यथा स्त्रीवधं तुभ्यं दास्यामः सर्वयोषितः ।\nगोपीनां वचनं श्रुत्वा राधिकायाश्च माधवः ।। ७९ ।।"
  },
  {
    "text": "उवाच जीवयामास मुधादृष्ट्या च नारद ।\nउत्तस्थौ राधिका देवी रुदती मानिनी सती ।। ८० ।।"
  },
  {
    "text": "गोप्यस्तां बोधयामासुःक्रोडे कृत्वा पुनः पुनः ।। ८१ ।।"
  },
  {
    "text": "श्रीकृष्ण उवाच\nश्रृणु राधे प्रवक्ष्यामि ज्ञानमाध्यात्मिकं परम् ।\nयच्छ्रुत्वा हालिको मूर्खः सद्यो भवति पण्डितः ।। ८२ ।।"
  },
  {
    "text": "जात्याऽहं चगतां स्वामी किं रुक्मिण्यादियोषिताम् ।\nकार्यकारणरूपोऽहं व्यक्तो राधे पृथक् पृथक् ।। ८३ ।।"
  },
  {
    "text": "एकात्माऽहं च विश्वेषां जात्या ज्योतिर्मयः स्वयम् ।\nसर्वप्राणिषु व्यक्त्या चाप्याब्रह्मादितृणादिषु ।। ८४ ।।"
  },
  {
    "text": "एकस्मिंश्च भुक्तवति न तुष्टोऽन्यो जनस्तथा ।\nमय्यात्मनि गतेऽप्येको मृतोऽप्यन्यः सुजीवति ।। ८५ ।।"
  },
  {
    "text": "जात्याऽहं कृष्णरूपश्च परिपूर्णतमः स्वयम् ।\nगोलोके गोकुले पुण्ये क्षेत्रे वृन्दावने वने ।। ८६ ।।"
  },
  {
    "text": "द्विभुजो गोपवेषश्च स्वयं राधापतिः शिशुः ।\nगोपालैर्गोपिकाभिश्च सहितः कामधेनुभिः ।। ८७ ।।"
  },
  {
    "text": "चतुर्भुजोऽहं वैकुण्ठे द्विधारूपः सनातनः ।\nलक्ष्मीसरस्वतीकान्तः सततं शान्तविग्रहः ।। ८८ ।।"
  },
  {
    "text": "यन्मानसी सिन्धुकन्या मर्त्यलक्ष्मीपतिर्भुवि ।\nश्वेतद्वीपे च श्रीरीदे तत्रापि च चतुर्भुजः ।। ८९ ।।"
  },
  {
    "text": "अहं नारायणर्षिश्च नरो धर्मः सनातनः ।\nधर्मवक्ता च धर्मिष्ठो धर्मवर्त्मप्रवर्तकः ।। ९० ।।"
  },
  {
    "text": "शान्तिर्लक्ष्मीस्वरूपा च धर्मिष्ठा च पतिव्रता ।\nअत्र तस्याः पतिरहं पुण्यक्षेत्रे च भारते ।। ९१ ।।"
  },
  {
    "text": "सिद्धेशः सिद्धिदः साक्षात्कपिलोऽहं सतीपतिः ।\nनानारूपधरोऽहं च व्यक्तिभेदेन सुन्दरि ।। ९२ ।।"
  },
  {
    "text": "अहं चतुर्भुजः शश्वद्द्वार्वत्यां रुक्मिणीवतिः ।\nअहं क्षीरोदशायी च सत्यभामागृहे शुभे ।। ९३ ।।"
  },
  {
    "text": "अन्यासां मन्दिरेऽहं च कायव्यूहात्पृथक्पृथक् ।\nअहं नारायणर्षिश्च फाल्गुनस्यास्य सारथिः ।। ९४ ।।"
  },
  {
    "text": "स नरर्षिर्धर्मपुत्रो मदंशो बलवान्भुवि ।\nतपसाऽऽराधितस्तेन सारथ्येऽहं च पुष्करे ।। ९५ ।।"
  },
  {
    "text": "यथा त्वं राधिका देवी गोलेके गोकुले तथा ।\nवैकुण्ठे च महालक्ष्मीर्भवती च सरस्वती ।। ९६ ।।"
  },
  {
    "text": "भवती मर्त्यलक्ष्मीश्च क्षीरोदशायिनः प्रिया ।\nधर्मपुत्रवधूस्त्वं च शान्तिर्लक्ष्मीस्वरूपिणी ।। ९७ ।।"
  },
  {
    "text": "कपिलस्य प्रिया कान्ताभारते भवती सती ।\nत्वं सीता मिथिलायां च त्वच्छाया द्रौपदी सती ।। ९८ ।।"
  },
  {
    "text": "द्वारवत्यां महाल्क्ष्मीर्भवती रुक्मिणी सती ।\nपञ्चानां पाण्डवानां च भवती कलया प्रिया ।। ९९ ।।"
  },
  {
    "text": "रावणेन हृता त्वं च स्वं च रामस्य कामिनी ।\nनानारूपा यथा त्वं च च्छायया कलया सती ।। १०० ।।"
  },
  {
    "text": "नानारूपस्तथाऽहं च श्वांशेन कलया तथा ।\nपरिपूर्णतमोऽहं च परमात्मा परात्परः ।। १०१ ।।"
  },
  {
    "text": "इति ते कथितं सर्वमाध्यात्मिकमिदं सति ।\nराधे कर्वापराधं मे क्षमस्व परमेश्वरी ।। १०२ ।।"
  },
  {
    "text": "श्रीकृष्णवचनं श्रुत्वा परितुष्टा च राधिका ।\nपरितुष्टाश्च गोप्यश्च प्रणेमुः परमेश्वरम् ।। १०३ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo\nषड्विंशत्यधिकशततमोध्यायः ।। १२६ ।।"
  }
]