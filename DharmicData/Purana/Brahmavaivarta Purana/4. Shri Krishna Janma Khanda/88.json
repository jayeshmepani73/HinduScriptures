[
  {
    "text": "अथाष्टाशीतितमोऽध्यायः\nश्रीकृष्णा उवाच\nचेतनं कुरु हे तात हे तात चेतनं कुरु ।\nजलबुद्बुदवत्सर्वं संसारं सचराचरम् ।। १ ।।"
  },
  {
    "text": "त्याज मोहं महाभाग मायां स्तौहि परत्परामा ।\nब्रह्मस्वरूपां परमां सर्वमोहनिकृन्तनीम् ।। २ ।।"
  },
  {
    "text": "मुक्तिप्रदां महाभागां विष्णुमायां सनातनीम् ।\nत्रिपुरस्य वधे घोरे महायुद्धे भयाकुले ।। ३ ।।"
  },
  {
    "text": "येन स्तोत्रेण संभुश्च तया दैत्यं जघान सः ।\nस्तोत्रराजं प्रदास्यामि सर्वमोहनिकृन्तनम् ।।\nसर्ववाञ्छाप्रदं नन्द श्रूयतामत्र संसदि ।। ४ ।।"
  },
  {
    "text": "नन्द उवाच\nसर्वविघ्नविनाशाय दुःखप्रशमनाय च ।\nविभूतये च यशसे नृणां वाञ्छितसिद्धये ।। ५ ।।"
  },
  {
    "text": "स्तोत्रमेकं महादेव्या जगन्मातुर्जगत्प्रभो ।\nपरं दुर्गतिनाशिन्या गोपनीयं सुदुर्लभम् ।। ६ ।।"
  },
  {
    "text": "देहि मर्ह्य विनीताय भक्ताय भक्तवत्सल ।\nवेदानां जनकस्त्वं च निर्गुणाश्च परात्परः ।। ७ ।।"
  },
  {
    "text": "श्रीभगवानुवाच\nश्रुणु वक्ष्यामि दैश्येन्द्र स्तोत्रं यत्परमाद्भुतम् ।\nसर्वविघ्नविनाशार्थं मोहपाशनिकृन्तनम् ।। ८ ।।"
  },
  {
    "text": "रणत्रस्तेन विभुना शंकरेण पुरा कृतम् ।\nनारायणोपदेशेन प्रेरितेन च ब्रह्मणा ।। ९ ।।"
  },
  {
    "text": "शत्रुग्रस्तं शिवं दृष्ट्वा स ब्रह्माणमुवाच ह ।\nउवाच शंकरं ब्रह्मा रथस्थं पतितं रणे ।। १० ।।"
  },
  {
    "text": "सुरसंकटशान्त्यर्थं दुर्गा दुर्गतिनाशिनीम् ।\nमूलप्रकृतिमाद्यां तां स्तौ(स्तु) हि ब्रह्मस्वरूपिणीम् ।। ११ ।।"
  },
  {
    "text": "हरिणा प्रेरितोऽहं च त्वां वदामि सुरेश्वर ।\nविना शक्तिसहायेन को वा कं जेतुमीश्वरः ।। १२ ।।"
  },
  {
    "text": "ब्रह्मणश्च वचः श्रुत्वा दुर्गां सस्मार शंकरः ।\nपुटाञ्जलिपरो भूत्वा भक्तिनम्रत्मकंधरः ।। १३ ।।"
  },
  {
    "text": "स्नातःपादौ च प्रक्षाल्य धृत्वा धौते वाससी ।\nआचान्तः कुशहस्तश्च शुचिर्विष्णुं च संस्मरन् ।। १४ ।।"
  },
  {
    "text": "महादेव उवाच\nरक्ष रक्ष महादेवि दुर्गे दुर्गतिनाशिनि ।\nमां भक्तमनुरक्तं च शत्रुग्रस्ते कृपामयि ।। १५ ।।"
  },
  {
    "text": "विष्णुमाये महाभागे नारायणि सनातनि ।\nब्रह्मस्वरूपे परमे नित्यानन्दस्वरूपिणि ।। १६ ।।"
  },
  {
    "text": "त्वं च ब्रह्मादिदेवानामम्बिके जगदम्बिके ।\nत्वं संहारे च गुणतो निराकारे च निर्गुणात् ।। १७ ।।"
  },
  {
    "text": "मायया पुरुषस्त्वं च मायया प्रकृतिः स्वयम् ।\nतयोः परं ब्रह्म परं त्वं बिभर्षि सनातनि ।। १८ ।।"
  },
  {
    "text": "वेदानां जननी त्वं च सावित्री च परात्परा ।\nवैकुण्ठे च महालक्ष्मीः सर्वमंपत्स्वरूपिणी ।। १९ ।।"
  },
  {
    "text": "मर्त्यलक्ष्मीश्च क्षीरोदे कामिनी शेषशायिनः ।\nस्वर्गेषु स्वर्गलक्ष्मीस्त्वं राजलक्ष्मीश्च भूतले ।। २० ।।"
  },
  {
    "text": "नागादिलक्ष्मीः पाताले गृहेषु गृहदेवता ।\nसर्वसस्यस्वरूपा त्वं सर्वैश्वर्यविधायिनी ।। २१ ।।"
  },
  {
    "text": "रागाधिष्ठातृदेवी त्वं ब्रह्मणश्च सरस्वती ।\nप्राणानामधिदेपी त्वं कृष्णस्य परमात्मनः ।। २२ ।।"
  },
  {
    "text": "गोलोके च स्वयं राधा श्रीकृष्णस्यैव वक्षसि ।\nगोलोकाधिष्ठिता देवी दृन्दा दृन्दावने वने ।। २३ ।।"
  },
  {
    "text": "श्रीरासमण्डले रम्या वृन्दावनविनोदिनी ।\nशतशृङ्गाधिदेवी त्वं नाम्ना चित्रावलीति च ।। २४ ।।"
  },
  {
    "text": "दक्षकन्या कुत्रकल्पे कुत्रकल्पे च शैलजा ।\nदेवमाताऽदितिस्त्वं च सर्वाधारा वसुंधरा ।। २५ ।।"
  },
  {
    "text": "त्वमेव गङ्गा तुलसी त्वं च स्वाहा सती ।\nत्वदंशांशांशकलया सर्वदेवादियोषितः ।। २६ ।।"
  },
  {
    "text": "स्त्रीरूपं चातिपुंरूपं देवि त्वं च नपुंसकम् ।\nवृक्षाणां वृङरूपा त्वं सृष्टा चाङ्कुररूपिणी ।। २७ ।।"
  },
  {
    "text": "वह्नौ च दाहिका शक्तिर्जले शैत्यस्वरूपिणी ।\nसूर्ये तेजः स्वरूपा च प्रभारूपा च संततम् ।। २८ ।।"
  },
  {
    "text": "गन्धरूपा च भूमौ च आकाशे शब्दरूपिणी ।\nशोभास्वरूपा चन्द्रे च पद्मसंघे च निश्चितम् ।। २९ ।।"
  },
  {
    "text": "सृष्टौ सृष्टिस्वरूपा च पालने परिपालिका ।\nमहामारी च संहारे जले च जलरूपिणी ।। ३० ।।"
  },
  {
    "text": "क्षुत्तवं दया त्वं निद्रा त्वं तृष्णा त्वं बुद्धिरूपिणी ।\nतुष्टिस्त्वं चापि पुष्टिस्त्वं श्रद्धास्त्वं च क्षमा स्वयम् ।। ३१ ।।"
  },
  {
    "text": "शान्तिस्त्वं च स्वयं भ्रान्तिः कान्तिस्तवं कीर्तिरेव च ।\nलज्जा त्वं च तथा माया भुक्ति- ।।\nसुक्तिस्वरूपिणी ।। ३२ ।।"
  },
  {
    "text": "सर्वशक्तिस्वरूपा त्वं सर्वसंबत्प्रदायिनी ।\nवेदेऽनिर्वचनीया त्वं त्वां न जानाति कश्चन ।। ३३ ।।"
  },
  {
    "text": "सहस्र वक्त्रस्त्वां स्तोतुं न च शक्तः सुरेश्वरि ।\nवेदा न शक्ताः को विद्वान्न च शक्ता सरस्वती ।। ३४ ।।"
  },
  {
    "text": "स्वयं विधाता शक्तो न न च विष्णुः मनातनः ।\nकिं स्तौमि पञ्चवक्त्रैस्तु रणत्रस्तो महेश्वरि ।। ३५ ।।"
  },
  {
    "text": "कृपां कुरु महामाये मम शत्रुक्षयं कुरु ।\nइत्युक्त्वा च सकरुणं रथस्थे पतिते रणे ।। ३६ ।।"
  },
  {
    "text": "आविर्बभूव सा दुर्गा सूर्यकोटिसमप्रभा ।\nनारायणेन कृपया प्रेरिता परमात्मना ।। ३७ ।।"
  },
  {
    "text": "शिवस्य पुरतः शीघ्रं शिवाय च जयाय च ।\nइत्युवाच महादेवी मायाशक्त्याऽसुरं जहि ।। ३८ ।।"
  },
  {
    "text": "दुर्गोवाच\nवरं वृणीष्व भद्रं ते यत्ते मनसि वाञ्छितम् ।\nभवान्वरः सुराणां च जयं तुभ्यं ददाम्यहम् ।। ३९ ।।"
  },
  {
    "text": "महादेव उवाच\nक्षयो भवतु दैत्यस्य इति मे वरमीश्वरी ।\nदेहीति वाञ्छितं दुर्गे परमाद्ये मलातनि ।। ४० ।।"
  },
  {
    "text": "भगवत्युवाच\nहरिं स्मर महाभागा जय दैत्यं जगद्गुरुः ।\nस्वयं विधाता भगवांस्त्वमेव ज्योतिरीश्वरः ।। ४१ ।।"
  },
  {
    "text": "एतस्मिन्नन्तरे विष्णुर्वृषरूपो बभूव ह ।\nदधार कलया मूर्ध्ना शूलपाणे रथं विभुः ।। ४२ ।।"
  },
  {
    "text": "ऊर्ध्वचक्रमथोग्रं च प्रकृतिं च चकार सः ।\nशस्त्रं ददौ मन्त्रपूतमुद्दधार ततो रथम् ।। ४३ ।।"
  },
  {
    "text": "शिवः शस्त्रं गृहीत्वा च ध्यात्वा विष्णुं महेश्वरीम् ।\nजघान त्रिपुरं शीघ्रं स पपात महीतले ।। ४४ ।।"
  },
  {
    "text": "तुष्टुवुः शंकरं देवाश्चकुश्च पुष्पवर्षणम् ।\nदुर्गा तस्मै ददौ शूरं पिनाकं विष्णुरेव च ।। ४५ ।।"
  },
  {
    "text": "ब्रह्मा शुभाशिषं चैव मुनयश्चापि हर्षिताः ।\nननृतुर्देवताः सर्वा जगुर्गन्धर्वकिन्नराः ।। ४६ ।।"
  },
  {
    "text": "एतस्मिन्नन्तरे तात स्तवराजमनुत्तमम् ।\nविघ्नविघ्नकरं शीघ्रं शत्रुसंहारकारणम् ।। ४७ ।।"
  },
  {
    "text": "परमैश्वर्यजनकं सुखदं परमं शुभम् ।\nनिर्वाणमोक्षदं चैव हरिभक्तिप्रदं ध्रुवम् ।। ४८ ।।"
  },
  {
    "text": "गोलोकवासदं चैव सर्वसिद्धिप्रदं वरम् ।\nस्तोत्रराजप्रपठनात्प्रसन्ना पार्वती सदा ।। ४९ ।।"
  },
  {
    "text": "लोभमोहकामक्रोधकर्ममूलनिकृन्तनम् ।\nबलबुद्धिकरं चैव जन्ममृत्युविनाशनम् ।। ५० ।।"
  },
  {
    "text": "धनपुत्रप्रियाभूमिसर्वसंपत्प्रदं नृणाम् ।\nशोकदुःखहरं चैव सर्वामिद्धिप्रदं वरम् ।। ५१ ।।"
  },
  {
    "text": "स्तोत्रराजप्रपठनान्महावन्ध्या प्रसूयते ।\nवन्धनान्मुच्यते दुःखी भयान्मुच्येत निश्चितम् ।। ५२ ।।"
  },
  {
    "text": "रोगाद्विमुच्यते रोगी दरिद्रश्च धनी भवेन् ।\nदावाग्निमध्ये न मृतो मग्नः पोतो महार्णवे ।। ५३ ।।"
  },
  {
    "text": "दस्युग्रस्तो निपुग्रस्तो हिंस्रजन्तुसमन्वितः ।\nस्तोत्रेणानेन वैश्येन्द्र कल्याणं लभते नरः ।। ५४ ।।"
  },
  {
    "text": "तैजसानां यथा रत्नमाश्रमाणां द्विजो यथा ।\nनदीनां च यथा गङ्गा मन्त्राणां प्रणवो यथा ।। ५५ ।।"
  },
  {
    "text": "तुलसी सर्वपत्राणां धराणां च वसुंधरा ।\nपुष्पाणां पारिजातं च काष्ठानां चन्दनं यथा ।। ५६ ।।"
  },
  {
    "text": "विष्णुपूजा च तपसां व्रतेष्वेकादशी यथा ।\nज्ञानिनां च यथा शंभुः सिद्धानां च गणेश्वरः ।। ५७ ।।"
  },
  {
    "text": "देवानां च यथा विष्णुर्वेदाः शास्त्रेषु तन्त्रतः ।\nदेवीनां च यथा दुर्गा शान्तानां कमला यथा ।। ५८ ।।"
  },
  {
    "text": "सरस्वती च विदुषां राधिका सुन्दरीषु च ।\nतथा स्तोत्रेष्विदं स्तोत्रं नातः परतरं व्रज ।। ५९ ।।"
  },
  {
    "text": "पुरा दत्तं ब्रह्मणे च पुष्करे सूर्यपर्वणि ।\nदैत्यग्रस्ताय भीताय सर्वदुर्गहरं परम् ।। ६० ।।"
  },
  {
    "text": "शिवाय शत्रुग्रस्ताय ददौ ब्रह्मा मदाज्ञया ।\nशिवश्च सनकादिभ्यः पुरा दुर्वाससे ददौ ।। ६१ ।।"
  },
  {
    "text": "सनत्कुमारो भगवान्कृपया गौतमाय च ।\nपुलहाय पुलस्त्याय ददौ चाङ्गिरसे मुदा ।। ६२ ।।"
  },
  {
    "text": "तथा यन्द्राय सूर्याय सूर्यश्चापि यमाय च ।\nयमाश्च चित्रगुप्ताय कृपया च पुरा ददौ ।। ६३ ।।"
  },
  {
    "text": "नित्यं पठिष्यसि स्तोत्रं गोलोकगमनाय वै ।\nसाक्षात्पश्यसि भो तात तामेव पार्वतीमिह ।। ६४ ।।"
  },
  {
    "text": "यस्मै कस्मै न दातव्यं पापिने गोपनं कुरु ।\nनारायणस्य भक्ताय शान्ताय विदुषे तथा ।। ६५ ।।"
  },
  {
    "text": "सर्वज्ञाय च विप्राय दातव्यं च प्रयत्नतः ।\nविप्राय वृषवाहाय वृषलीवतये तथा ।। ६६ ।।"
  },
  {
    "text": "शूद्राणां सूपकाराय शूद्रक्षाद्धान्नभोजिने ।\nकन्याविक्रचिणे चैव ब्राह्मणाय विशेषतः ।। ६७ ।।"
  },
  {
    "text": "सर्वसिद्धिं च लभते सिद्धस्तोत्रे भवेद्यदि ।\nदशायुतजपेनैव सिद्धस्तोत्रो भवेन्नरः ।। ६८ ।।"
  },
  {
    "text": "अग्निस्तमभं जलस्तम्भं मृत्स्तम्भं मनसस्तथा ।\nअश्वमेधसहस्राच्च पृथिव्याश्च प्रदक्षिणात् ।। ६९ ।।"
  },
  {
    "text": "स्नानाच्च सर्वतीर्थानां स्तोत्रमेतच्च पुण्यदम् ।\nदत्तं तुभ्यं मया तात मम प्राणसमं व्रज ।। ७० ।।"
  },
  {
    "text": "स्तवनं कुरु पार्वत्याश्चेदानीं मम संसदि ।\nश्रीकृष्णस्य वचः श्रुत्वा नन्दस्तुष्टाव पार्वतीम् ।। ७१ ।।"
  },
  {
    "text": "स्तोत्रेणानेन विप्रेन्द्र सर्वसंपत्प्रदायिनीम् ।\nवरं तस्मै ददौ दुर्गा गोलोकवासमीप्सितम् ।। ७२ ।।"
  },
  {
    "text": "दुर्लभं परमं ज्ञानं वेदे यन्न श्रुतं मुने ।\nराजेन्द्रत्वं गोकुले च कृष्णभक्तिं सुदुर्लभाम् ।। ७३ ।।"
  },
  {
    "text": "तद्दास्वं चावि परतो महत्त्वं सिद्धमेव च ।\nवरं दत्त्वा ययौ दुर्गा संभाष्य शंभुना सह ।। ७४ ।।"
  },
  {
    "text": "जग्मुर्देवाश्च मुनयः स्तुत्वा च नन्दनन्दनम् ।\nउवाच नन्दं श्रीकृष्णो व्रज नन्द व्रजान्वितः ।।\nप्रहष्टस्त्यक्तमोहश्च बोधेन दुर्लभेन च ।। ७५ ।।"
  },
  {
    "text": "इति श्रीब्रह्मo महाo श्रीकृष्मजन्मखo उत्तo नारदनाo भगवन्नन्दसंo\nअष्टाशीतितमोऽध्यायः ।। ८८ ।।"
  }
]