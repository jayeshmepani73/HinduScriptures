[
  {
    "text": "अथ पञ्चाधिकशततमोऽध्यायः\nनारायण उवाच\nअथ वैदर्भराजेन्द्रो महाबलपराक्रम् ।\nविदर्भदेशे पुण्याश्च सत्यशीलश्च भीष्मकः ।। १ ।।"
  },
  {
    "text": "राजा नारायणांशश्च दाता च सर्वसंपदाम् ।\nधर्मिष्ठस्च गरीयांश्च वरिष्ठश्टापि पूजितः ।। २ ।।"
  },
  {
    "text": "तस्य कन्या महालक्ष्मी रुक्मिणी योषितां वरा ।\nअतीव सुन्दरी रम्या रमा रामासु पूजिता ।। ३ ।।"
  },
  {
    "text": "नवयौवनसंपन्ना रत्नाभरणभूषिता ।\nतप्तकाञ्चनवर्णाभा तेजसोज्ज्वलिता सती ।। ४ ।।"
  },
  {
    "text": "शुद्धसत्त्वस्वरूपा सा सत्यशीला पतिव्रता ।\nशान्ता दान्ता नितान्ता चाप्यनन्तगुणशालिनी ।। ५ ।।"
  },
  {
    "text": "इन्द्राणी वरुणानी च चन्द्रनारी च रोहिणी ।\nकुबेरपत्नी सूर्यस्त्री स्वाहा शान्ता कलावती ।। ६ ।।"
  },
  {
    "text": "अन्यासु रमणीयासु श्रेष्ठा च सुमनोहरा ।\nरुक्मिण्या भीष्मकन्यायाः कलां नार्हति षोडशीम् ।। ७ ।।"
  },
  {
    "text": "तां दृष्ट्वा राजराजेन्द्रो वालक्रीडारतां पराम् ।\nबालां सुशोभां कुर्वन्तीं यथाऽभ्रेषु विधोः कलाम् ।। ८ ।।"
  },
  {
    "text": "शरत्पूर्णेन्दुशोभाढ्यां शरत्कमललोचनाम् ।\nविवाहयोग्यां युवतीं लज्जानम्राननां शुभम् ।। ९ ।।"
  },
  {
    "text": "सहसा चिन्तितो धर्मो धर्मशीलश्च सुव्रतः ।\nसुतां पप्रच्छ पुत्रांश्च ब्राह्मणांश्च पुरोहितान् ।। १० ।।"
  },
  {
    "text": "कं वृणोमि सुतार्ध च वराहं प्रवरं वरम् ।\nमुनिपुत्रं देवपुत्रं राजेन्द्रसुतमीप्सितम् ।। ११ ।।"
  },
  {
    "text": "विवाहयोग्या कन्या मे वर्धमाना मनोहरा ।\nशीघ्रं पश्य वरं याग्यं नवयौवनसंस्थितम् ।। १२ ।।"
  },
  {
    "text": "धर्मशीलं सत्यसंधं नारायणपरायणम् ।\nमहाकुलप्रसूतं च सर्वत्रैव प्रतिष्ठितम् ।। १४ ।।"
  },
  {
    "text": "करोषि राजपुत्रं चेद्रणशास्त्रविशारदम् ।\nमहारथं प्रतापार्हं रणमूर्ध्नि च सुस्थिरम् ।। १५ ।।"
  },
  {
    "text": "करोषि देवपुत्रं चेद्देवं गुणयुतं तथा ।\nकरोषि मुनिपुत्रं चेच्चतुर्वेदविशारदम् ।। १६ ।।"
  },
  {
    "text": "वावदूकं विचारज्ञं सिद्धान्तेषु नितान्तकम् ।\nनृपेन्द्रवचनं श्रुत्वा तमुवाच मुनेः सुतः ।। १७ ।।"
  },
  {
    "text": "गोतमस्य शतानन्दो वेदवेदाङ्गपारगः ।\nआप्तः प्रवक्ता विज्ञश्च धर्मी कुलपुरोहितः ।।\nपृथिव्यां सर्वतत्त्वज्ञो निष्णातः सर्वकर्मसु ।। १८ ।।"
  },
  {
    "text": "शतानन्द उवाच\nराजेन्द्र त्वं च धर्मज्ञो धर्मशास्त्रविशारदः ।\nपृर्वाख्यानं च वेदोक्तं कथयामि निशामय ।। १९ ।।"
  },
  {
    "text": "भुवो भारावतरणे स्वयं नारायणो भुवि ।\nवसुदेवसुतः श्रीमान्परिबूर्णतमः प्रभुः ।। २० ।।"
  },
  {
    "text": "विधातुश्च विधाता च ब्रह्मेशशेषवन्दितः ।\nज्योतिःस्वरूपः परमो भक्तानुग्रहविग्रहः ।। २१ ।।"
  },
  {
    "text": "परमात्मा च सर्वेषां प्राणिनां प्रकृतेः परः ।\nनिर्लिप्तश्च निरीहप्तश्च साक्षी च सर्वकर्मणाम् ।। २२ ।।"
  },
  {
    "text": "राजेन्द्र तस्मै कन्यां च परिपूर्णतमाय च ।\nदत्त्वा यास्यसि गोलोकं पितॄणां शतकैः सह ।। २३ ।।"
  },
  {
    "text": "लभ सारूप्यमुक्तिं च कन्या दत्त्वां परत्र च ।\nइहैव सर्वपूज्यश्च भव विश्वगुरोर्गुरुः ।। २४ ।।"
  },
  {
    "text": "सर्वस्वं दक्षिणां दत्त्वा महालक्ष्मीं च रुक्मिणीम् ।\nसमर्पणं कुरुविभो कुरुष्व जन्मखण्डनम् ।। २५ ।।"
  },
  {
    "text": "विधाता निखितो राजन्संबन्धः सर्वसंमतः ।\nद्वारकानगरे कृष्णं शीघ्रं प्रस्थापय द्विजम् ।। २६ ।।"
  },
  {
    "text": "कृत्वा शुभक्षणं तूर्ण सर्वेषामपि संमतम् ।\nआनीय परमात्मानं भक्तानुग्रहविग्रहम् ।। २७ ।।"
  },
  {
    "text": "ध्यानानुरोधहेतुं च नित्यदेहमनुत्तमम् ।\nदृष्टिमात्रात्कुरु नृप स्वजन्मकर्मखण्डनम् ।। २८ ।।"
  },
  {
    "text": "यं न जानन्ति चत्वारो वेदाः संतश्च देवताः ।\nसिद्धेन्द्राश्च मुनीन्द्राश्च देवा ब्रह्मादयस्तथा ।। २९ ।।"
  },
  {
    "text": "ध्यायन्ते ध्यानपूताश्च योगिनो न विदन्ति यम् ।\nसरस्वती जडीभूता वेदाः शास्त्राणियानि च ।। ३० ।।"
  },
  {
    "text": "सहस्रवक्त्रः शेषश्च पञ्चवक्त्रः सदाशिवः ।\nचतुर्मुखो जगद्धाता कुमारः कार्तिकस्तथा ।। ३१ ।।"
  },
  {
    "text": "ऋषयो मुनयश्चैव भक्ताः परमवैष्णवाः ।\nअक्षमाः स्तवने यस्य ध्यानासाध्यश्च योगिनाम् ।। ३२ ।।"
  },
  {
    "text": "बालकोऽहं महाराज तद्गुणं कथयामि किम् ।\nशतानन्दवचः श्रुत्वा प्रफुल्लवदनो नृपः ।। ३३ ।।"
  },
  {
    "text": "आनिङ्गनं ददौ तस्मै समुत्थाय जवेन च ।\nनानारत्नं मुवर्ण च वस्त्रं च रत्नभूषणम् ।। ३४ ।।"
  },
  {
    "text": "ददौ तस्मै प्रदानं च प्रसादसुमुखो नृपः ।\nगजेन्द्र तुरगं श्रेष्ठं रथं च मणिनिर्मितम् ।। ३५ ।।"
  },
  {
    "text": "रत्नसिहासनं रम्यं धनं च विपुलं तथा ।\nभूमिं च सर्वसस्याढ्यां शश्वद्वृष्टिकरीं शुभाम् ।। ३६ ।।"
  },
  {
    "text": "अकृष्टसाध्यां पूज्यां च ग्रामं सर्वप्रशंसितम् ।\nएतस्मिन्नन्तरे रुक्मिश्चुकोप नृपनन्दनः ।। ३७ ।।"
  },
  {
    "text": "कम्पितोऽधर्मयुक्तश्च रक्तास्यो रक्तलोचनः ।\nउवाच पितरं व्रिप्रं सभायामस्थिरस्तदा ।। ३८ ।।"
  },
  {
    "text": "उत्याय तिष्ठन्पुरतः सर्वेषां च सभासदाम् ।। ३९ ।।"
  },
  {
    "text": "रुक्मिरुवाच\nश्रृणु राजेन्द्र वचनं हितं तथयं प्रशंसितम् ।\nत्यज वाक्यं भिक्षुकाणां लोभिनां क्रोधिनामहो ।। ४० ।।"
  },
  {
    "text": "नर्तकानां च वैश्यानां भट्टानामर्थिनामपि ।\nकायस्थानां च भिक्षूणामसत्यं वचनं सदा ।। ४१ ।।"
  },
  {
    "text": "घटकानां नाटकानां स्त्रीलुब्धाना च कामिनाम् ।\nदरिद्राणां च मूर्खाणां स्तुतिपूर्व वचः सदा ।। ४२ ।।"
  },
  {
    "text": "निहत्य कालयवनं राजेन्द्रं दूरतो भिया ।\nउवायेन महाबाहो लब्धं कृष्णेन तद्धनम् ।। ४३ ।।"
  },
  {
    "text": "द्वारकाया धनी कृष्णो यवनस्य धनेन च ।\nजरासंधभयेनैव समुद्राभ्यन्तरे गृही ।। ४४ ।।"
  },
  {
    "text": "जरासंधशतं चैव क्षणेनैव च लीलया ।\nक्षमोऽहं हन्तुमेकाकी राज्ञश्चान्यस्य का कथा ।। ४५ ।।"
  },
  {
    "text": "दुर्वाससश्च शिष्योऽहं रणशास्त्रविशारदः ।\nध्रुवं भीष्मक तेनैव विश्वं संहर्तुमीश्वरः ।। ४६ ।।"
  },
  {
    "text": "मत्समः पर्शुरामश्च शिशुपालश्च मत्समः ।\nसखा च बलवाञ्छूरः स्वर्गं जेतुं स च क्षमः ।। ४७ ।।"
  },
  {
    "text": "महेन्द्रं सगणं जेतुमहमीशः क्षणेन च ।\nजित्वा युद्धे जरासंधं दुर्बलं योगिनं नृप ।। ४८ ।।"
  },
  {
    "text": "अहंकारयुतः कृष्णो पीरं स्वं मन्यते धिया ।\nयद्यायास्यति मद्ग्रामं विवाहं कर्तुमीप्सितम् ।। ४९ ।।"
  },
  {
    "text": "ध्रुवं प्रस्थापयिष्यामि क्षणेन यममन्दिरम् ।\nअहो नन्दस्य वैश्यस्य तस्मै गोरक्षकाय च ।। ५० ।।"
  },
  {
    "text": "साक्षाज्जाराय गोपीनां गोपालोच्छिष्टभोजिने ।\nकरोषि कन्यास्वीकारं देवयोग्यां च रुक्मिणीम् ।। ५१ ।।"
  },
  {
    "text": "दातुमिच्छसि वाक्येन भिङुकस्य द्विजस्य च ।\nराजेन्द्र बुद्धिहीनोऽसि वचनाद्वद्ग(दुर्ब) लस्य च ।। ५२ ।।"
  },
  {
    "text": "मा राजपुत्रो माशूरो म कुलीनश्च मा शुचिः ।\nमा दाता मा धनाढ्यश्च मा योग्यो मा जितेन्द्रियः ।। ५३ ।।"
  },
  {
    "text": "कन्यां देहि सुपुत्राय शिशुपालाय भूमिप ।\nबलेन रुद्रतुष्टाय राजेन्द्रतनयाय च ।। ५६ ।।"
  },
  {
    "text": "निमन्त्रणं कुरु नृप नानादेशभवान्नृपान् ।\nबान्धवांश्च मुनीन्द्रांश्च पत्रद्वारा त्वरान्वितः ५५ ।।"
  },
  {
    "text": "अङ्गं कलिङ्गं मगधं सौराष्ट्रं वल्कलं वरम् ।\nराटं वरेन्द्रं वङ्गं च गुर्जरटिं च पठेरम् ।। ५६ ।।"
  },
  {
    "text": "महाराष्ट्रं विराटं च मुद्गलं च मुरङ्गकम् ।\nभल्लकं गल्लकं खर्व दुर्गं प्रस्थापय द्विजम् ।। ५७ ।।"
  },
  {
    "text": "घृतकुल्यासहस्रं च मधुकुल्यासहस्रकम् ।\nदधिकुल्यासहस्रं च दुग्धकुल्यासहस्रकम् ।। ५८ ।।"
  },
  {
    "text": "तैलकुल्यापञ्चशतं गुडकुल्याद्विलक्षकम् ।\nशर्कराणां राशिशतं मिष्टान्नानां चतुर्गुणम् ।। ५९ ।।"
  },
  {
    "text": "यवगोधूमचूर्णानां पिष्टराशिशतं शतम् ।\nपृथुकानां राशिलक्षमन्नानां च चतुर्गुणम् ।। ६० ।।"
  },
  {
    "text": "गवां लक्षं छेदनं च हरिणानां द्विलक्षकम् ।\nचतुर्लक्षं शशानां च कूर्माणां च तथा कुरु ।। ६१ ।।"
  },
  {
    "text": "दशलक्षं छागलानां भेटानां तच्चतुर्गुणम् ।\nपर्वणि ग्रामदेव्यै च बलिं देहि च भक्तितः ।। ६२ ।।"
  },
  {
    "text": "एतेषां पक्वमांसं च भोजनार्थ च कारय ।\nपरिपूर्ण व्यञ्जनानां सामग्रीं कुरु भूमिप ।। ६३ ।।"
  },
  {
    "text": "अथ श्रुत्वा च तद्वाक्यं राजेन्द्रः सपुरोहितः ।\nचकार मन्त्रणां तूर्ण निर्जने मन्त्रिणा सह ।। ६४ ।।"
  },
  {
    "text": "द्विजं प्रस्थापयामास द्वारकां योग्यमीप्सितम् ।\nकृत्वा च शुभलग्नं च सर्वेषामभिवाञ्छितम् ।। ६५ ।।"
  },
  {
    "text": "राजा संभृतसंभारो बभूव सत्वरं मृदा ।\nनिमन्त्रणं च सर्वत्र चकार च सुताज्ञया ।। ६६ ।।"
  },
  {
    "text": "विप्रः सुधर्मां संप्राप्य नृपैर्देवैश्च वेष्टिताम् ।\nप्रददी पत्रिकां भद्रामुग्रसेनाय भूभृते ।। ६७ ।।"
  },
  {
    "text": "प्रफुल्लवदनो राजा श्रुत्वा पत्रं सुमङ्गलम् ।\nसुवर्णानां सहस्रं च ब्राह्मणेभ्यो ददौ मुदा ।। ६८ ।।"
  },
  {
    "text": "दुंदुभिं वादयामास द्वारकायां च सर्वतः ।\nदेवान्मुनीन्नृपांश्चैव ज्ञातिवर्गाश्च बान्धवान् ।। ६९ ।।"
  },
  {
    "text": "भट्टांश्च भिक्षुकांश्चैव भोजयामास सादरम् ।\nश्रीकृष्णस्य सृवेषं च कारयामास भूपतिः ।। ७० ।।"
  },
  {
    "text": "अतीव रम्यमतुलं त्रेषु लोकेषु दुल्रभम् ।\nयात्रां च कारयामास जगतां प्रवरं वरम् ।। ७१ ।।"
  },
  {
    "text": "वेदमन्त्रेण रम्येण माहेन्द्रे सुमनोहरे ।\nआदौ ब्रह्मा रथस्थश्च सावित्र्या सहितो ययौ ।। ७२ ।।"
  },
  {
    "text": "रथस्यश्च महाहृष्टो भवान्या च भवः स्वयम् ।\nशेषश्चापि दिनेशश्च गणेशश्चापि कार्तिकः ।। ७३ ।।"
  },
  {
    "text": "महेन्द्रश्चतथा चन्द्रो वरुणः पवनस्तथा ।\nकुबेरश्च यमो वह्निरीशानोऽपि ययौ मुदा ।। ७४ ।।"
  },
  {
    "text": "देवानां च त्रिकोट्यश्च मुनीनां षष्टिकोटयः ।\nराजेन्द्राणां त्रिलक्षं च श्वेतच्छत्रं त्रिलक्षकम् ।। ७५ ।।"
  },
  {
    "text": "उग्रसेनो बभौ राजा नक्षत्रेषु यथा शशी ।\nययौ प्रसन्नवदनः कुण्डिनाभिमुखो बली ।। ७६ ।।"
  },
  {
    "text": "रत्ननिर्माणयानेन बलदेवो महाबलः ।\nवसुदेवश्चोद्धवश्च नन्दोऽक्रूरश्च सात्यकिः ।। ७७ ।।"
  },
  {
    "text": "गोपाला यादवेन्द्राश्च चन्द्रवंश्याश्च ते ययुः ।\nधृतराष्ट्रसुताः सर्वे दुर्योधनपुलोगमाः ।। ७८ ।।"
  },
  {
    "text": "युधिष्ठिरस्तथा भीमः फाल्गुनो नकुलस्तथा ।\nसहदेवश्च यानैश्च प्रययुः पञ्च पाण्डवाः ।। ७९ ।।"
  },
  {
    "text": "भीष्मो द्रोणश्च कर्णश्चाप्यश्वत्थामा महाबलः ।\nकृपाचार्यश्च शकुनिः शल्यश्चप्रययौ मुदा ।। ८० ।।"
  },
  {
    "text": "भटानां च त्रिकोट्यश्च विप्राणां शतकोटयः ।\nसंन्यासिनां सहस्रं च यतीनां ब्रह्मचारिणाम् ।। ८१ ।।"
  },
  {
    "text": "द्विसहस्रं जितक्रोधाश्चावधूतास्तथैव च ।\nउत्पलानां सहस्रं च सहस्रं पुष्पकारिणाम् ।। ८२ ।।"
  },
  {
    "text": "नानाशिर्पकराश्चैव विचित्रं चित्रमेव च ।\nलक्षं च वाद्यभाण्डानां नर्तकानां च लक्षकम् ।। ८३ ।।"
  },
  {
    "text": "गन्धर्वाणां गायकानां लक्षमेव तु नारद ।\nतत्र कल्पे भक्त्येव गन्धर्वश्चोपबर्हणः ।। ८४ ।।"
  },
  {
    "text": "पञ्चाशत्कामिनीभिश्च त्वमेव तेषु मध्यगः ।\nविद्याधरीणां लक्षं च लक्षमप्सरसां तथा ।। ८५ ।।"
  },
  {
    "text": "किन्नराणां त्रिलक्षं चगन्धर्वाणां त्रिलक्षकम् ।। ८६ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo रुक्मिण्युद्वाहे\nपञ्चाधिकशततमोऽध्यायः ।। १०५ ।।"
  }
]