[
  {
    "text": "अथ त्रिषष्टितमोध्यायः\nनारायण उवाच\nअथ कंसो विचिन्त्यैवं दृष्ट्वा दुःस्वप्नमेव च ।\nसमुद्विग्नो महाभीतो निराहारो निरुत्सुकः ।। १ ।।"
  },
  {
    "text": "पुत्रं मित्रं बन्धुगणं बान्धवं च पुरोहितम् ।\nसमानीय सभामध्ये तानुवाच सुदुःखितः ।। २ ।।"
  },
  {
    "text": "कंस उवाच\nमया दृष्टो निशीथे यो दुःस्वप्नो हि भयप्रदः ।\nनिबोधत बुधाः सर्वे बान्धवाश्च पुरोहिताः ।। ३ ।।"
  },
  {
    "text": "बिभ्रती रक्तपुष्पाणां मालां सा रक्तचन्दनम् ।\nरक्ताम्बनं खड्गतीक्ष्णं खर्परं च भयंकरम् ।। ४ ।।"
  },
  {
    "text": "प्रकृत्याट्टाट्टहासं च लोलजिह्वा भयंकरी ।\nअतीव वृद्धा कृष्णाङ्गी नगरे मम नृत्यति ।। ५ ।।"
  },
  {
    "text": "मुक्तकेशी छिन्ननासा कृष्णा कृष्णाम्बारप्रिया ।\nविधवा सा महाशूद्री मामालिङ्गितुमिच्छति ।। ६ ।।"
  },
  {
    "text": "मलिनं चैलखण्डं च बिभ्रती रूक्षमूर्धजान् ।\nदधती चूर्णतिलकं कपोलै मम वक्षसि ।। ७ ।।"
  },
  {
    "text": "कृष्णवर्णानि पक्वानि च्छिन्नभिन्नानि सत्यक ।\nपतन्ति कृत्वा शब्दांश्च शश्वत्तालफलानि च ।। ८ ।।"
  },
  {
    "text": "कुचैलो विकृताकारो म्लेच्छो हि रूक्षमूर्धजः ।\nददाति मह्यं भूषायां छिन्नभिन्नकपर्दकान् ।। ९ ।।"
  },
  {
    "text": "महारुष्टा च दिव्या स्त्री पतिपुत्रवती सती ।\nबभञ्ज पूर्णकुम्भं च साऽभिशप्य पुनः पुनः ।। १० ।।"
  },
  {
    "text": "अम्लानामोंडूमालां च रक्तचन्दनचर्चिताम् ।\nददाति मङ्यं विप्रश्च महारुष्टोऽतिशप्य च ।। ११ ।।"
  },
  {
    "text": "क्षणमङ्गारवृष्टिश्च भस्मवृष्टिः क्षणं क्षणम् ।\nक्षणं क्षणं रक्तवृष्टिर्भवेच्च नगरे मम ।। १२ ।।"
  },
  {
    "text": "वानरं वायसं श्वानं भल्लूकं सूकरं खरम् ।\nपश्यामि विकटाकारं शब्दं कुर्वन्तमुल्बणम् ।। १३ ।।"
  },
  {
    "text": "पश्यामि शुष्ककाष्ठानां राशिमम्लानकज्जलम् ।\nअरुणोदयवेलायां कपींश्चिन्ननखानि च ।। १४ ।।"
  },
  {
    "text": "पीतवस्त्रपरिधाना शुक्लचन्दनचर्चिता ।\nबिभ्रती मालतीमालां रत्नभूषणभूषिता ।। १५ ।।"
  },
  {
    "text": "क्रीडाकमलहस्ता सा सिन्दूरबिन्दुशोभिता ।\nकृत्वाऽभिशापं मां रुषटा याति मन्मन्दिरात्सती ।। १६ ।।"
  },
  {
    "text": "पाशहस्तांश्च पुरुषान्मुक्तकेशान्भयंकरान् ।\nअतिरूक्षांश्च पश्यामि विशातो नगरं मम ।। १७ ।।"
  },
  {
    "text": "नग्ननारी सुक्तकेशी नृत्यन्ती च गृहे गृहे ।\nअतीव विकृताकारां पश्यामि सस्मितां सदा ।। १८ ।।"
  },
  {
    "text": "छिन्ननासा च विधवा महाशूद्री दिगम्बरा ।\nसा तैलाभ्यङ्गितं मां च करोत्यतिभयंकरी ।। १९ ।।"
  },
  {
    "text": "निर्वाणाङ्गारयुक्ताश्च भस्मबूर्णा दिगम्बरा ।\nअतिप्रभातसमये चित्राः पश्यामि सस्मिताः ।। २० ।।"
  },
  {
    "text": "पश्यामि च विवाहं च नृत्यगीतमनोहरम् ।\nरक्तवस्त्रपरीधानान्पुरिषान्रक्तमीर्धजान् ।। २१ ।।"
  },
  {
    "text": "रक्तं वमन्तं पुरुषं नृत्यन्तं नग्नमुल्बणम् ।\nधावन्तं च शयानं च पश्यामि सस्मितं सदा ।। २२ ।।"
  },
  {
    "text": "राहुग्रस्तं च गगने मण्डलं चन्द्रसूर्ययौः ।\nएककालेच पश्यामि सर्वग्रासं च बान्धवाः ।। २३ ।।"
  },
  {
    "text": "उल्कापातं धूमकेतुं भूकम्पं राष्ट्रविप्लवम् ।\nझञ्झावातं महोत्पातं पश्यामि च पुरोहित ।। २४ ।।"
  },
  {
    "text": "वायुना घूर्णमानांश्च च्छिन्नस्कन्धान्महीरुहान् ।\nपतितान्पर्वताश्चैव पश्यामि पृथिवीतले ।। २५ ।।"
  },
  {
    "text": "पुरुषं छिन्नशिरसं रृत्यन्तं नग्नमुच्छ्रितम् ।\nमुण्डमालाकरं घोरं पश्यामि च गृहे गृहे ।। २६ ।।"
  },
  {
    "text": "दग्थं सर्वाश्रमं भक्मपूर्णमङ्गारसंकुलम् ।\nहाहाकारं च कुर्वन्तं सर्वं पश्यामि सर्वतः ।। २७ ।।"
  },
  {
    "text": "इत्येवमुक्त्वा राजा स विरराम सभातले ।\nदृषद्वा (श्रृत्वा) स्वप्तं बान्धवाश्च न तमुक्त्वानिशश्वसुः ।। २८ ।।"
  },
  {
    "text": "जहार चेतनां सद्यः सत्यकश्च पुरोहितः ।\nमत्वा विनाशं कंसस्य यजमानस्य नारद ।। २९ ।।"
  },
  {
    "text": "रुरोद नारीवर्गश्च पिता माता च शोकतः ।\nमेने विनाशकालं च सद्यः स्वयमुपस्थितम् ।। ३० ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo कंसदुःखप्न-\nकथनं नाम त्रिषष्टितमोऽध्यायः ।। ६३ ।।"
  }
]