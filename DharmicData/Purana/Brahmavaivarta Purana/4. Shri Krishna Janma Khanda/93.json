[
  {
    "text": "अथ त्रिनवतितमोऽध्यायः\nनारायण उवाच\nउद्धवस्तवनं श्रुत्वा चेतनां प्राप्य राधिका ।\nविलोक्य कृष्णाकारं च तमुवाच शुचाऽन्विता ।। १ ।।"
  },
  {
    "text": "राधिकोवाच\nकिन्नाम भवतो वत्स केन वा प्रेरितो भवान् ।\nआगतो वा कुत इति ब्रूह मां केन हेतुना ।। २ ।।"
  },
  {
    "text": "कृष्णाकृतिस्त्वं सर्वाङ्गैर्मन्ये त्वां कृष्णपार्षदम् ।\nकृष्णस्य सुशलं ब्रूहि बरदेवस्य सांप्रतम् ।। ३ ।।"
  },
  {
    "text": "नन्दस्तिष्ठति तत्रैव हेतुना केन तद्वद ।\nसमायास्यति सोविन्दो रम्यं वृन्दावनं वनम् ।। ४ ।।"
  },
  {
    "text": "पुनर्द्रक्ष्यामि तस्यैव पूर्णचन्द्रमुखं शुभम् ।\nपुनः क्रीडां करिष्यामि तेनाहं रासमण्डले ।। ५ ।।"
  },
  {
    "text": "जले च विहरिष्यामि पुनर्वा सखिभिः सह ।\nश्रीनन्दनन्दनाङ्गे च पुनर्दास्यामि चन्दनम् ।। ६ ।।"
  },
  {
    "text": "उद्धव उवाच\nउद्दवेत्यभिधानं मे क्षत्रियोऽहं वरानने ।\nप्रेषितः शुभवार्तार्थं कृष्णेन परमात्मना ।। ७ ।।"
  },
  {
    "text": "तवान्तिकं समायातः पार्षदोऽहं हरेरपि ।\nकृष्णस्य बलदेवस्य शिवं नन्दस्य सांप्रतम् ।। ८ ।।"
  },
  {
    "text": "राधिकोवाच\nअस्ति तद्यमुनाकूलं सुगन्धिपवनोऽस्ति सः ।\nतस्य केलिकदम्बानां मूलमस्तयेव सांप्रतम् ।। ९ ।।"
  },
  {
    "text": "पुण्यं वृन्दावनं रम्यं तद्विद्यमानमीप्सितम् ।\nपुंस्कोकिलानां विरुतं तल्पं चन्दनचर्चितम् ।। १० ।।\nचतुर्विधं च भोज्यं च मधुपानं च सुन्दरम् ।\nदुरन्तो दुःखदोऽप्यस्ति पापिष्ठो मन्मथस्तथा ।। ११ ।।"
  },
  {
    "text": "ते च रत्नप्रदीपाश्च ज्वलन्ति रासमण्डले ।\nमणीन्द्रसारनिर्माणमस्त्येव रतिमन्दिरम् ।। १२ ।।"
  },
  {
    "text": "गोपाङ्गनागणोऽस्त्येव पूर्णचन्द्रोऽस्ति शोभितः ।\nसुगन्धिपुष्परचितं तल्पं चन्दनचर्चितम् ।। १३ ।।"
  },
  {
    "text": "ताम्बूलं रतिभोगार्हं कर्पूरादिसुसंस्कृतम् ।सुगन्धिमालतीमाल्यं श्वेतचामरदर्पणम् ।। १४ ।।"
  },
  {
    "text": "मुक्तामाणिक्यसंसक्तहीरहारमनोहरम् ।\nकस्तूरीकुङ्कुमाक्तं च पात्रपूर्णं च चन्दनम् ।। १५ ।।"
  },
  {
    "text": "नानोपकाननं रम्यं रम्यक्रीडासरोवरम् ।\nसुगन्धिपुष्पोद्यानं च पद्मश्रेणीमनोहरम् ।। १६ ।।"
  },
  {
    "text": "अस्त्येवं सर्वविभवः प्राणनाथः कुतो मम ।\nहा कृष्ण हा रामानाथ क्वासि मे प्राणवल्लभ ।। १७ ।।"
  },
  {
    "text": "क्व वाऽपराधो दास्याश्च दासीदोषः पदे पदे ।\nइत्येवमुक्त्वा सा देवी पुनर्मूर्च्छामवाप सा ।। १८ ।।"
  },
  {
    "text": "चेतनां कारयामास पुनरेव स उद्धवः ।\nतां दृष्ट्वा परमाश्चर्य मेने क्षत्रियपुंगवः ।। १९ ।।"
  },
  {
    "text": "सखीभिः सप्तभिः शश्वत्सेवितां श्वेतचामरैः ।\nगोपीनां च त्रिलक्षैश्च सुप्रियैः प्रियसेविताम् ।। २० ।।\nदिवानिशं वेष्टितां च गोपीनां शतकोटिभिः ।\nकाचित्कज्जलहस्ता च काचिन्माल्यवराऽपरा ।। २१ ।।"
  },
  {
    "text": "काचित्सिन्दूरहस्ता च काचिद्गोरोचनाकरा ।\nकाचिच्चन्दनपात्रं च हस्ते कृत्वा च तिष्ठति ।। २२ ।।"
  },
  {
    "text": "काचिद्दर्पणहस्ता च काचित्कुङ्कुमावहिका ।\nकस्तूरीपात्रमिष्टं च काचिद्वहति तत्र वै ।। २३ ।।"
  },
  {
    "text": "काचिच्चम्पकपात्रं च करे धृत्वा च तिष्ठति ।\nमधुभिर्मधुरैः पूर्णं पात्रं धृत्वा शुचाऽन्विता ।। २४ ।।"
  },
  {
    "text": "काचित्सुगन्धितैलं च गृहीत्वा परितिष्ठति ।\nकाचिद्वहति ताम्बूलं कर्पूरादिसुवासितम् ।। २५ ।।"
  },
  {
    "text": "काचिद्वासितमच्छं च जलं धृत्वा च तिष्ठति ।\nक्रीडापुत्तलिकां काचिच्चित्राढ्यां परिरक्षति ।। २६ ।।"
  },
  {
    "text": "काचिद्वहति कन्दूकं काचिच्च रत्नभूषणम् ।\nवह्निशुद्धांशुकं काचिदमूल्यं परिरक्षति ।। २७ ।।"
  },
  {
    "text": "काचिद्भक्षयोपहारं च गृहीत्वा परिवर्तते ।\nकाचिच्च केशवेशार्थकरोति माल्यमीप्सितम् ।। २८ ।।"
  },
  {
    "text": "काचित्कङ्कतिकां धृत्वा पुरतः परितिष्ठति ।\nकाचिद्यावकहस्ता च काचिद्धात्रीरसं मुदा ।। २९ ।।"
  },
  {
    "text": "दूरतोऽपि वहत्येवं भीता च परितिष्ठति ।\nकाचिद्भीता भिया स्तौतिकाचिद्रोदिति शोकतः ।। ३० ।।\nकाचित्तां बौधयेत्येर्व विदग्धा विरहातुराम् ।\nकाचिदुत्तापतप्ता च स्निग्धतल्पे मनोहरे ।। ३१ ।।"
  },
  {
    "text": "स्थापयेद्दाहदूरार्थं स्निग्धपद्मदले शुभे ।\nएवंभूतां चतां दृष्टवा चोवाच पुनरुद्धवः ।।\nसुप्रियं कर्णपीयूषं विनयेन च भीतिवत् ।। ३२ ।।"
  },
  {
    "text": "उद्धव उवाच\nजाने त्वां देवदेवीशां सुस्निग्धां सिद्धयोगिनीम् ।\nसर्वशक्तिस्वरूपां च सूलप्रकृतिमीश्वरीम् ।। ३३ ।।"
  },
  {
    "text": "श्रीदामशापाद्धरणीं प्राप्तां गोलोककामिनीम् ।\nकृष्णप्राणाधिकां देवीं तद्वक्षःस्थलवासिनीम् ।। ३४ ।।"
  },
  {
    "text": "शृणु देवि प्रवक्ष्यामि शुभवार्तामभीप्सिताम् ।\nसुस्थिरं सखिभिः सार्धं हृदयस्नग्धिकारिणीम् ।। ३५ ।।"
  },
  {
    "text": "दुःखदावाग्निदग्धायाः सुधावर्षणरूपिणीम् ।\nविरहव्याधियुक्ताया रसायनसमां शुभाम् ।। ३६ ।।"
  },
  {
    "text": "तत्र तिष्ठति नन्दोऽयं सानन्दो सुदितः सदा ।\nनिमन्त्रितश्च वसुना कृष्णोपनयनावधि ।। ३७ ।।"
  },
  {
    "text": "गृहीत्वा सबलं कृष्णं साङ्गे मङ्गलकर्मणि ।\nस नन्दः परमानन्दो सुदाऽऽयास्यति गोकुलम् ।। ३८ ।।"
  },
  {
    "text": "आगत्य कृष्णो मुदितः प्रणम्य मातरं पुनः ।\nनक्तमायास्यति मुदा पुण्यं वृन्दावनं वनम् ।। ३९ ।।"
  },
  {
    "text": "अचिराद्द्रक्ष्यसि सति श्रीकृष्णमुखपङ्कजम् ।\nसर्वं विरहदुःखं च संत्यक्ष्यसि च सांप्रतम् ।। ४० ।।\nसुस्थिरा भव मातस्त्वं त्यज शोकं सुदारुणम् ।\nवह्निशुद्धांशुकं रम्यं परिधाय प्रहर्षिता ।। ४१ ।।"
  },
  {
    "text": "अमूल्यरत्ननिर्माणभूषणग्रहणं कुरु ।\nगृहाणचन्दनं स्निग्धं कस्तूरीकुङ्कुमान्वितम् ।। ४२ ।।"
  },
  {
    "text": "कुरुष्व केशसंस्कारं मालतीमाल्यभूषितम् ।\nसुवेषं कुरु कल्याणि गण्डे च चित्रपत्रकम् ।। ४३ ।।"
  },
  {
    "text": "सिन्दूरबिन्दुं सीमन्ते कस्तूरीचन्दनान्वितम् ।\nअलक्तकाक्तं चरणं युक्तं यावकभूषणैः ।। ४४ ।।"
  },
  {
    "text": "कुरुष्व तिष्ठचोतिष्ठ रत्नसिंहासने वरे ।\nसपङ्कपङ्कजं तल्पं त्यज सार्धं शुचा सति ।। ४५ ।।"
  },
  {
    "text": "भुङ्क्ष्व कृष्णेन मनसा विशुद्धं मधुरं मधु ।\nसंस्कृतं भासितं तोयं ताम्बूलं च सुवासितम् ।। ४६ ।।"
  },
  {
    "text": "रत्नेन्द्रसारनिर्माणपर्यङ्के मुमनोहरे ।\nवह्निसद्धांशुकाक्ते च मालतीमाल्यभूषिते ।। ४७ ।।"
  },
  {
    "text": "सुगन्धियुक्ते कस्तूरीजातीचम्पकचन्दनैः ।\nपरितो मालतीमाल्यहीरहारविभूषिते ।। ४८ ।।"
  },
  {
    "text": "मणीन्द्रमुक्तामाणिक्यसुन्दरैश्च परिष्कृते ।\nपुष्पमाल्योपधाने च मङ्गलार्हे मुदाऽन्विता ।। ४९ ।।"
  },
  {
    "text": "शयनं कुरु देवेशि गोपीभिः सेविता सदा ।\nकरोतु सेवनं शश्वत्प्रियालिः श्वेतयामरैः ।। ५० ।।\nपदारविन्दसेवां च गोपीभक्ता मनोहरे ।\nसद्रत्नसारनिर्माणपर्यङ्के सुमनोहरे ।। ५१ ।।"
  },
  {
    "text": "त्येवमुक्त्वा स मुने पुनस्तूष्णीं बभूव ह ।\nप्रणम्य पादपद्मं च ब्रह्मादिसुरवन्दितम् ।। ५२ ।।"
  },
  {
    "text": "उद्धवस्य वचःश्रुत्वा सस्मिता राधिका सती ।\nयौतुकं च ददौ तस्मै रत्नसाराङ्गुलीयकम् ।। ५३ ।।"
  },
  {
    "text": "अमूल्यं सुन्दरं रम्यं विश्वकर्मविनिर्मितम् ।\nमुखदृश्यं पीतवर्ण सुदीप्तं सुप्रदीपवत् ।। ५४ ।।"
  },
  {
    "text": "कृष्णय वह्निना दत्तमपूर्वं रासमण्डले ।\nमणिकुण्डलयुग्मं चामूल्यरत्नविनिर्मितम् ।। ५५ ।।"
  },
  {
    "text": "अमूल्यरत्ननिर्माणं सर्वभूषणमीप्सितम् ।\nवह्निशुद्धांशुकयुगं रत्ननिर्माणनायकम् ।। ५६ ।।"
  },
  {
    "text": "हीरहारविनिर्माणं हारं च सुमनोहरम् ।\nपुरा दत्तं च सुप्रित्या कृष्णाय वरुणेन च ।। ५७ ।।"
  },
  {
    "text": "श्रीसूर्येण च यद्दत्तं श्रीकृष्णाय स्यमन्तकम् ।\nप्रदत्तं कौ(यौ) तुकं तस्मै यद्दत्तं हरिणा पुरा ।। ५८ ।।"
  },
  {
    "text": "यद्दत्तं च महेन्द्रेण रत्नसिंहासनं वरम् ।\nतत्प्रदत्तं मुदा देब्या तस्मै प्रीत्या च राधाया ।। ५९ ।।"
  },
  {
    "text": "मणीन्द्रसारनिर्माणं छत्ररत्नं मनोहरम् ।\nमुक्तामाणिक्यसारेण हीरहारसमन्वितम् ।। ६० ।।\nविचित्ररत्नपद्मेन विचित्रं वारुणं सदा ।\nशोभितं परितश्चान्यै रत्ननिर्माणदर्पणैः ।। ६१ ।।"
  },
  {
    "text": "यद्दत्तं ब्रह्मण प्रीत्या हरये रासमण्डले ।\nसुप्रीत्या राधया तत्र प्रदत्तमुद्धवाय च ।। ६२ ।।"
  },
  {
    "text": "मणिकारविनिर्माणं मणिराजविराजितम् ।\nजपामाल्यं संस्कृतं च यद्दत्तं शंभुना पुरा ।। ६३ ।।"
  },
  {
    "text": "तदेव दत्तं तस्मै चाप्यमूल्यं पुण्यदं शुभम् ।\nजन्ममृत्युजराव्याधिहरं चातिमनोहरम् ।। ६४ ।।"
  },
  {
    "text": "चन्द्रकान्तमणिं रम्यं चन्द्रदत्तं परिष्कृतम् ।\nचन्द्रावलीं ददौ तस्मै सुदीप्तं पूर्णचन्द्रवत् ।। ६५ ।।"
  },
  {
    "text": "विशुद्धं मधुपूर्णं च मधुपात्रं यदक्षयम् ।\nधर्मेण यत्प्रदत्तं च तद्दत्तं प्रियया हरेः ।। ६६ ।।"
  },
  {
    "text": "जलभोजनपात्रं च शृद्रं स्वर्णविनिर्मितम् ।\nमिष्टान्नं परमान्नं चददौ सुस्वादुमिष्टकम् ।। ६७ ।।"
  },
  {
    "text": "भोजतं कारयित्वा च कर्पूरादिसुवासितम् ।\nताम्बूलं च ददौ शीघ्रं माल्यं सुस्निग्धचन्दनम् ।। ६८ ।।"
  },
  {
    "text": "शुभाशिषं च प्रददौ वाञ्छितं प्रवरं वरम् ।\nज्ञानं कृष्णेन यद्दत्तं गोलोके रासमण्डले ।। ६९ ।।"
  },
  {
    "text": "पुरुषाणां शतं यावन्निश्चलां कमलां ददौ ।\nविद्यां यशस्करीं शुद्धां यशः कीर्तिं सुनिर्मलाम् ।। ७० ।।\nसर्वसिद्धिं हरेर्दास्यं हरिभक्तिं च निश्चलाम् ।\nपार्षदप्रवरत्वं च पार्षदं च हरेरिति ।। ७१ ।।"
  },
  {
    "text": "वरं प्रसादं दत्त्वा च समुत्थाय मुदाऽन्वितम् ।\nवह्निशुद्धांशुके धृत्वा चामूल्यं रत्नभूषणम् ।। ७२ ।।"
  },
  {
    "text": "हीरहारं रत्नमालां परिघाय मनोहराम् ।\nसिन्दूरं कज्जलं पुष्पमाल्यं सुस्तिग्धचन्दनम् ।। ७३ ।।"
  },
  {
    "text": "रत्नसिंहासनस्थं तं पूजिता पूजितं मुदा ।\nवेष्टिता हर्षनिरतं गौपीनां शातकोटि भिः ।।\nतप्तकाञ्चनवर्णाभा शतचन्द्रसमप्रभा ।। ७४ ।।"
  },
  {
    "text": "राधिकोवाच\nसत्यमायास्यति हरिः सत्यं निष्कपटं वद ।\nवद तथ्यं भयं त्यक्त्वा सत्यं ब्रूहि सुसंसदि ।। ७५ ।।"
  },
  {
    "text": "वरं कूपशताद्वापी वरं वापीशतात्क्रतुः ।\nवरं क्रतुशतात्पुत्रः सत्यं पुत्रशतात्किल ।। ७६ ।।"
  },
  {
    "text": "न हि सत्यात्परो धर्मो नानृतात्पातकं परम् ।। ७७ ।।"
  },
  {
    "text": "उद्धव उवाच\nसत्यमायास्यति हरिः सत्यं द्रक्ष्यसि सुन्दरि ।\nध्रुवं त्यक्ष्यसि संतापं दृष्ट्वा चन्द्रमुखं हरेः ।। ७८ ।।"
  },
  {
    "text": "मद्दर्शनान्महाभागे गतस्ते विरहज्वरः ।\nनानाभोगसुखं भुक्त्वा त्यज चिन्तां दुरत्ययाम् ।। ७९ ।।"
  },
  {
    "text": "अहं प्रस्थापयास्यामि गत्वा मधुपुरीं हरिम् ।\nविधाय तत्प्रबोधं च कार्यमन्यत्करिष्यति ।। ८० ।।\nविदायं कुरु मे मातर्यास्यामि हरिसंनिधिम् ।\nसर्वं तं कथयिष्यामि त्वद्वृत्तान्तं यथोचितम् ।। ८१ ।।"
  },
  {
    "text": "राधिकोवाच\nगमिष्यसि यदा वत्स मथुरां सुमनोहराम् ।\nश्रृणु दुःखकथां कांचित्तिष्ठ वत्स स्थिरोभव ।। ८२ ।।"
  },
  {
    "text": "मां विस्मृतो न भवसि विरहज्वरकातराम् ।\nकथयिष्य सि मत्कान्तं ध्रुवं प्रस्थापयिष्यसि ।। ८३ ।।"
  },
  {
    "text": "नारीणां मनसो वार्तां को वा जानाति पण्डितः ।\nकिंचिच्छास्त्रानुसारेण प्रकरोति निरूपणम् ।। ८४ ।।"
  },
  {
    "text": "वेदा वक्तुं न शक्ताश्च शास्त्राणि किं वदन्ति च ।\nकथ यिष्यामि त्वां सर्वं पुत्र कृष्णं च वक्ष्यसि ।। ८५ ।।"
  },
  {
    "text": "गेहे वने न भेदो मे पश्वादिषु तथा नृषु ।\nकिं वा जलं किमु स्वप्नमज्ञानं च दिवानिशम् ।। ८६ ।।"
  },
  {
    "text": "आत्मानं च न जानामि चौदयं चन्द्रसूर्ययोः ।\nक्षणं प्राप्य हरेर्वार्तां चेतनं मे बभूव ह ।। ८७ ।।"
  },
  {
    "text": "कृष्णाकृतिं च पश्यामि श्रृणोमि मुरलीध्वनिम् ।\nकुलं लज्जां भयं त्यक्त्वा चिन्तयामिहरेः पदम् ।। ८८ ।।"
  },
  {
    "text": "संप्राप्य सर्वजगतामीश्वरं प्रकृतेः परम् ।\nन ज्ञानं मायया तस्य ज्ञात्वा गोपपतेर्मंम ।। ८९ ।।"
  },
  {
    "text": "ध्यायन्ते यत्पदाम्भोजं वेदा ब्रह्मादयः सुराः ।\nस भर्त्सितो मया कीपाद्ध्दि शत्यमिदं मम ।। ९० ।।\nतत्पदाम्भोजसेवाभिर्गुणप्रस्तावतोऽपि वा ।\nतद्भक्त्या यत्क्षणो नीतो ध्यातो ध्यानेन पूजया ।। ९१ ।।"
  },
  {
    "text": "तत्रापि मङ्गलं सर्वं हर्षमायुर्व्यंवस्थितम् ।\nविघ्नं च हृदि संतापस्तद्विच्छेदे सदोद्धव ।। ९२ ।।"
  },
  {
    "text": "क्रीडाप्रीतिर्नं भविता तादुशीष्टा पुनर्मम ।\nतादृशं प्रेमसौभाग्यं निर्जने न च संगमः ।। ९३ ।।"
  },
  {
    "text": "वृन्दावनं न यास्यामि तत्सङ्गे पुनरुद्धव ।\nचन्दनं वा न दास्यामि नन्दनन्दनवक्षसि ।। ९४ ।।"
  },
  {
    "text": "मालां तस्मै न दास्यामि न द्रक्ष्यामि मुखाम्बुजम् ।\nमालतीनां केतकीनां चम्पकानां च काननम् ।। ९५ ।।"
  },
  {
    "text": "पुनरेव न यास्यामि सुन्दरं रासमण्डलम् ।\nहरिसङ्गे न यास्यामि रम्यं चन्द्रनकाननम् ।। ९६ ।।"
  },
  {
    "text": "पुनरेव न यास्यामि मलयं रत्नमन्दिरम् ।\nमाधवीनां वनं रम्यं रहस्यं मधुकाननम् ।। ९७ ।।"
  },
  {
    "text": "श्रीखण्डकाननं रम्यं स्वच्छं चन्द्रसरोवरम् ।\nविस्पन्दकं सुरवनं नन्दनं पुष्पभद्रकम् ।। ९८ ।।"
  },
  {
    "text": "भद्रकं हरिणां सार्धं न यास्यामि पुनः पुनः ।\nक्व सा रम्या विकसिता माधवे माधवीलता ।। ९९ ।।"
  },
  {
    "text": "क्व गता माधवी रात्रिः क्व मधुः क्वापि माधवः ।\nइस्येवमुक्त्वा सा राधा ध्यात्वा कृष्णपदाम्बुजम् ।।\nपुनर्मुर्च्छां च संप्रप्य रूदती पुलकान्विता ।। १०० ।।\nइति श्रीब्रह्मo महाo नारदनाo श्रीकृष्मजन्मखo उत्तरo राधोद्धवसंo\nत्रिनवतितमोऽध्यायः ।। ९३ ।।"
  }
]