[
  {
    "text": "अथ त्रिसप्ततितमोध्यायः\nनारायण उवाच\nअथ कृष्णश्च सानन्दं नन्दं तं पितरं बलः ।\nबोधयामास शोकार्तं दिव्यैराध्यात्मिकादिभिः ।। १ ।।"
  },
  {
    "text": "उच्चै रुदन्तं निश्चेष्टं पुत्रविच्चेदकातरम् ।\nदत्त्वा तस्मै मणिश्रेष्ठमित्युवाच जगत्पतिः ।। २ ।।"
  },
  {
    "text": "श्रीभगवानुवाच\nनिबोध नन्द सानन्दं त्यज शोकं मुदं लभ ।\nज्ञानं गृहाण मद्दत्तं यद्दतं ब्रह्मणे पुरा ।। ३ ।।"
  },
  {
    "text": "यद्यद्दत्तं च शोषाय गणेशायेश्वराय च ।\nदिनेशाय मुनीशाय योगीशाय च पुष्करे ।। ४ ।।"
  },
  {
    "text": "कःकस्य पुत्रः कस्तातः का माता कस्यचित्कुतः।\nआयान्ति यान्ति संसारं परं स्वकृतकर्मणा ।। ५ ।।"
  },
  {
    "text": "कर्मानुसाराज्जन्तुश्च जायते स्थानभेदतः ।\nकर्मणा कोऽपि जन्तुश्च योगीन्द्राणां नृपस्त्रियाम् ।। ६ ।।"
  },
  {
    "text": "द्विजापत्न्यां क्षत्रियाणां वैश्यायां शूद्रयोनिषु ।\nतिर्यग्योनिषु कश्चिच्च कश्चित्पश्वादियोनिषु ।। ७ ।।"
  },
  {
    "text": "ममैव मायया सर्वे सानन्दा विषयेषु च ।\nदेहत्यामे विषण्णाश्च विच्छेदे बान्धवस्य च ।। ८ ।।"
  },
  {
    "text": "प्रजाभूमिधनादीनां विच्छेदो मरणाधिकः ।\nनित्यं भवति मूढश्च न च विद्वाञ्छुचा युतः ।। ९ ।।"
  },
  {
    "text": "मद्भक्तो भक्तियुक्तश्च मद्याजी विजितेन्द्रियः ।\nमन्मन्त्रोपासकश्चैव मत्सेवानिरतः शुचिः ।। १० ।।"
  },
  {
    "text": "मद्भयाद्वाति वातोऽयं रविर्भाति च नित्यशः ।\nभाति चन्द्रो महेन्द्रश्च कालभेदे च वर्षति ।। ११ ।।"
  },
  {
    "text": "वह्निर्वहति मृत्युश्च चरत्येव हि जन्तुषु ।\nबिभर्ति वृक्षः कालेन पुष्पापि च फलानि च ।। १२ ।।"
  },
  {
    "text": "निराधारश्च वायुश्च वाय्वाधारश्च कच्चिपः ।\nशेषश्च कच्छपाधारः शेषाधारश्च पर्वतः ।। १३ ।।"
  },
  {
    "text": "तदाधाराश्च पातालाः सप्त एव हि पङ्क्तितः ।\nनिश्चलं च जलं तस्माज्जलस्था च वसुंधरा ।। १४ ।।"
  },
  {
    "text": "सप्तस्वर्ग धराधारं ज्योतिश्चकं ग्रहाश्रयम् ।\nनिराधारश्च वैकुण्ठो ब्रह्माण्डेम्यः परो वरः ।। १५ ।।"
  },
  {
    "text": "तत्परश्चापि गोलोकः पञ्चाशत्को टियोजनात् ।\nऊर्ध्व निराश्रयश्चापि रत्नसारविनिर्मितः ।। १६ ।।"
  },
  {
    "text": "सप्तद्वारः सप्तसारः परिखासप्तसंयुतः ।\nलक्षप्राकारयुक्तश्च नद्या विरजया युतः ।। १७ ।।"
  },
  {
    "text": "वेष्टितो रत्नशैलेन शतशृङ्गेण चारुणा ।\nयोजनायुतमानं च यस्यैकं शृङ्गमुज्ज्वलम् ।। १८ ।।"
  },
  {
    "text": "शतकोटियोजनश्च शैल उच्छ्रित एव च ।\nदैर्ध्यं तस्य शतगुणं प्रस्थं च लक्षयोजनम् ।। १९ ।।"
  },
  {
    "text": "योजनायुतविस्तीर्णस्तत्रैव रासमण्डलः ।\nअमूल्यरत्ननिर्माणो वर्तुलश्चन्द्रबिम्बवतु ।। २० ।।"
  },
  {
    "text": "पारिजातवनेनैव पुष्पितेन च वेव्टितः ।\nकल्पवृक्षसहस्रेण पुष्पोद्यानशतेन च ।। २१ ।।"
  },
  {
    "text": "नानाविधैः पुष्पवृक्षैः पुष्पितेन च चारुणा ।\nत्रिकोटिरत्नभवनो गोपीलक्षैश्च रक्षितः ।। २२ ।।"
  },
  {
    "text": "रत्नप्रदीपयुक्तश्च रत्नतल्पसमन्वितः ।\nनानाभोगसमायुक्तो सधुवापीशतैर्वृतः ।। २३ ।।"
  },
  {
    "text": "पीयूषवापीयुक्तश्च कामभोगसमन्वितः ।\nगोलोकगृहसंख्यानवर्णने वा विशारदः ।। २४ ।।"
  },
  {
    "text": "न कोऽपि वेद विद्वान्वा वेदविद्वान्व्रजेश्वरः ।\nअमूल्यरत्ननिर्माणभवनानां त्रिकोटिभिः ।। २५ ।।"
  },
  {
    "text": "शोभितं सुन्दरं रम्यं राधाशिविरमुत्तमम् ।\nअमूल्यरत्नकलशैरुज्ज्वलं रत्नदर्पणैः ।। २६ ।।"
  },
  {
    "text": "असूल्यरत्नस्तमभानां राजिभिश्च विराजितम् ।\nनानाचित्रविचित्रैश्च चित्रितं श्वेतचामरैः ।। २७ ।।"
  },
  {
    "text": "माणिक्यमुक्तासंसक्तं हीरावारसमन्वितम् ।\nरत्नप्रदीपसंसक्तं रत्नसोपानसुन्दरम् ।। २८ ।।"
  },
  {
    "text": "अमूल्यरत्नपत्रैश्च तल्पराजिविराजितम् ।\nअमूल्यरत्नचित्रैश्च त्रिभिश्चित्रविचित्रितैः ।। २९ ।।"
  },
  {
    "text": "तिसृभिः परिखाभिश्च त्रिभिर्द्वारैश्च दुर्गमैः ।\nयुक्तं षोडशकक्षाभिः प्रतिद्वारेषु वाऽन्तरम् ।। ३० ।।"
  },
  {
    "text": "गोपीषोडशलक्षैश्च संनियुक्तैरितस्ततः ।\nवह्निशुद्धांशुकाधानै रत्नभूषणभूषितैः ।। ३१ ।।"
  },
  {
    "text": "तप्तकाञ्चनवर्णाभैः शतचन्द्रसमन्वितैः ।\nराधिकारिंकरीवर्गैर्युक्तमभ्यन्तरं वरम् ।। ३२ ।।"
  },
  {
    "text": "अमूल्यरत्ननिर्माणप्रङ्गणं सुमनोहरम् ।\nअमूल्यरत्नस्तम्भानां समूरैश्च सुशोभितम् ।। ३३ ।।"
  },
  {
    "text": "रत्नमङ्गलकुम्भैश्च फलपल्लवसंयुतैः ।\nसंयुतं रत्नवेदीभिर्मुक्ता युक्ताभिरीप्सितम् ।। ३४ ।।"
  },
  {
    "text": "अमूल्यरत्नमुकुरैः शोभितं सुन्दरैरहो ।\nअमूल्यरत्ननिर्माणं भवनानां वरं गृहम् ।। ३५ ।।"
  },
  {
    "text": "रत्नसिंहासनस्था च गोपीलक्षैश्च सेविता ।\nकोटिपूर्णेन्दुशोभाढ्या श्वेतचम्पकसंनिभा ।। ३६ ।।"
  },
  {
    "text": "अमूल्यरत्ननिर्माणभूषणैश्च विभूषिता ।\nअमूल्यरत्नवसना बिभ्रती रत्नदर्पणम् ।। ३७ ।।"
  },
  {
    "text": "रत्नपद्मं च रुचिरं सव्यदक्षिणहस्ततः ।\nदाडिम्बकुसुमाकारं सिन्दूरं सुमनोहरम् ।। ३८ ।।"
  },
  {
    "text": "सुशोभितं सृगमदैरिष्टैश्चन्दनबिन्दुभिः ।\nदधती कबरीभारं मालतीमल्यमण्डितम् ।। ३९ ।।"
  },
  {
    "text": "रचितं वामभगेन मुनीन्द्राणां मनोहरम् ।\nएवंभूतं (ता) तत्र राधा गोपीभिः परिसेविता ।। ४० ।।"
  },
  {
    "text": "श्वेतचामरहस्ताभिस्तत्तुल्याभिश्च सर्वतः ।\nअमूल्यरत्ननिर्माणैर्भूषिताभिश्च भूषणैः ।। ४१ ।।"
  },
  {
    "text": "मत्प्राणाधिष्ठातृदेवी देवीनां प्रवरा वरा ।\nसुदाम्नः सा च शापेन वृषभानसुताऽधुना ।। ४२ ।।"
  },
  {
    "text": "शताब्दिको हि विच्छेदो भविष्यति मया सह ।\nतेन भारावतरणं करिष्यसि भुवः पितः ।। ४३ ।।"
  },
  {
    "text": "तदा यास्यामि गोलोकं तया सार्धं सुनिश्चतम् ।\nत्वया यशोदया चाऽपि गोबैर्गोपीभिरेव च ।। ४४ ।।"
  },
  {
    "text": "वृषभानेन तत्पत्न्या कलावत्या च बान्धवैः ।\nएवं च नन्दं सानन्दं यशोदां कथयिष्यसि ।। ४५ ।।"
  },
  {
    "text": "त्यज शोक्रं महाभाग व्रजैः सार्धं व्रजं व्रज ।\nअहमात्मा च साक्षी च निर्लिप्तः सर्वजीविषु ।। ४६ ।।"
  },
  {
    "text": "जीवो मत्प्रतिबिम्बश्च इत्येवं सर्वसंमतम् ।\nप्रकृतिर्मद्विकारा च साऽप्यहं प्रकृतिः स्वयम् ।। ४७ ।।"
  },
  {
    "text": "यथा दुग्धे च धावल्यं न तर्योर्भैद एव च ।\nयथा जले तथा शैत्यं यथा वह्नौ च दाहिका ।। ४८ ।।"
  },
  {
    "text": "यथाऽऽकाशे तथा शब्दो भूमौ गन्धो यथा नृप ।\nयथा शोभा च चन्द्रे च यथा दिनकरे प्रभा ।। ४९ ।।"
  },
  {
    "text": "यथा दीवस्तथाऽऽत्माहं तथैव राधया सह ।\nत्यज त्वं गोपिकाबुद्धिं राधायां मयि पुत्रताम् ।। ५० ।।"
  },
  {
    "text": "अहं सर्वस्य प्रभावः सा च प्रकृतिनीश्वरी ।\nश्रूयतां नन्द सानन्दं मद्विभूतिं सुखावहाम् ।। ५१ ।।"
  },
  {
    "text": "पुरा या कथिता तात ब्रह्मणे व्यक्तजन्मने ।\nकृष्णोऽहं देवतानां च गोलोके द्विभुजः स्वयम् ।। ५२ ।।"
  },
  {
    "text": "चतुर्भुजोऽहं वैकुण्ठे शिवलोके शिवः स्वयम् ।\nब्रह्मलोके च ब्रह्माऽहं सूयस्तेजस्विनामहम् ।। ५३ ।।"
  },
  {
    "text": "पवित्राणामहं वह्निर्जलमेव द्रवेषु च ।\nइन्द्रियाणां मनश्चास्मि समीरः शीघ्रगामिनाम् ।। ५४ ।।"
  },
  {
    "text": "यमोऽहं दण्डकर्त णां कालः कलयतामहम् ।\nअक्षराणामकारोऽस्मि साम्नां च साम एव च ।। ५५ ।।"
  },
  {
    "text": "इन्द्रश्चतुर्दशेन्द्रेषु कुबेरो धनिनामहम् ।\nईशानोऽहं दिमीशानां व्यापकानां नभस्तथा ।। ५६ ।।"
  },
  {
    "text": "सर्वान्तरात्मा जीवेषु ब्राह्मणश्चाऽऽश्रमेषु च ।\nधनानां च रत्नमहममूल्यं सर्वदुर्लभम् ।। ५७ ।।"
  },
  {
    "text": "तैजसानां सुवर्णोऽहं मणीनां कौस्तुभः स्वयम् ।\nवैष्णवानां कुमारोऽहं योगीन्द्राणां गणेश्वरः ।। ५८ ।।"
  },
  {
    "text": "पुष्पाणां पारिजातोऽहं तीर्थानां पुष्करः स्वयम् ।\nशालग्रामस्तथाऽर्च्यानां पत्राणां तुलसीति च ।। ५९ ।।"
  },
  {
    "text": "सेनापतीनां स्कन्दोऽहं लक्ष्मणोऽहं धनुष्मताम् ।\nराजेन्द्राणां च रामोऽहं नक्षत्राणामहं शशी ।। ६० ।।"
  },
  {
    "text": "मासानां मर्गशीर्षोऽहमृतूनामस्मि माधवः ।\nवारेष्वादित्यवारोऽहं तिथिष्वेकादशीति च ।। ६१ ।।"
  },
  {
    "text": "सहिष्णूनां च पृथिवी माताऽहं बान्धवेषु च ।\nअमृतं भक्ष्यवस्तूनां गव्येष्वाज्यमहं तथा ।। ६२ ।।"
  },
  {
    "text": "कल्पवृक्षश्च वृक्षाणां सुरभिः कामधेनुषु ।\nगङ्गाऽहं सरितां मध्ये कृतपापविनाशिनी ।। ६३ ।।"
  },
  {
    "text": "वाणीति पण्डितानां च मन्त्राणां प्रणवस्तथा ।\nविद्यासु बीजरूपोऽहं सस्यानां धान्यमेव च ।। ६४ ।।"
  },
  {
    "text": "अश्वत्थः फलिनामेव गुरूणां मन्त्रदः स्वयम् ।\nकश्यपश्च प्रजेशानां गरुडः पक्षिणां तथा ।। ६५ ।।"
  },
  {
    "text": "अनन्तोऽहं च नागानां नराणां च नराधिपः ।\nब्रह्मर्षीणां भृगुरहं देवर्षीणां च नारदः ।। ६६ ।।"
  },
  {
    "text": "राजर्षीणां च जनको महर्षीणां शुकस्तथा ।\nगन्धर्वाणां चित्ररथः सिद्धानां कपिलो मुनीः ।। ६७ ।।"
  },
  {
    "text": "बृहस्पतिर्बुद्धिमतां कवीनां शुक्र एव च ।\nग्रहाणां च शनिरहं विश्वकर्मा च शिल्पिनाम् ।। ६८ ।।"
  },
  {
    "text": "मृगाणां च मृगेन्दोऽहं वृषाणां शिववाहनम् ।\nऐरावतो गजेन्द्राणां गायत्री छन्दसामहम् ।। ६९ ।।"
  },
  {
    "text": "वेदाश्च सर्वशास्त्राणां वरुणो यादसामहम् ।\nउर्वश्यप्सरसामेव समुद्राणां जलार्णवः ।। ७० ।।"
  },
  {
    "text": "सुमेरुः पर्वतानां च रत्नवत्सु हिमालयः ।\nदुर्गा च प्रकृतीनां च देवीनां कमलालया ।। ७१ ।।"
  },
  {
    "text": "शतरूपा च नारीणां मत्प्रियाणां च राधिका ।\nसाध्वीनामपि सावित्री वेदमाता च निश्चितम् ।। ७२ ।।"
  },
  {
    "text": "प्रह्लादश्चापि दैत्यानां बलिष्ठानां बलिः स्वयाम् ।\nनारायणर्षिर्भगवाञ्ज्ञानिनां मध्य एव च ।। ७३ ।।"
  },
  {
    "text": "हनूमान्वानराणां च पाण्डवानां धनंजयः ।\nमनसा नागकन्यानां वसूनां द्रोण एव च ।। ७४ ।।"
  },
  {
    "text": "द्रोणो जलधराणां च वर्षाणां भारतं तथा ।\nकामिनां कामदेवोऽहं रम्भा च कामुकीषु च ।। ७५ ।।"
  },
  {
    "text": "गोलोकश्चास्मि लोकानासुत्तमः सर्वतः परः ।\nमातृकासु शान्तिरहं रतिश्च सुन्दरीषु च ।। ७६ ।।"
  },
  {
    "text": "धर्मोऽहं साक्षिणां मध्ये संध्या च वासरेषु च ।\nदेवेष्वहं च माहेन्दो राक्षसेषु विभीषणः ।। ७७ ।।"
  },
  {
    "text": "कालाग्निरुद्रो रुद्राणां संहारो भैरवेषु च ।\nशङ्खेषु पाञ्चजन्योऽहमङ्गेष्वपि च मस्तकः ।। ७८ ।।"
  },
  {
    "text": "परं पुराणसूत्रेषु चाहं भागवतं वरम् ।\nभारतं चेतिहासेषु पञ्चरात्रेषु कापिलम् ।। ७९ ।।"
  },
  {
    "text": "स्वायंभुवो मनूनां च मुनीनां व्यासदेवकः ।\nस्वधाऽहं पितृपत्नीषु स्वाहा वङ्निप्रियासु च ।। ८० ।।"
  },
  {
    "text": "यज्ञानां नाजसूयोऽहं यज्ञपत्नीषु दक्षिणा ।\nशस्त्रास्त्रज्ञेषु रामोऽहं जमदग्निसुतो महान् ।। ८१ ।।"
  },
  {
    "text": "पौराणिकेषु सूतोऽहं नीतिमत्स्वङ्गिरा मुनिः ।\nविष्णुव्रतं व्रतानां च बलानां दैवमेव च ।। ८२ ।।"
  },
  {
    "text": "ओषधीनामहं दूर्वा तृणानां कुशमेव च ।\nधर्मकर्मसु सत्यं च स्नेहपात्रेषु पुत्रकः ।। ८३ ।।"
  },
  {
    "text": "अहं व्याधिश्च शत्रूणां ज्वरो व्याधिष्वहं तथा ।\nमद्भक्तिष्वपि मद्दास्यं वरेषु च वरः स्मृतः ।। ८४ ।।"
  },
  {
    "text": "आश्रमाणां गृहस्थोऽहं संन्यासी च विवेकिनाम् ।\nसुदर्शनं च शस्त्राणां कुशलं च शुभाशिषाम् ।। ८५ ।।"
  },
  {
    "text": "एश्वर्याणां महाज्ञानं वैराग्यं च सुखेष्वहम् ।\nमि (इ) ष्टवाक्यं प्रीतिदेषु दानेषु चाऽऽत्मदानकम् ।। ८६ ।।"
  },
  {
    "text": "संचयेषु धर्मकर्म कर्मणां च मदर्चनम् ।\nकठोरेषु तपश्चाहं फलेषु मोक्ष एव च ।। ८७ ।।"
  },
  {
    "text": "अष्टसिद्धिषु प्राकाम्यमहं काशीपुरीषु च ।\nनगरेषु तथा काञ्ची स देशो यत्र वैष्णवः ।। ८८ ।।"
  },
  {
    "text": "सर्वाधारेषु स्थूलेषु अहमेव महान्विराट् ।\nपरमाणुरहं विश्वे महासूक्ष्मेषु नित्यशः ।। ८९ ।।"
  },
  {
    "text": "वैद्यानामश्विनीपुत्रौ जौषधीषु रसायनम् ।\nधन्वन्तरीर्मन्त्रविदां विषादः क्षयकारिणाम् ।। ९० ।।"
  },
  {
    "text": "रागाणां मेघमल्लारः कामोदस्तत्प्रियासु च ।\nमत्पार्षदेषु श्रीदामा मद्वन्वुष्वहमुद्धवः ।। ९१ ।।"
  },
  {
    "text": "पशुजन्तुषु गौश्चहं चन्दनं काननेषु च ।\nतीर्थपूतश्च पूतेषु निःशङ्केषु च वैष्णवः ।। ९२ ।।"
  },
  {
    "text": "न वैष्णवात्परः प्राणी मन्मन्त्रोपासकश्च यः ।\nवृक्षेष्वङ्कुररूपोऽहमाकारः सर्ववस्तुषु ।। ९३ ।।"
  },
  {
    "text": "अहं च सर्वभूतेषु मयि सर्वे च संततम् ।\nयथा वृक्षे फलान्येव फलेषु चाङ्कुरस्तरोः ।। ९४ ।।"
  },
  {
    "text": "सर्वकारणरूपोऽहं न च मत्कारणं परम् ।\nसर्वेशीऽहं न मेऽपीशो ह्यहं कारणकारणम् ।। ९५ ।।"
  },
  {
    "text": "सर्वेषां सर्वबीजानां प्रवदन्ति मनीषिणः ।\nमन्मायामोहितजना मां न जानन्ति पापिनः ।। ९६ ।।"
  },
  {
    "text": "पापग्रस्तेन दुर्बुद्ध्या विधिना वञ्चितेन च ।\nस्वात्माऽहं सर्वजन्तूनां स्वाम्यहं नादृतः स्वयम् ।। ९७ ।।"
  },
  {
    "text": "यत्राहं शक्तयस्तत्र क्षुत्पिपासादयस्तथा ।\nगते मयि तथा यान्ति नरदेहे (वे) यथाऽनुगाः ।। ९८ ।।"
  },
  {
    "text": "हे व्रजेश नन्द तात ज्ञानं ज्ञात्वा व्रजं व्रज ।\nकथयस्व च तां राधां यशोदां ज्ञानमेव च ।। ९९ ।।"
  },
  {
    "text": "ज्ञात्वा ज्ञानं व्रजेशश्च जगाम स्वानुगैः सह ।\nगत्वा च कथयामास ते द्वे च योषितां वरे ।। १०० ।।"
  },
  {
    "text": "ते च सर्वे जहः शोकं महाज्ञानेन नारद ।\nकृष्णो यद्यपि निर्लिप्तो मायेशो मायया रतः ।। १०१ ।।"
  },
  {
    "text": "यशोदया प्रेरितश्च पुनरागत्य माधवम् ।\nतुष्टाव परमानन्दं नन्दश्च नन्दनन्दनम् ।। १०२ ।।"
  },
  {
    "text": "सामवेदोक्तस्तोत्रेण कृतेन ब्रह्मणा पुरा ।\nपुत्रस्य पुरतः स्थित्वा रुरोद च पुनः पुनः ।। १०३ ।।"
  },
  {
    "text": "इति श्रीब्रह्मo महाo श्रीकृष्णजन्मखo उत्तo नारदनाo नन्दादि-\nणोकप्रमोचनं नाम त्रिसप्ततितमोऽध्यायः ।। ७३ ।।"
  }
]