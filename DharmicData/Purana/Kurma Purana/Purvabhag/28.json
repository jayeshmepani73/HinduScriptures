[
  {
    "text": "ऋषय ऊचुः ।\nकृतं त्रेता द्वापरं च कलिश्चेति चतुर्युगम् ।\nएषां स्वभावं सूताद्य कथयस्व समासतः ।। २८.१"
  },
  {
    "text": "सूत उवाच ।\nगते नारायणे कृष्णे स्वमेव परमं पदम् ।\nपार्थः परमधर्मात्मा पाण्डवः शत्रुतापनः ।। २८.२"
  },
  {
    "text": "कृत्वा चेवोत्तरविधिं शोकेन महतावृतः ।\nअपश्यत् पथि गच्छन्तं कृष्णद्वैपायनं मुनिम् ।। २८.३"
  },
  {
    "text": "शिष्यैः प्रशिष्यैरभितः संवृतं ब्रह्मवादिनम् ।\nपपात दण्डवद् भूमौ त्यक्त्वा शोकं तदाऽर्जुनः ।। २८.४"
  },
  {
    "text": "उवाच परमप्रीतः कस्माद् देशान्महामुने ।\nइदानीं गच्छसि क्षिप्रं कं वा देशं प्रति प्रभो ।। २८.५"
  },
  {
    "text": "संदर्शनाद् वै भवतः शोको मे विपुलो गतः ।\nइदानीं मम यत् कार्यं ब्रूहि पद्मदलेक्षण ।। २८.६"
  },
  {
    "text": "तमुवाच महायोगी कृष्णद्वैपायनः स्वयम् ।\nउपविश्य नदीतिरे शिष्यैः परिवृतो मुनिः ।। २८.७"
  },
  {
    "text": "इति श्रीकूर्मपुराणे पार्थाय व्यसदर्शनं नामाष्टाविंशोध्यायः ॥"
  }
]