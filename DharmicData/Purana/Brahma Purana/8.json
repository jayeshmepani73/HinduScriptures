[
  {
    "text": "<b>सूर्यवंश-वर्णनम्</b>\n<b>लोमहर्षण उवाच</b>\nसत्यव्रतस्तु भक्त्या च कृपया च प्रतिज्ञया।\nविश्वामित्रकलत्रं तु बभार विनये स्थितः॥ ८.१ ॥"
  },
  {
    "text": "हत्वा मृगान् वराहांश्च महिषांश्च वनेचरान्।\nविश्वामीत्राश्रमाब्यासे मांसं वृक्षे बबन्ध च ॥ ८.२ ॥"
  },
  {
    "text": "उपांशुव्रतमास्ताय दीक्षां द्वादशवार्षिकीम्।\nपितुर्नियोगादवसत्तस्मिन् वनगते ऩपे॥ ८.३ ॥"
  },
  {
    "text": "अयोध्यां चैव राज्यं च तथैवान्तः पुरं मुनिः।\nयाज्योपाध्यायसंयोगाद्वसिष्ठः पर्य्यरक्षत॥ ८.४ ॥"
  },
  {
    "text": "सद्यव्रतस्तु बाल्याच्च भाविनोऽर्थस्य वै बलात्।\nवसिष्ठेऽभ्यधिकं मन्युं धारयामास नित्यशः॥ ८.५ ॥"
  },
  {
    "text": "पित्रा हि तं तदा राष्ट्रात्त्यज्यमानं प्रियं सुतम्।\nनिवारयामास मुनिर्बहुना कारणेन च॥ ८.६ ॥"
  },
  {
    "text": "पाणिग्रहणमन्त्राणां निष्ठा स्यात् सप्तमे पदे।\nन च सत्यव्रतस्तस्माद्धृतवान् सप्तमे पदे॥ ८.७ ॥"
  },
  {
    "text": "जानन् धर्म्मवसिष्ठस्तु न मां त्रातीति भो द्विजाः।\nसत्यव्रतस्तदा रोषं वसिष्ठे मनसाकरोत्॥ ८.८ ॥"
  },
  {
    "text": "गुणबुद्ध्या तु भगवान् वसिष्ठः कृतवांस्तथा।\nन च सत्यव्रतस्तस्य तमुपांशुमबुध्यत॥ ८.९ ॥"
  },
  {
    "text": "तस्मिन्नपरितोषश्च पितुरासीन्महात्मनः।\nतेन द्वादश वर्षाणि नावर्षत् पाकशासनः॥ ८.१० ॥"
  },
  {
    "text": "तेन त्विदानीं विहतां दीक्षां तां दुर्वहां भुवि।\nकुलस्य निष्कृतिर्विप्राः कृता सा वै भवेदिति॥ ८.११ ॥"
  },
  {
    "text": "न तं वसिष्ठो भगवान् पित्रा त्यक्तं न्यवारयत्।\nअभिषेक्ष्याम्यहं पुत्रमस्येत्येवंमतिर्म्मुनिः॥ ८.१२ ॥"
  },
  {
    "text": "स तु द्वादश वर्षाणि तां दीक्षामवहद्बली।\nअविद्यामाने मांसे तु वसिष्ठस्य महात्मनः॥ ८.१३ ॥"
  },
  {
    "text": "सर्व्वकामदुघां दोग्ध्रीं स ददर्श नृपात्मजः।\nतां वै क्रोधाच्च मोहाच्च श्रमाच्चैव क्षुधान्वितः॥ ८.१४ ॥"
  },
  {
    "text": "देवशधर्म्मगतो राजा जघान मुनिसत्तमाः।\nतन्मांसं स स्वयं चैव विश्वामित्रस्य चात्मजान्॥ ८.१५ ॥"
  },
  {
    "text": "भोजयामास तच्छ्रुत्वा वसिष्ठोऽप्यस्य चुक्रुधे॥ ८.१६ ॥"
  },
  {
    "text": "<b>वसिष्ठ उवाच</b>\nपातयेयमहं क्रूर तव शङ्कुमसंशयम्।\nयदि ते द्वाविमौ शङ्कू न स्यातां वै कृतौ पुनः॥ ८.१७ ॥"
  },
  {
    "text": "पितुश्चापरितोषेण भुरुदोग्व्रीवधेन च।\nअप्रोक्षितोपयोगाच्च त्रिविधस्ते व्यतिक्रमः॥ ८.१८ ॥"
  },
  {
    "text": "एवं त्रीण्यस्य शङ्कूनि तानि दृष्ट्वा महातपाः।\nत्रिशङ्कुरिति होवाचत्रिशङ्कुस्तेन स स्मृतः॥ ८.१९ ॥"
  },
  {
    "text": "विश्वामित्रस्य दाराणामनेन भरणं कृतम्।\nतेन तस्मै वरं प्रादान्मुनिः प्रीतस्त्रिशङ्कवे॥ ८.२० ॥"
  },
  {
    "text": "छन्द्यमानो वरेणाथ वरं वव्रे नृपात्मजः।\nशशरीरो व्रजे स्वर्गमित्येवं याचितो वरः॥ ८.२१ ॥"
  },
  {
    "text": "अनावृष्टिभये तस्मिन् गते द्वादशवार्षिके ।\nपित्र्ये राज्येऽभिषिच्याथ याजयामास पार्थिवम्॥ ८.२२ ॥"
  },
  {
    "text": "मिषतां देवतानां च वसिष्ठस्य च कौशिकः।\nदिवमारोपयामास सशरीरं महातपाः॥ ८.२३ ॥"
  },
  {
    "text": "तस्य सत्यरथा नाम पत्नी कैकेयवंशजा।\nकुमारं जनयामास हरिश्चन्द्रमकल्मषम्॥ ८.२४ ॥"
  },
  {
    "text": "स वै राजा हरिश्चन्द्रस्क्षैशङ्कव इति स्मृतः।\nआहर्त्ता राजसूयस्य सम्रडिति ह विश्रुतः॥ ८.२५ ॥"
  },
  {
    "text": "हरिश्चन्द्रस्य पुत्रोऽभूद्रोहितो नाम पार्थिवः।\nहरितो रोहितस्याथ चञ्चुर्हारित उच्यते॥ ८.२६ ॥"
  },
  {
    "text": "विजयश्च मुनिश्रेष्ठाश्चञ्चुपुत्रो बभूव ह।\nजेता स सर्व्वपृथिवीं विजयस्तेन स स्मृतः॥ ८.२७ ॥"
  },
  {
    "text": "रुरुकस्तनयस्तस्य राजा धर्म्मर्थकोविदः।\nरुरुकस्य वृकः पुत्रो वृकाद्बाहुस्तु जज्ञिवान्॥ ८.२८ ॥"
  },
  {
    "text": "हैहयास्तलजङघाश्च निरस्यन्ति स्म तं नृपम्।\nतत्पत्नी गर्भमादाय और्व्वस्याश्रममाविशत्॥ ८.२९ ॥"
  },
  {
    "text": "नासत्यो धार्म्मकश्चैव स हि धर्मम्मुगेऽभवत्।\nसगरस्तु सुतो बाहोर्यज्ञे सह गरेण वै॥ ८.३० ॥"
  },
  {
    "text": "और्व्वस्याश्रममासाद्य भार्गवेमाभिरक्षितः।\nआग्नेयमस्त्रं लब्ध्वा च भार्गवात् सगरो नृपः॥ ८.३१ ॥"
  },
  {
    "text": "जिगाय पृथिवीं हत्वा तालजङ्घान् सहैहयान्।\nशकानां पह्लवानां च धर्मं निरसदच्युतः।\nक्षत्रियाणां मुनिश्रेष्ठाः पारदानां च धर्म्मवित्॥ ८.३२ ॥"
  },
  {
    "text": "<b>मुनय ऊचुः</b>\nकथं स सगरो जातो गरेणैव सहाच्युतः।\nकिमर्थं च शकादीनां क्षत्रियाणांमहौजसाम्॥ ८.३३ ॥"
  },
  {
    "text": "धर्म्मान्कुलोचितान् राजा क्रुद्धो निरसदच्युतः।\nएतन्नः सर्व्वमाचक्ष्व विस्तरेण महामते॥ ८.३४ ॥"
  },
  {
    "text": "<b>लोमहर्षण उवाच</b>\nवाहोर्व्यसनिनः पूर्व्वं हृतं राज्यमभूत् किल।\nहैहयैस्तालङ्जघैश्च शकैः सार्द्ध द्विजोत्तमाः॥ ८.३५ ॥"
  },
  {
    "text": "यवनाः पारदाश्चैव काम्बोजाः पह्लवास्तथा।\nएते ह्यपि गणाः पञ्च हैहयार्थे पराक्रमम्॥ ८.३६ ॥"
  },
  {
    "text": "हृतराज्यस्तदा राजा स वै बाहुर्वनं ययौ।\nपत्न्या चानुगतो दुःखी तत्र प्राणानवासृजत्॥ ८.३७ ॥"
  },
  {
    "text": "पत्नी तु यादवी तस्य सगर्भा पृष्ठतोऽन्वगात्।\nसपत्न्या च गरस्तस्यै दत्तः पूर्व्व किलानघाः॥ ८.३८ ॥"
  },
  {
    "text": "सा तु भर्त्तुश्चितां कृत्वा वने तामभ्यरोहत।\nऔर्व्वस्तां भार्गवो विप्राः कारुण्यात् समवारयत्॥ ८.३९ ॥"
  },
  {
    "text": "तस्याश्रमे च गर्भः स गरेणैव सहाच्युतः।\nव्यजायत महाबाहुः सगरो नाम पार्थिवः॥ ८.४० ॥"
  },
  {
    "text": "और्व्वस्तु जातकर्म्मादींस्तस्य कृत्वा महात्मनः।\nअध्याप्य वेदशास्त्राणि ततोऽस्त्रं ततोऽस्त्रं प्रत्यपादयत्॥ ८.४१ ॥"
  },
  {
    "text": "आग्नेयं तु महाभागा अमरैरपि दुःसहम्।\nस तेनास्त्रबलेनाजौ बलेन च समन्वितः॥ ८.४२ ॥"
  },
  {
    "text": "हचैहयान् विजघानाशु क्रुद्धो रुद्रः पशूनिव।\nआजहार च लोकेषु कीर्त्तिं कीर्त्तिमतां वरः॥ ८.४३ ॥"
  },
  {
    "text": "ततः शकांश्च यवनान् काम्बोजान् पारदांस्तथा।\nपहलवांश्चैव निःशोषान् कर्त्तु व्यवसितो नृपः॥ ८.४४ ॥"
  },
  {
    "text": "ते वध्यमाना वीरेण सगरेम महात्मना।\nवसिष्ठं शरणं गत्वा प्रणिपेतुर्मनीषिणम्॥ ८.४५ ॥"
  },
  {
    "text": "वसिष्ठस्त्वथ तान् दृष्ट्वा समयेन महाद्युतिः।\nसगरं वारयामास तेषां दत्त्वाभयं तदा॥ ८.४६ ॥"
  },
  {
    "text": "सगरः स्वां प्रतिज्ञां तु गुरोर्वाक्यं निश्म्य च।\nधर्म्मं जघान तेषां वै वेशानन्यांश्चकार ह॥ ८.४७ ॥"
  },
  {
    "text": "अर्द्ध शकानां शिरसो मुण्डयित्वा व्यसर्जयत्।\nयवनानां शिरः सर्व्वं काम्बोजानां तथैव च॥ ८.४८ ॥"
  },
  {
    "text": "पारदा मुक्तकेशाश्च पह्लवाः श्मश्रुधारिणः।\nनिःस्वाध्यायवषट्काराः कृतास्तेन महात्मना॥ ८.४९ ॥"
  },
  {
    "text": "शका यवनकाम्बोजाः पारदाश्च द्विजोत्तमाः।\nकोणिसर्पा माहिषका दर्व्वाश्चोलाः सकेरलाः॥ ८.५० ॥"
  },
  {
    "text": "सर्व्वे ते क्षत्रिया विप्रा धर्म्मस्तेषां निराकृतः।\nवसिष्ठवचनाद्राज्ञा सगरेण महात्मना॥ ८.५१ ॥"
  },
  {
    "text": "स धर्म्मविजयी राजा विजित्येमां वसुन्धराम्।\nअश्वं प्रचारयामास वाजिमेधाय दीक्षितः॥ ८.५२ ॥"
  },
  {
    "text": "तस्य चारयतः सोऽश्वः समुद्रे पूर्व्वदक्षिणे।\nवैलासमीपेऽपहृतो भूमिं चैव प्रवेशितः॥ ८.५३ ॥"
  },
  {
    "text": "स तं देशं तदा पुत्रैः खानयामास पार्थिवः।\nआसेदुस्ते तदा तत्र ख्न्यमाने महार्णवे॥ ८.५४ ॥"
  },
  {
    "text": "तमादिपुरुषं देवं हरिं कृष्णं प्रजापतिम्।\nविष्णुं कपिलरूपेण स्वपन्तं पुरुषं तदा॥ ८.५५ ॥"
  },
  {
    "text": "तस्य चक्षुःसमुत्थेन तेजसा प्रतिबुध्यतः।\nदग्धाः सर्व्वे मुनिश्रेष्ठाश्चत्वारस्त्ववशेषिताः॥ ८.५६ ॥"
  },
  {
    "text": "बर्हिकेतुः सुकेतुश्च तथआ धर्म्मरथो नृपः।\nशूरः पञ्चनदश्चैव तस्य वंशकरा नृपाः॥ ८.५७ ॥"
  },
  {
    "text": "प्रादाच्च तस्मै भगवान् हरिर्नारायणो वरम्।\nआक्षयं वंशमिक्ष्वाकोः कीर्त्तिं चाप्यनिवर्त्तिनीम्॥ ८.५८ ॥"
  },
  {
    "text": "पुत्रं समुद्रं च विभुः स्वर्गे वासं तथाक्षयम्।\nसमुद्रश्चार्ध्यमादाय ववन्दे तं महीपतिम्॥ ८.५९ ॥"
  },
  {
    "text": "सागरत्वं च लेभे स कर्म्मणा तेन तस्य ह।\nतं चाश्वमेधिकं सोऽश्वं समुद्रादुपलब्धवान्॥ ८.६० ॥"
  },
  {
    "text": "आजहाराश्वमेधानां शतं स सुमहातपाः।\nपुत्राणां च सहस्राणि षष्टिस्तस्येति नः श्रुतम्॥ ८.६१ ॥"
  },
  {
    "text": "<b>मुनय ऊचुः</b>\nसगरास्यात्मजा धीराः कथं जाता महाबलाः।\nविक्रान्ताः षष्टिसाहस्राः चिधिना केन सत्तम॥ ८.६२ ॥"
  },
  {
    "text": "<b>लोमहर्षण उवाच</b>\nद्वे भार्य्ये सगरस्यास्तां तपसा दग्धकिल्विषे।\nज्येष्ठा विदर्भदुहिता केशिनी नाम नामतः॥ ८.६३ ॥"
  },
  {
    "text": "कनीयसी तु महती पत्नी परमधर्म्मिणी।\nअरिष्टनेमिदुहिता रूपेणाप्रतिमा भुवि॥ ८.६४ ॥"
  },
  {
    "text": "प्रौर्व्वस्ताभ्यां वरं प्रादात्तद्बुध्यध्वं द्विजोत्तमाः।\nषष्टिं पुत्रसहस्राणि गृह्णात्वेका नितम्बिनी॥ ८.६५ ॥"
  },
  {
    "text": "एकं वंशधरं त्वेका यथेष्टं वरयत्विति।\nतत्रैका जगृहे पुत्रान् षष्टिसाहस्रसम्मितान्॥ ८.६६ ॥"
  },
  {
    "text": "एकं वंशधरं त्वेका तथेत्याह ततो मुनिः।\nराजा पञ्चजनो नाम बभूव स महाद्युतिः॥ ८.६७ ॥"
  },
  {
    "text": "इतरा सुषुवे तुम्बीं बीजपूर्णामिति श्रुतिः।\nतत्र षष्टिसहस्राणि गर्भास्ते तिलसम्मिताः॥ ८.६८ ॥"
  },
  {
    "text": "संबभूवुर्यथाकालं ववृधुश्च यथासुखम्।\nघृतपूर्णेषु कुम्भेषु तान् गर्भान्निदधे ततः॥ ८.६९ ॥"
  },
  {
    "text": "घात्रीश्चैकैकशः प्रादात्तावतीः पोषणे नृपः।\nततो दशसु मासेषु समुत्तस्थुर्यथाक्रमम्॥ ८.७० ॥"
  },
  {
    "text": "कुमारास्ते यथाकालं सगरप्रीतिवर्द्धनाः।\nषष्टिपुत्रसहस्राणि तस्यैवमभवन् द्विजाः॥ ८.७१ ॥"
  },
  {
    "text": "गर्भादलाबुमध्याद्वै जातानि पृथिवीपतेः।\nतेषां नारायणं तेजः प्रविष्टानां महात्मनाम्॥ ८.७२ ॥"
  },
  {
    "text": "एकः पञ्चजनो नाम पुत्रो राजा बभूव ह।\nशूरः पञ्चजनस्यासीदंशुमान्नाम वीर्य्यवान्॥ ८.७३ ॥"
  },
  {
    "text": "दिलीपस्तस्य तनयः खट्वाङ्ग इति विश्रुतः।\nयेन स्वर्गादिहागत्य मुहूर्त्त प्राप्य जीवितम्॥ ८.७४ ॥"
  },
  {
    "text": "त्रयोऽभिसन्धिता लोका बुद्धया सत्येन चानघाः।\nदिलीपस्य तु दायादो महाराजो भगीरथः॥ ८.७५ ॥"
  },
  {
    "text": "यः स गङ्गां सरिच्छ्रेष्ठामवातारयत प्रभुः।\nसमुद्रमानयच्चैनां दुहितृत्वेऽप्यकल्पयत्॥ ८.७६ ॥"
  },
  {
    "text": "तस्माद्भागीरथी गङ्गा कथ्यते वंशचिन्तकैः।\nभगीरथसुतो राजा श्रुता इत्यभिविश्रुतः॥ ८.७७ ।"
  },
  {
    "text": "नाभागस्तु श्रुतस्यासीत् पुत्रः परमधार्म्मिकः।\nअम्बरीषस्तु नाभागिः सिन्धुद्वीपपिताभवत्॥ ८.७८ ॥"
  },
  {
    "text": "अयुताजित्तु दायादः सिन्धुद्वीपस्य वीर्य्यवान्।\nअयुताजित्सुतस्त्वीसीदृतुपर्णो महायशाः॥ ८.७९ ॥"
  },
  {
    "text": "दिव्याक्षहृदयज्ञो वै राजाच नलसखो बली।\nऋतुपर्णसुतस्त्वासीदात्तपर्णिर्महायशाः॥ ८.८० ॥"
  },
  {
    "text": "सुदासस्तस्य तनयो राजा इन्द्रसखोऽभवत्।\nसुदासस्य सुतः प्रोक्तः सौदासो नाम पार्थिवः॥ ८.८१ ॥"
  },
  {
    "text": "ख्यातः कल्माषपादो वै राजा मित्रसहोऽभवत्।\nकल्माषपादस्य सुतः सर्व्वकर्म्मेति विश्रुतः॥ ८.८२ ॥"
  },
  {
    "text": "अनरण्यस्तु पुत्रोऽभूद्विश्रुतः सर्व्वकर्म्मणः।\nअनरण्यसुतो निघ्नो निघ्नतो द्वौ बभूवतुः॥ ८.८३ ॥"
  },
  {
    "text": "अनमित्रो रघुश्चैव पार्थिवर्षभसत्तमौ।\nअनमित्रसुतो राजा विद्वान् दुलिदुहोऽभवत्॥ ८.८४ ॥"
  },
  {
    "text": "दिलीपस्तनयस्तस्य रामस्य प्रपितामहः।\nदीर्घबाहुर्दिलीपस्य रघुर्नाम्ना सुतोऽभवत्॥ ८.८५ ॥"
  },
  {
    "text": "अयोध्यायां महाराजो यः पुरासीन्महाबलः।\nअजस्तु राघवो जज्ञे तथा दशरथोऽप्यजात्॥ ८.८६ ॥"
  },
  {
    "text": "रामो दशरथाज्जज्ञे धर्म्मात्मा सुमहायशः\nरामस्य तनयो जज्ञे कुश इत्यभिसंज्ञितः॥ ८.८७ ॥"
  },
  {
    "text": "अतिथिस्तु कुशाज्जज्ञे धर्म्मात्मा सुमहायशाः।\nअतिथेस्त्वभवत्पुत्रो निषधो नाम वीर्य्यवान्॥ ८.८८ ॥"
  },
  {
    "text": "निषधस्य नलः पुत्रो नभः पुत्रो नलस्य तु।\nनभस्य पुण्डरीकस्तु क्षेमधन्वा ततः स्मृतः॥ ८.८९ ॥"
  },
  {
    "text": "क्षेमधन्वसुतस्त्वासीद्देवानीकः प्रतापवान्।\nआसीदहीनगुर्नाम देवानीकात्मजः प्रभुः॥ ८.९० ॥"
  },
  {
    "text": "अहीनगोस्तु दायादः सुधन्वा नाम पार्थिवः।\nसुधन्वनः सुतश्चापि ततो जज्ञे शलो नृपः॥ ८.९१ ॥"
  },
  {
    "text": "उक्यो नाम म धर्म्मात्मा शलपुत्रो बभूव ह।\nवज्रनाभः सुतस्तस्य नलस्तस्य महात्मनः॥ ८.९२ ॥"
  },
  {
    "text": "नलौ द्वावेव विख्यातौ पुराणे मुनिसत्तमाः।\nवीरसेनात्मजश्चैव यश्चेक्ष्वाकुकुलोद्वहः॥ ८.९३ ॥"
  },
  {
    "text": "इक्ष्वाकुवंशप्रभवाः प्राधान्येन प्रकीर्त्तिताः।\nएते विवस्वतो वंशे राजानो भूरितेजसः॥ ८.९४ ॥"
  },
  {
    "text": "पठन् सम्यगिमां सृष्टिमादित्यस्य विवस्वतः।\nश्राद्धदेवस्य देवस्य प्रजानां पुष्टिदस्य च।\nप्रजावानेति सायुज्यमादित्यस्य विवस्वतः॥ ८.९५ ॥"
  },
  {
    "text": "इति श्रीब्राह्मे महापुराणे आदित्यवंसानुकीर्त्तनं नामाष्टमोऽध्यायः॥ ८ ॥"
  }
]