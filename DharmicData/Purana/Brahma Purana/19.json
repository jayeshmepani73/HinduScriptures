[
  {
    "text": "<b>जम्बूद्वीपवर्मनम्\t</b>\n<b>लोमहर्षण उवाच\t</b>\nउत्तरं यत् समुद्रस्य हिमाद्रेश्चैव दक्षिणम्।\nवर्षं तद्भारतं नाम भारती यत्र सन्ततिः॥ १९.१ ॥"
  },
  {
    "text": "नवयोजनसाहस्रो विस्तारश्च द्विजोत्तमाः।\nकर्म्मभूमिरियं स्वर्गमपवर्गञ्च इच्छताम्र॥ १९.२ ॥"
  },
  {
    "text": "महेन्द्रो मलयः सह्यः शुक्तिमानृक्षपर्व्वतः।\nविन्ध्यश्च पारियात्रश्च सप्तात्र कुलर्व्वताः॥ १९.३ ॥"
  },
  {
    "text": "अतः सम्प्राण्यते स्वर्गो मुक्तिमस्मात् प्रयाति वै।\nतिर्य्यवत्वं नरकं चापि यान्त्यतः पुरुषा द्विजाः॥ १९.४ ॥"
  },
  {
    "text": "इतः स्वर्गश्च मोभश्च मध्यं चान्ते च गच्छति।\nन खल्वन्यत्र मर्त्त्यानां कर्म्मभूमौ विधीयते॥ १९.५ ॥"
  },
  {
    "text": "भारतस्यास्य वर्षस्य नव भेदान्निशामय।\nइन्द्रद्वीपः कसेतुमांस्ताम्रपर्णो गभस्तिमान्॥ १९.६ ॥"
  },
  {
    "text": "नागद्वीपस्तथा सौम्यो गन्धर्व्वस्त्वथ वारुणः।\nअयं तु नवमस्तेषां द्वीपः सागरसंवृतः। १९.७ ॥"
  },
  {
    "text": "योजनानां सहस्रं च द्वीपोऽयं दक्षिणोत्तरात्।\nपूर्व्व किरातास्तिष्ठन्ति पश्चिमे यवनाः स्थिताः॥ १९.८ ॥"
  },
  {
    "text": "ब्राह्मणाःक्षत्रिया वैश्या मध्ये शूद्राश्च भागशः।\nइज्यायुद्धवणिज्याद्यवृत्तिमन्तो व्यावस्थिताः॥ १९.९ ॥"
  },
  {
    "text": "शतद्रुचन्द्रभागाद्या हिमवत्पादनिःसृताः।\nवेदस्मृतिसुखाश्चान्याः पारियात्रोद्‌भवा मुने॥ १९.१० ॥"
  },
  {
    "text": "नर्म्मदासुरामाद्यास्च नद्यो विन्ध्यविनिःसृताः।\nतापीपयोष्णीनिर्व्विन्ध्याकावेरीप्रमुखा नदीः॥ १९.११ ॥"
  },
  {
    "text": "ऋक्षपादोद्भवा ह्येता श्रुताः पापं हरन्ति याः।\nगोदावरीभीमरथीकृष्णावेण्यादिकास्तथा॥ १९.१२ ॥"
  },
  {
    "text": "सह्यपादोद्‌भवा नद्यः स्मृताः पापभयापहाः।\nकृतमालाताम्रर्णोप्रमुखा मलयोद्‌भवाः॥ १९.१३ ॥"
  },
  {
    "text": "त्रिसान्ध्यऋषिकुल्याद्याः महेन्द्रप्रभवाः स्मृताः।\nऋषिकुल्याकुमाराद्याः शुक्तिमत्पादसम्भवाः॥ १९.१४ ॥"
  },
  {
    "text": "आसां नद्युपनद्यश्च सन्त्यन्यास्तु सहस्रशः।\nतास्विमे कुरुपञ्चालमध्यदेशादयो जनाः॥ १९.१५ ॥"
  },
  {
    "text": "पूर्व्वदेशादिकाश्चैव कामरूपनिवासिनः।\nप्रोण्ड्राः कलिङ्गा मगधा दाक्षिणात्याश्च सर्व्वशः॥ १९.१६ ॥"
  },
  {
    "text": "तथआपरान्त्याः सौराष्ट्राः शूद्राभीरास्तथाऽर्व्वुदाः।\nमारुका मालवाश्चैव पारियात्रनिवासिनः॥ १९.१७ ॥"
  },
  {
    "text": "सौवीराः सौन्धवापन्नाः शाल्वाः शाकलवासिनः।\nमद्रारामास्तताम्बष्ठाः पारसीकादयस्तथा॥ १९.१८ ॥"
  },
  {
    "text": "आसां पिबन्ति सलिलं वसन्ति सरितां सदा।\nसमोपेता महाभागा हष्टपुष्टजनाकुलाः॥ १९.१९ ॥"
  },
  {
    "text": "वसन्ति भारते वर्षे युगान्यत्र महामुने।\nकृतं त्रेता द्वापरं च कलिश्चाप्यत्र न क्वचित्॥ १९.२० ॥"
  },
  {
    "text": "तपस्तप्यन्ति यतयो जुह्वते चात्र यज्विनः।\nदानानि चात्र दीयन्ते परलोकार्थमादरात्॥ १९.२१ ॥"
  },
  {
    "text": "पूरुषैर्यज्ञपुरुषो जम्बूद्वीपे सदेज्यते।\nयज्ञेर्यज्ञमयो विष्णुरन्यद्वीपेषु चान्यथा॥ १९.२२ ॥"
  },
  {
    "text": "अत्रापि भारतं श्रेष्ठं जम्बूद्वीपे महामुने।\nयतो हि कर्म्मभूरेषा यतोऽन्या भोगभूमयः॥ १९.२३ ॥"
  },
  {
    "text": "अत्र जन्मसहस्राणां सहस्रैरपि सत्तम।\nकदाचिल्लभते जन्तुर्मानुष्यं पुण्यसंचयात्॥ १९.२४ ॥"
  },
  {
    "text": "गायन्ति देवाः किल गीतकानि, धन्यास्तु ये भारतभूमिभागे।\nस्वर्गापवर्गास्पदहेतुभूते, भवन्ति भूयः पुरषा मनुष्याः॥ १९.२५ ॥"
  },
  {
    "text": "कर्म्माण्यसंकल्पिततत्फलानि, संन्यस्य विष्णौ परमात्मरूपे।\nअवाप्य तां कर्म्ममहीमनन्ते, तस्मिंल्लयं ये त्वमलाः प्रयान्ति॥ १९.२६ ॥"
  },
  {
    "text": "जानीम नो तत्तु वयं विलीने, स्वर्गप्रदे कर्म्मणि देहबन्धम्।\nप्राप्स्यन्ति धन्याः खलु ते मनुष्या, ये भारते नेन्द्रियविप्रहीनाः॥ १९.२७ ॥"
  },
  {
    "text": "नववर्षञ्च भो विप्रा जम्बूद्वीपमिदं मया।\nलक्षयोजनविस्तारं संक्षेपात् कथितं द्विजाः॥ १९.२८ ॥"
  },
  {
    "text": "जम्बूद्वीपं समावृत्य लक्षयोजनविस्तरः।\nभो द्विजा वलयाकारः स्थितः श्रीरोदधिर्बहिः॥ १९.२९ ॥"
  },
  {
    "text": "इति श्रीब्राह्मे महापुराणे जम्बूद्वीपनिरुपणं नामैकोनविंशोऽध्यायः॥ १९ ॥"
  }
]