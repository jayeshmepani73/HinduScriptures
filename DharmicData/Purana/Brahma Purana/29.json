[
  {
    "text": "<b>तत्रादौ सूर्यपूजाप्रकारणम्\t</b>\n<b>मुनय ऊचुः\t</b>\nश्रुतोऽस्माभिः सुरश्रेष्ठ भवता यदुदाहृतम्।\nभास्करस्य परं क्षेत्रं भुक्तिमुक्तिफलप्रदम्॥ २९.१ ॥\nन तृप्तिमधिगच्छामः श्रृण्वन्तः सुखदां कथाम्।\nतव वक्त्रोद्‌भवां पुण्यामादित्यस्याधनाशिनीम्॥ २९.२ ॥\nअतः परं सुरश्रेष्ठ ब्रूहि नो वदतांवर।\nदेवपूजाफलं यच्च यच्च दानफलं प्रभो॥ २९.३ ॥\nप्रणिपाते नमस्कारे तदथा चैव प्रदक्षिणे।\nदीपधूपप्रदाने च सम्मार्ज्जविधौ च यत्॥ २९.४ ॥\nउपवासे च यत् पुण्यं यत् पुण्यं नक्तभोजने।\nअर्घ्यश्च कीदृशः प्रोक्तः कुत्र वा संप्रदीयते॥ २९.५ ॥\nकथञ्च क्रियते भक्तिः कथं देवः प्रसीदति।\nएतत् सर्व्वं सुरश्रेष्ठ श्रोदुमिच्छामहे वयम्॥ २९.६ ॥\n<b>ब्रह्मोवाच\t</b>\nअर्घ्यं पूजादिकं सर्व्वं भास्करस्य द्विजोत्तमाः।\nभक्तिं श्रद्धां समाधिञ्च कथ्यमानं निबोधत॥ २९.७ ॥\nमनसा भावना भक्तिरिष्टा श्रद्धा च कीर्त्त्यते।\nध्यानं समाधिरित्युक्तं श्रृणुध्वं सुसमाहिताः॥ २९.८ ॥\nतत्कथां श्रावयेद् यस्तु तद्‌भक्तान् पूजयीत वा।\nअग्निशुश्रूषकस्चैव स वै भक्तः सनातनः॥ २९.९ ॥\nतच्चित्त्स्तन्मनाश्चैव देवपूजारतः सदा।\nतत्कर्म्मकृद्‌भवेद् यस्तु स वै भक्तः सनातनः॥ २९.१० ॥\nदेवार्थे क्रियमाणानि यः कर्म्माण्यनुमन्यते।\nकीर्त्तनाद्वा परो विप्राः स वै भक्ततरो नरः॥ २९.११ ॥\nनाभ्यसूयेत तद्‌भक्तान् न निन्द्याच्चान्यदेवताम्।\nआदित्यव्रतचारी च स वै भक्ततरो नरः॥ २९.१२ ॥\nगच्छस्तिष्ठन् स्वपञ्जिघ्रन्नुन्मिषन्निमिषन्नपि।\nयः स्मरेद्‌भास्करं नित्यं स वै भक्ततरो नरः॥ २९.१३ ॥\nएवंविधा त्वियं भक्तिः सदा कार्य्या विजानता।\nभक्त्या समाधिना चैव स्तवेन मनसा तथा॥ २९.१४ ॥\nक्रियते नियमो यस्तु दानं विप्राय दीयते।\nप्रतिगृह्‌णन्ति तं देवा मनुष्याः पितरस्तथा॥ २९.१५ ॥\nपत्रं पुष्पं फलं तोयं यद्‌भक्त्या समुपाहृतम्।\nप्रतिगृह्णन्ति तद्देवा नास्तिकान् वर्ज्जयन्ति च॥ २९.१६ ॥\nभावशुद्धिः प्रयोक्तव्या नियमाचारसंयुता।\nभावशुद्ध्‌या क्रियते यत्तत् सर्व्वं सफलं भवेत्॥ २९.१७ ॥\nस्तुतिजप्योपहारेण पूजयापि विवस्वतः।\nउपवासेन भक्त्या वै सव्वपापैः प्रमुच्यते॥ २९.१८ ॥\nप्रणिधाय शिरो भूम्यां नमस्कारं करोति यः।\nतत्क्षणात् सर्व्व्पापेभ्यो मुच्यते नात्र संशयः॥ २९.१९ ॥\nभक्तियुक्तो नरो योऽसौ रवेः कुर्यात् प्रदक्षिणाम्।\nप्रदक्षणीकृता तेन सप्तद्वीपा वसुन्धरा॥ २९.२० ॥\nसूर्य्या मनसि यः कृत्वा कुर्य्याद्‌व्योमप्रदक्षिणाम्।\nप्रदक्षिमीकृतास्तेन सर्व्वे देवा भवन्ति हि॥ २९.२१ ॥\nएकाहारो नरो भूत्वा षष्ठ्यां योऽर्च्चयते रविम्।\nनियमव्रतचारी च भवेद्‌भक्तिसमन्वितः॥ २९.२२ ॥\nसप्तम्यां वा महाभागाः सोऽश्वमेधफलं तभेत्।\nअहोरात्रोपवासेन पूजयेद् यस्तु भास्करम्॥ २९.२३ ॥\nसप्तम्यामथवा षष्ठ्यां स याति परमां गतिम्।\nकृष्णपक्षस्य सप्तम्यां सोपवासो जितेन्द्रियः॥ २९.२४ ॥\nसर्व्वरत्नोपहारेण पूजयेद् यस्तु भास्करम्।\nपद्मप्रभेण यानेन यूर्य्यलोकं स गच्छति॥ २९.२५ ॥\nशुक्लपक्षस्य सप्तम्यामुपवासपरो नरः।\nसर्व्वशुक्लोपहारेण पूजयेद् यस्तु भास्करम्॥ २९.२६ ॥\nसर्व्वपापविनिर्म्मक्तः सूर्य्यलोकं स गच्छति।\nअर्कसम्पुटसंयुक्तमुदकं प्रसृतं पिबेत्॥ २९.२७ ॥\nक्रमवृद्ध्या चतुर्व्विशमेकैक क्षपयेत् पुनः।\nद्वाभ्यां संवत्सराभ्यान्तु समाप्तनियमो भवेत्॥ २९.२८ ॥\nसर्व्वकामप्रदा ह्येषा प्रशस्ता ह्यर्कसप्तमी।\nशुक्लपक्षस्य सप्तम्यां यदादित्यदिनं भवेत्॥ २९.२९ ॥\nसप्तमी विजया नाम तत्र दत्तं महत् फलम्।\nस्नानं दानं तपो होम उपवासस्तथैव च॥ २९.३० ॥\nसर्व्वं विजयसप्तम्यां महापातकनाशनम्।\nये चादित्यदिने प्राप्ते श्राद्धं कुर्व्वन्ति मानवाः॥ २९.३१ ॥\nयजन्ति च महाश्वेतं ते लभन्ते यथेप्सितम्।\nयेषां धर्म्याः क्रियाः सर्व्वाः सदैवोद्दिश्य भास्करम्॥ २९.३२ ॥\nन कुले जायते तेषां दरिद्रो व्याधितोऽपि वा।\nश्वेतया रक्तया वापि पीतमृत्तिकयापि वा॥ २९.३३ ॥\nउपलेपनकर्त्ता तु चिन्तितं लभते फलम्।\nचित्रभानुं विचित्रैस्तु कुसुमैश्च सुगन्धिभिः॥ २९.३४ ॥\nपूजयेत् सोपवासो यः स कामानीप्सितांल्लभेत्।\nघृतेन प्रज्वाल्य तिलतैलेन वा पुनः॥ २९.३५ ॥\nआदित्यं पूजयेद्‌यस्तु चक्षुषा न स हीयते।\nदीपदाता नरो नित्यं ज्ञानदीपेन दीप्य॥ २९.३६ ॥\nतिलाः पवित्रं तैलं वा तिलगोदानमुत्तमम्।\nअग्निकार्य्ये च दीपे च महापातकनाशनम्॥ २९.३७ ॥\nदीपं ददाति यो नित्यं देवतायतनेषु च।\nचतुष्पथेषु रथ्यासु रूपवान् सुभागो भवेत्॥ २९.३८ ॥\nहविर्भिः प्रथमः कल्पो द्वितीयश्चोषधीरसैः।\nवसामेदोस्थिनिर्य्यासैर्न तु देयः कथञ्चन॥ २९.३९ ॥\nभवेदूर्ध्वगतिर्दोषो न कदाचादधोगतिः।\nदाता दीप्यति चाप्येवं न तिर्य्यग्गतिमाप्नुयात्॥ २९.४० ॥\nज्वलमानं सदा दीपं न हरेन्नापि नाशयेत्।\nदीपहर्त्ता नरो बन्धं नाशं क्रोधं तमो व्रजेत्॥ २९.४१ ॥\nदीपदाता स्वर्गलोके दीपमालेव राजते।\nयः समालभते नित्यं कुङकुमागुरुचन्दनैः॥ २९.४२ ॥\nसम्पद्यते नरः प्रेत्य धनेन यशसा श्रिया।\nरक्तचन्दनसंमिश्रै रक्तपुष्पैः शुचिर्नरः॥ २९.४३ ॥\nउदयेऽर्घ्यं सदा दत्त्वा सिद्धिं संवत्सराल्लभेत्।\nउदयात् परिवर्त्तेत यावदस्तमने स्थितः॥ २९.४४ ॥\nजपन्नभिमुखः किञ्चिनमन्त्रं स्तोत्रमथापि वा।\nआदित्यव्रतमेतत्तु महापातकनाशनम्॥ २९.४५ ॥\nअर्घ्येण सहितञ्चैव सर्व्वं साङ्गं प्रदापयेत्।\nउदये श्रद्धया युक्तः सर्व्वपापैः प्रमुच्यते॥ २९.४६ ॥\nसुवर्णधेनवनडुवसुधावस्त्रसंयुतम्।\nअर्घ्यप्रदाता लभते सप्तजन्मानुगं फलम्॥ २९.४७ ॥\nअग्नौ तोयेऽन्तरिक्षे च शुचौ भूम्यां तथैव च।\nप्रतिमायां तथा पिण्ड्यां देयमर्घ्यं प्रयत्नतः॥ २९.४८ ॥\nनापसव्यं न सव्यञ्च दद्यादभिमुखः सदा।\nसघृतं वापि रवेर्भक्तिसमन्वितः॥ २९.४९ ॥\nतत्क्षणात् सर्व्वपापेभ्यो मुच्यते नात्र संशयः।\nश्रीवासं चतुरस्रञ्च च देवदारुं तथैव च॥ २०.५० ॥\nकर्पूरागरुधूपानि दत्त्वा वै स्वर्गगामिनः।\nअयने तूत्तरे सूर्य्यमथवा दक्षिणायने॥ २९.५१ ॥\nपूजयित्वा विशेषेण सर्व्वपापैः प्रमुच्यते।\nविषुवेषूपरागेषु षडशीतिमुखेषु च॥ २९.५२ ॥\nपूजयित्वा विशेषण सर्व्वपापैः प्रमुच्यते।\nएवं वेलासु सर्व्वासु सर्व्वकालञ्च मानवः॥ २९.५३ ॥\nभक्त्या पूजयते योऽर्कं सोऽर्कलोके महीयते।\nकृसरैः पायसैः पूपैः फलमूलघृतौदनैः॥ २९.५४ ॥\nबलिं कृत्वा तु सूर्य्याय सर्व्वान् कामानवाप्नुयात्।\nघृतेन तर्पणं कृत्वा सर्व्वसिद्धो भवेन्नरः॥ २९.५५ ॥\nक्षीरेण तर्पणं च कृत्वा मनस्तापैर्न युज्यते।\nदध्ना तु तर्पणं कृत्वा कार्य्यसिद्धिं लभेन्नरः॥ २९.५६ ॥\nस्नानार्थमाहरेद् यस्तु जलं भानोः समाहितः।\nतीर्थेषु शुचितापन्नः स याति परमां गतिम्॥ २९.५७ ॥\nछत्रं ध्वजं वितानं वा पताकां चामराणि च।\nश्रद्धया भानवे दत्त्वा गतिमिष्टामवाप्नुयात्॥ २९.५८ ॥\nयद्‌यद्‌द्रव्यं नरो भक्त्या आदित्याय प्रयच्छति।\nतत्तस्य शतसाहस्रमुत्पादयति भास्करः॥ २९.५९ ॥\nमानसं वाचिकं वापि कायजं यच्च दुष्कृतम्।\nसर्व्वं सूर्य्यप्रसादेन दतशेषं व्यपोहति॥ २९.६० ॥\nएकाहेनापि यद्‌भानोः पूजायाः प्राप्यते फलम्।\nयथोक्तदक्षिणैर्विप्रैर्न तत् क्रतुशतैरपि॥ २९.६१ ॥\nइति श्रीब्राह्मे महापुराणे सूर्य्यपूजादि नामैकोनत्रिंशोऽध्यायः॥ २९ ॥"
  }
]