[
  {
    "text": "<b>एकाम्रकक्षेत्रमाहात्म्यकथनम्\n</b>\n<b>लोमहर्षण उवाच\n</b>\nगुत्वैवं वै मुनिक्षेष्ठाः कथां पापप्रणशिनीम्।\nरुद्रक्रोधोद्‌भवां पुण्यां व्यासस्य वदतो द्विजाः॥ ४१.१ ॥"
  },
  {
    "text": "पार्वत्याश्च तथा रोषं क्रोधं शंभोश्च दुःसहम्।\nउत्पत्तिं वीरभद्रस्य भद्रकाल्याश्च संभवम्॥ ४१.२ ॥"
  },
  {
    "text": "दक्षयज्ञविनाशं च वीर्यं शंभोस्तथाऽद्‌भुतम्।\nपुनः प्रसादं देवस्य दक्षस्य सुमहात्मनः॥ ४१.३ ॥"
  },
  {
    "text": "यज्ञभागं च रुद्रस्य दक्षस्य च फलं क्रतोः।\nहृष्टा बभूवुः संप्रीता विस्मितास्च पुनः पुनः॥ ४१.४ ॥"
  },
  {
    "text": "पप्रच्छुश्च पुनर्व्यासं कथाशेषं तथा द्विजाः।\nपृष्टः प्रोवाच तान्व्यासः श्रेत्रमेकाम्रकं पुनः॥ ४१.५ ॥"
  },
  {
    "text": "<b>व्यास उवाच\n</b>\nब्रह्मप्रोक्तां कथां पुण्यां श्रुत्वा तु ऋषिपुंगवाः।\nप्रशशंसुस्तदा दृष्टा रोमाञ्चिततनूरुहा॥ ४१.६ ॥"
  },
  {
    "text": "<b>ऋषय ऊचुः\n</b>\nअहो देवस्य माहात्म्यं त्वया शंभोः प्रकीर्तितम्।\nदक्षस्य च सुरश्रेष्ठ यज्ञविध्वंसनं तथा॥ ४१.७ ॥"
  },
  {
    "text": "एकाम्रकं क्षेत्रवरं वक्तुमर्हसि सांप्रतम्।\nश्रोतुमिच्छामहे ब्रह्मन्परं कौतूहलं हि नः॥ ४१.८ ॥"
  },
  {
    "text": "<b>व्यास उवाच\n</b>\nतेषां तद्वचनं श्रुत्वा लोकनाथश्चतुर्मुखः।\nप्रोवाच शंभोस्तत्क्षेत्रं भूतले दुष्कृतच्छदम्॥ ४१.९ ॥"
  },
  {
    "text": "<b>ब्रह्मोवाच\n</b>\nश्रृणुध्वं मुनिशार्दूलाः प्रवक्ष्यामि समासतः।\nसर्वपापहरं पुण्यं क्षेत्रं परमदुर्लभम्॥ ४१.१० ॥"
  },
  {
    "text": "लिङ्गकोटिसमायुक्तं वाराणसीसमं शुभम्।\nएकाम्रकेति विख्यातं तीर्थाष्टकसमन्वितम्॥ ४१.११ ॥"
  },
  {
    "text": "एकाम्रावृक्षस्तत्राऽऽसीत्पुरा कल्पे द्विजोत्तमाः।\nनाम्ना तस्यैव तत्क्षेत्रमेकाम्रकमिति श्रुतम्॥ ४१.१२ ॥"
  },
  {
    "text": "हृष्टपुष्टजनाकौर्णं नरनारीसमन्वितम्।\nविद्वांसग(द्यावद्‌गः णभूयिष्ठं धनधान्यादिसंयुतम्॥ ४१.१३ ॥"
  },
  {
    "text": "गृहगोपुरसंबाधं त्रिकचाद्वारभूषितम्।\nनानावणिक्समाकीर्णं नानारत्नोपशोभितम्॥ ४१.१४ ॥"
  },
  {
    "text": "पुराट्टालकसंयुक्तं रथिभिः समलंकृतम्।\nराजहंसनिभैः शुभ्रैः प्रसादैरुपशोभितम्॥ ४१.१५ ॥"
  },
  {
    "text": "मार्गगद्वारसंयुक्तं सितप्राकारशोभितम्।\nरक्षितं शस्त्रसंघैश्च परिखाभिरलंकृतम्॥ ४१.१६ ॥"
  },
  {
    "text": "सितरक्तैस्तथा पीतैः कृष्मश्यामैस्च वर्णकैः।\nसमीरणोद्धताभिश्च पताकाभिरलंकृतम्॥ ४१.१७ ॥"
  },
  {
    "text": "नित्योत्सवप्रमुदितं नानावादित्रनिस्वनैः।\nवीणावेणुमृदङ्गैश्च क्षेपणीभिरलंकृतम्॥ ४१.१८ ॥"
  },
  {
    "text": "देवतायतनैर्दिव्यैः प्राकारोद्यानमण्डिनैः।\nपूजाविचित्ररचितः सर्वत्र समलंकृतम्॥ ४१.१९ ॥"
  },
  {
    "text": "स्त्रियः प्रमुदितास्तत्र दृस्यन्ते तनुमध्यमाः।\nहारैरलंकृतग्रीवाः पद्मपत्रायतेक्षणाः॥ ४१.२० ॥"
  },
  {
    "text": "पीनोन्नतकुचाः श्यामाः पूर्णचन्द्रनिभाननाः।\nस्थिरालकाः सुकपोलाः काञ्चीनूपुरनादिताः॥ ४१.२१ ॥"
  },
  {
    "text": "सुकेश्यश्चारुजघनाः कर्णान्तायतलोचनाः।\nसर्वलक्षणसपन्नाः सर्वाभरमभूषिताः॥ ४१.२२ ॥"
  },
  {
    "text": "दिव्यवस्त्रधराः शुभ्राः काश्चित्काञ्चनसंनिभाः।\nहंसवारणगामिन्यः कुचभारावनामिताः॥ ४१.२३ ॥"
  },
  {
    "text": "दिव्यगन्धानुलिप्ताङ्गाः कर्णाभरणभूषिताः।\nमदालसाश्च सुश्रेण्यो नित्यं प्रहसिताननाः॥ ४१.२४ ॥"
  },
  {
    "text": "ईषद्विस्पष्टदशना बिम्भोष्ठा मधुरस्वराः।\nताम्बूलरञ्जितमुखा विदग्धाः प्रियदर्शनाः॥ ४१.२५ ॥"
  },
  {
    "text": "सुभगाः प्रियवादिन्यो नित्यं यौवनगर्विताः।\nदिव्यवस्त्रधराः सर्वाः सदा चारि६मण्डिताः॥ ४१.२६ ॥"
  },
  {
    "text": "क्रीडन्ति ताः सदा तत्र स्त्रियश्चाप्सरसोपमाः।\nस्वे स्वे गृहे प्रमुदिता दिवा रात्रौ वराननाः॥ ४१.२७ ॥"
  },
  {
    "text": "पुरुषास्तत्र दृस्यन्ते रूपयौवनगर्विताः।\nसर्वलक्षणसंपन्नाः सुमृष्टमणिकुण्डलाः॥ ४१.२८ ॥"
  },
  {
    "text": "ब्राह्मणाः क्षत्रिया वैश्याः शूद्राश्च मुनिसत्तमाः।\nस्वधर्मनिरतास्तत्र निवसन्ति सुधार्म्काः॥ ४१.२९ ॥"
  },
  {
    "text": "अन्याश्च तत्र तिष्ठन्ति वारमुख्याः सुलोचनाः।\nघृताचीमेनकातुल्यास्तता समतिलोत्तमाः॥ ४१.३० ॥"
  },
  {
    "text": "उर्वशीसदृशाश्चैव विप्रचित्तिनिभास्तथा।\nविश्वाचीसहजन्याओभाः प्रम्लोचासदृशास्तथा॥ ४१.३१ ॥"
  },
  {
    "text": "सवर्सिताः प्रियवादिन्यः सर्वा विहसिताननाः।\nकलाकौशलसंयुक्ताः सवस्तिः गुणसंयुताः॥ ४१.३२ ॥"
  },
  {
    "text": "एवं पण्यस्त्रियस्तत्र नृत्यगीतविशारदाः।\nनिवसन्ति मुनिश्रेष्ठा सर्वस्त्रीगुणगर्विताः॥ ४१.३३ ॥"
  },
  {
    "text": "प्रेक्षणालापकुशलाः सुन्दर्यः प्रियदर्शनाः।\nन रूपहीना दुर्वृत्ता न परद्रोहकारिकाः॥ ४१.३४ ॥"
  },
  {
    "text": "यासां कटाक्षपातेन मोहं गच्छन्ति मानवाः।\nन तत्र निर्धनाः सन्ति न मूर्खा न परद्विषः॥ ४१.३५ ॥"
  },
  {
    "text": "न रोगिणो न मलिना न कदर्या न मायिनः।\nन रूपहीना दुर्वृत्ता न परद्रोहकारिणः॥ ४१.३६ ॥"
  },
  {
    "text": "तिष्ठन्ति मानवास्तत्र क्षेत्रे जगति विश्रुते।\nसर्वत्र सुखसंचारं सर्वसत्त्वसुखावहम्॥ ४१.३७ ॥"
  },
  {
    "text": "नानाजनसमाकीर्णं सर्वसस्यसमन्वितम्।\nकर्णिकारैश्च पनसैश्चम्पकैनगिकेसरैः॥ ४१.३८ ॥"
  },
  {
    "text": "पाटलाशोकबकुलैः कपित्थैर्बहुलैर्धवैः।\nचूतनिम्बकदम्वैश्च तथाऽन्यैः पुष्पजातिभिः॥ ४१.३९ ॥"
  },
  {
    "text": "नीपकैर्धवखदिरैर्लताभश्च विराजितम्।\nशालैस्तालैस्तमालैश्च नारिकेलैः शुभञ्जनैः॥ ४१.४० ॥"
  },
  {
    "text": "अर्जुनैः समपर्णैश्च कोविदारैः सपिप्पलैः।\nलकुचैः सरलैर्लोध्रैर्हिन्तालैर्देवदारुभिः॥ ४१.४१ ॥"
  },
  {
    "text": "पलाशैमुचुकुन्दैश्च पारिजातैः सकुब्जकैः।\nकदलीवनखण्डैश्च जम्बूपूगफलैस्तथा॥ ४१.४२ ॥"
  },
  {
    "text": "केतकीकरवीरैश्च अतिमुक्तैश्च किंशुकैः।\nमन्दारकुन्धृदपुष्पैश्च तथाऽन्यैः पुष्पजातिभिः॥ ४१.४३ ॥"
  },
  {
    "text": "नानापक्षिरुतैः सेव्यैरुद्यानैर्नन्दनोपमैः।\nफलभारानतैश्चान्यैः पद्मिनीखण्डमण्डितैः॥ ४१.४४ ॥"
  },
  {
    "text": "चकेरैः शतपत्रैश्च भृङ्गराजैश्च कोकिलैः।\nकलविङ्कैर्मयूरैस्च प्रियपुत्रैः शुकैस्तथा॥ ४१.४५ ॥"
  },
  {
    "text": "जीवंजीवकहारीतैस्चातकैर्वनवेष्टितैः।\nनानापक्षिगणैश्चान्यैः कूजद्भिर्मधुरस्वरैः॥ ४१.४६ ॥"
  },
  {
    "text": "दीर्घिकाभिस्तडागैश्च पुष्करिणीभिश्च वापिभिः।\nनानाजलाशयैश्चान्यैः पद्मिनीखण्डमण्डितैः॥ ४१.४७ ॥"
  },
  {
    "text": "कुमुदैः पुण्डरीकैश्च था नीलोत्पलैः शुभैः।\nकादम्बैस्चक्रवाकैश्च तथैव जलकुक्कुटैः॥ ४१.४८ ॥"
  },
  {
    "text": "कारण्डवैः प्लवैर्हंसैस्तथाऽन्यैर्जलचारिभिः।\nएवं नानाविधैर्वृक्षैः पुष्पैर्नानाविधैर्वरैः॥ ४१.४९ ॥"
  },
  {
    "text": "नानाजलाशयैः पुण्यैः शौभितं तत्समन्ततः।\nआस्ते तत्र स्वयं देवः कृत्तिवासा वृषध्वजः॥ ४१.५० ॥"
  },
  {
    "text": "हताय सर्वलोकस्य भुक्तिमुक्तिप्रदः शिवः।\nपृथिव्यां यानि तीर्थानि सरितश्च सरांसि च॥ ४१.५१ ॥"
  },
  {
    "text": "पुष्करिण्यस्तडागानि वाप्यः सर्वसुरैः सह।\nतीर्थं बिन्दुसरो नाम तस्मिन्क्षेत्रे द्विजोत्तमाः॥ ४१.५२ ॥"
  },
  {
    "text": "सर्वलोकहितार्थाय रुद्रः सर्वसुरैः सह।\nतीर्थं बिन्दुसरो नाम तस्मिन्क्षेत्रे द्विजोत्तमाः॥ ४१.५३ ॥"
  },
  {
    "text": "चकार ऋषिभिः सार्धं बिन्दुसरः स्मृतम्।\nअष्टम्यां वहुले पक्षे मागशीर्षे द्विजोत्तमाः॥ ४१.५४ ॥"
  },
  {
    "text": "यस्तत्र यात्रां कुरुते विषुवे विजितेन्द्रियः।\nविधिवद्विन्दुसरसि स्नात्वा श्रद्धासमन्वितः॥ ४१.५५ ॥"
  },
  {
    "text": "देवानृषीन्मनुष्यांश्च पितॄन्संतर्प्य वाग्यतः।\nतिलादकेन विधिना नामगोत्रविधानवित्॥ ४१.५६ ॥"
  },
  {
    "text": "स्नात्वैवं विधिवत्तत्र सोऽश्वमेधफलं लभेत्।\nग्रहोपरागे विषुवे संकान्त्यामयने तथा॥ ४१.५७ ॥"
  },
  {
    "text": "युगादिषु षडशीत्यां तथाऽन्यत्र शुबे तिथौ।\nये तत्र दानं विप्रेभ्यः प्रयच्छन्ति धनादिकम्॥ ४१.५८ ॥"
  },
  {
    "text": "अन्यतीर्थाच्छतगुणं फलं ते प्राप्नुवन्ति वै।\nपिण्डं ये संप्रयच्छन्ति पितृभ्यः सरसस्तटे॥ ४१.५९ ॥"
  },
  {
    "text": "पितृणामक्षयां तृप्तं ते कुर्वन्ति न संशयः।\nततः शंभोर्गृहं गत्वा वाग्यतः संयतेन्द्रियः॥ ४१.६० ॥"
  },
  {
    "text": "प्रविश्य पूज्येच्चर्वं कृत्वा तं त्रिःप्रदक्षिणम्।\nघृतक्षीरादिभिः स्नानं कारयित्वा भवं शुचिः॥ ४१.६१ ॥"
  },
  {
    "text": "चन्दनेन सुगन्धेन विलिप्य कुङ्कुमेन च।\nततः संपूजयेद्‌देवं चन्द्रमौलिमुमापतिम्॥ ४१.६२ ॥"
  },
  {
    "text": "पुष्पैर्नानाविधैर्मेध्यैर्बिल्वार्ककमलादिभिः।\nआगमोक्तेन मनत्रेण वेदोक्तेन च शंकरम्॥ ४१.६३ ॥"
  },
  {
    "text": "अदीक्षितस्तु नाम्नैव मूलमन्त्रेण चार्चयेत्।\nएवं संपूज्य तं देवं गन्धपुष्पानुरागिभिः॥ ४१.६४ ॥"
  },
  {
    "text": "धूपदीपैश्व नैवेद्यैरूपहारैस्तथा स्तवैः।\nदण्डवत्प्रणिपातैस्च गीतैर्वाद्यैर्मनोहरैः॥ ४१.६५ ॥"
  },
  {
    "text": "नृत्यजप्यनमस्कारैर्जयशब्दैः प्रदक्षिणैः।\nएवं संपूज्य विधिवद्‌देवदेवमुमापतिम्॥ ४१.६६ ॥"
  },
  {
    "text": "सर्वपापविनिर्मुक्तो रूपयौवनगर्वितः।\nकूलैकविंशमुद्धृत्य दिव्याभरणभूषितः॥ ४१.६७ ॥"
  },
  {
    "text": "सोवर्णेन विमानेन किङ्किणीजालमालिना।\nउवगीयमानो गन्धर्वैरप्सरोभिरलंकृतः॥ ४१.६८ ॥"
  },
  {
    "text": "उद्येतयन्दिशः सर्वाः शिवलोकं स गच्छति।\nभुक्त्वा तत्र सुखं विप्रा मनसः प्रीतिदायकम्॥ ४१.६९ ॥"
  },
  {
    "text": "तल्लोकवासिभिः सार्धं यावदाभूतसंप्लवम्।\nततस्तस्मादिहाऽऽयातः पृथिव्यां पुण्यसंक्षये॥ ४१.७० ॥"
  },
  {
    "text": "जायते योगिनां गेहे चतुर्वेदी द्विजोत्तमाः।\nयोगं पाशुपतं प्राप्य ततो मोक्षमवाप्नुयात्॥ ४१.७१ ॥"
  },
  {
    "text": "शयनोत्थापने गेहे संक्रान्त्यामयने तथा।\nअशोकाख्यां तथाऽष्टम्यां पवित्रारोपणे तथा॥ ४१.७२ ॥"
  },
  {
    "text": "ये च पश्यन्ति तं देवं कृत्तिवाससमुत्तमम्।\nविमानेनार्कवर्णन शिवलोकं व्रजन्ति ते॥ ४१.७३ ॥"
  },
  {
    "text": "सर्वनोत्थापने चैव संक्रान्त्यामयने तथा।\nअशोकाख्यां तथाऽष्टम्यां पवित्रारोपणे तथा॥ ४१.७४ ॥"
  },
  {
    "text": "देवस्य पश्चिमे पूर्वे दक्षिणे चोत्तरे तथा।\nयोजनद्वितयं सार्धं क्षेत्रं तद्‌भुक्तिमुक्तिदम्॥ ४१.७५ ॥"
  },
  {
    "text": "तस्मिन्क्षेत्रवरे लिङ्गं भास्करेश्वरसंज्ञितम्।\nपश्यन्ति ये तु तं देवं स्नात्वा कुण्डे महेश्वरम्॥ ४१.७६ ॥"
  },
  {
    "text": "आदित्येनार्चितं पूर्वं देवदेवं त्रिलोचनम्।\nसर्वपापविनिर्मुक्ता विमानवरमास्थिता॥ ४१.७७ ॥"
  },
  {
    "text": "उपगीयमाना गन्धर्वैः शिवलोकं व्रजन्ति ते।\nतिष्ठन्ति तत्र मुदिताः कल्पमेकं द्विजोत्तमाः॥ ४१.७८ ॥"
  },
  {
    "text": "भक्त्वा तु विपुलान्भोगाञ्छिवलोके मनोरमान्।\nपुण्यक्षयादिहाऽऽयाता जायनते प्रवरे कुले॥ ४१.७९ ॥"
  },
  {
    "text": "अथवा योगिनां गेहे वेदवेदाङ्गपारगाः।\nउत्पद्यन्ते द्विजवराः सर्वभूतहिते रताः॥ ४१.८० ॥"
  },
  {
    "text": "मोक्षशास्त्रार्थकुशलाः सर्वत्र समबुद्धयः।\nयोगं शंभोर्वरं प्राप्य ततो मोक्षं व्रजन्ति ते॥ ४१.८१ ॥"
  },
  {
    "text": "तस्मिन्क्षेवरे पुण्ये लिङ्गं यद्‌दृश्यते द्विजाः।\nपूज्यपूज्यं च सर्वत्र वने रथ्याऽन्तरेऽपि वा॥ ४१.८२ ॥"
  },
  {
    "text": "चतुष्पथे श्मशाने वा यत्र कुत्र च तिष्ठति।\nदृष्ट्वा तल्लिङ्गमव्यग्रः श्रद्धया सुसमाहितः॥ ४१.८३ ॥"
  },
  {
    "text": "स्नापयित्वा तु तं भक्त्या गन्धैः पुष्पैर्मनोहरैः।\nधूपैर्दीपैः सनैवेद्यैर्नमस्कारैस्तथा स्तवैः॥ ४१.८४ ॥"
  },
  {
    "text": "दण्डवत्प्रणिपातैश्च नृत्यगीतादिभिस्तथा।\nसंपूज्यैवं विधानेन शिवलोकं व्रजेन्नरः॥ ४१.८५ ॥"
  },
  {
    "text": "नारी वा द्विजशार्दूलाः संपूद्य श्रद्धयाऽन्विता।\nपूर्वोक्तं फलमाप्नोति नात्र कार्या विचारणा॥ ४१.८६ ॥"
  },
  {
    "text": "कः शक्नोति गुणान्वक्तुं समग्रान्मुनिसत्तमाः।\nतस्य क्षेत्रवरस्याथ ऋते देवान्महेश्वरात्॥ ४१.८७ ॥"
  },
  {
    "text": "तस्मिन्क्षेत्रोत्तमे गत्वा श्रद्धयाऽश्रद्धयाऽपि वा।\nमाधवादिषु मासेषु नरो वा यदिवाऽङ्गना॥ ४१.८८ ॥"
  },
  {
    "text": "यस्मिन्यस्मिंस्तिथौ विप्राः स्नात्वा विन्दुसरोम्भसि।\nपश्येद्‌देवं विरूपाक्षं देवीं च वरदां शिवाम्॥ ४१.८९ ॥"
  },
  {
    "text": "गणं चण्डं कार्तिकेयं गणेशं वृषभं तथा।\nकल्पद्रुमं च सावित्रीं शिवलोकं स गच्छति ॥ ४१.९० ॥"
  },
  {
    "text": "स्नात्वा च कापिले तीर्थे विधिवत्पापनाशने।\nप्राप्नोत्यभिमतान्कामाञ्छिवलोकं स गच्छति॥ ४१.९१ ॥"
  },
  {
    "text": "यः स्तम्भं तत्र विधिवत्करोति नियतेन्द्रियः।\nकुलैकविंशमुद्धृत्य शिवलोकं स गच्छति॥ ४१.९२ ॥"
  },
  {
    "text": "एकाम्रके शिवक्षेत्रे वारणसीसमे शुभे।\nस्नानं करोति यस्तत्र मोक्षं स लभते श्रुवम्॥ ४१.९३ ॥"
  },
  {
    "text": "इति श्रीमहापुराणे आदिब्राह्मे स्वयंभ्वृषिसंवाद एकाम्रक्षेत्रमाहात्म्यवर्णनं नामै कचत्वारिंशोऽध्यायः॥ ४१ ॥"
  }
]