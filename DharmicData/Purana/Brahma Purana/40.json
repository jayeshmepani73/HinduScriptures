[
  {
    "text": "<b>दक्षकृतिशिवस्तुति-वर्णनम्\n</b>\n<b>ब्रह्मोवाच\n</b>\nएवं दृष्ट्वा तदा दक्षः शंभोर्वीर्यं द्विजोत्तमाः।\nप्राञ्जलिः प्रणतो भूत्वा संस्तोतुमुपचक्रमे॥ ४०.१ ॥"
  },
  {
    "text": "<b>दक्ष उवाच\n</b>\nनमस्ते देवदेवेश नमस्तेऽन्धकसूदन।\nदेवन्द्र त्वं बलश्रेष्ठ देवदानवपूजित॥ ४०.२ ॥"
  },
  {
    "text": "सहस्राक्ष विरूपाक्ष त्र्यक्ष यक्षाधिपप्रिय।\nसर्व्वतःपाणिपादस्त्वं सर्वतोक्षिशिरोमुखः॥ ४०.३ ॥"
  },
  {
    "text": "सर्दतःश्रुतिमांलोके सर्वमावृत्य तिष्ठसि।\nशङ्कुकर्णो महाकर्णः सुम्भकर्णोऽर्मवालयः॥ ४०.४ ॥"
  },
  {
    "text": "गजेन्द्रकर्णो गोकर्णः शतकर्णो नमोऽस्तु ते।\nशतोदरः शतावर्तः शतजिह्‌वः सनातनः॥ ४०.५ ॥"
  },
  {
    "text": "गायन्ति त्वां गायत्रिणो अर्चयन्त्यर्कमर्किणः।\nदेवदानवगोप्ता च ब्रह्म च त्वं शतक्रतुः॥ ४०.६ ॥"
  },
  {
    "text": "मुर्तिमांस्वं महामूर्तिः समुद्रः सरसां निधिः।\nत्वयि सर्वा देवता हि गावो गोष्ठ इवाऽऽसते॥ ४०.७ ॥"
  },
  {
    "text": "त्वत्तः शरीरे पश्यामि सोममग्निजलेश्वरम्।\nआदित्यमथ विष्णुं च ब्रह्माणं सवृहस्पतिम्॥ ४०.८ ॥"
  },
  {
    "text": "क्रिया करणकार्ये च कर्ता कारणमेव च।\nअसच्च सदसच्चैव तथैव प्रभवाव्य (प्य) यौ॥ ४०.९ ॥"
  },
  {
    "text": "नमो भवाय शर्वाय रुद्राय वरदाय च।\nपशूनां पतये चैव नमोऽस्त्वन्धकघातिने॥ ४०.१० ॥"
  },
  {
    "text": "ज्ञिजटाय त्रिशीर्षाय त्रिसूलवरधारिणे।\nत्र्यम्बकाय त्रिनेत्राय त्रिपुरघ्नाय वै नमः॥ ४०.११\nनमश्चण्डाय मुण्डाय विश्वचण्डधराय च।\nदण्डिने शङ्कुकर्णाय दण्डिदण्डाय वै नमः॥ ४०.१२ ॥"
  },
  {
    "text": "योऽर्धदण्डिकेशाय शुष्काय विकृताय च।\nविलोहिताय धूम्राय नीलग्रीवाय वै नमः॥ ४०.१३ ॥"
  },
  {
    "text": "नमोऽस्त्वप्रतिरूपाय विरूपाय शिवाय च।\nसूर्याय सूर्यपतये सूर्यध्वजपताकिने॥ ४०.१४ ॥"
  },
  {
    "text": "नमः प्रमथनाशाय कृषस्कन्धाय वै नमः।\nनमो हिरण्यगर्भाय हिरण्यकवचाय च॥ ४०.१५ ॥"
  },
  {
    "text": "हिरण्यकृतचूडाय हिरण्यपतये नमः।\nशत्रुघाताय चण्डाय पर्मसंधशयाय च॥ ४०.१६ ॥"
  },
  {
    "text": "नमः स्तुताय स्तुतये स्तूयमानाय वै नमः।\nसर्वाय सर्वभक्षाय सर्वभूतान्तरात्मने॥ ४०.१७ ॥"
  },
  {
    "text": "नमो होमाय न्त्राय शुक्लध्वजपताकिने।\nनमोऽनम्याय नम्याय नमः किलकिलाय च॥ ४०.१८ ॥"
  },
  {
    "text": "नमस्त्वां शयमानाय शयितायोत्थिताय च।\nस्थिताय धावमानाय कुब्जाय कुटिलाय च॥ ४०.१९ ॥"
  },
  {
    "text": "नमो नर्तनशीलाय मुखवादित्रकारिणे।\nबाधापहाय लुब्धाय गीतवादित्रकारिणे॥ ४०.२० ॥"
  },
  {
    "text": "नमो ज्येष्ठाय श्रेष्ठाय बलप्रमथनाय च।\nउग्राय च नमो नित्यं नमश्च दशबाहवे॥ ४०.२१ ॥"
  },
  {
    "text": "नमः कपालहस्ताय सितभस्मप्रियाय च।\nविभीषणाय भीमाय भीष्मव्रतधराय च॥ ४०.२२ ॥"
  },
  {
    "text": "नानाविकृतवक्त्राय खड्गजिह्वोग्रदंष्ट्रिणे।\nपक्षमासलवार्धाय तुम्बीणाप्रियाय च॥ ४०.२३ ॥"
  },
  {
    "text": "अघोरघोररूपाय घोराघोरतराय च।\nनमः शिवाय शान्तायः नमः शान्ततमाय च॥ ४०.२४ ॥"
  },
  {
    "text": "नमो बुद्धाय शुद्धाय संविभागप्रियाय च।\nपवनाय पतङ्गाय नमः सांख्यापराय च॥ ४०.२५ ॥"
  },
  {
    "text": "नमश्चण्डैकघण्टाय घण्टाजल्पाय घण्टिने।\nसहस्रशतघण्टाय घण्टामालाप्रियाय च॥ ४०.२६ ॥"
  },
  {
    "text": "प्राणदण्डाय नित्याय नमस्ते लोहिताय च।\nहूंहूंकाराय रुद्राय भगाकारप्रियाय च॥ ४०.२७ ॥"
  },
  {
    "text": "नमोऽपरवते नित्यं गिरिवृक्षप्रियाय च।\nनमो यज्ञाधिपतये भूताय प्रस्तुताय च॥ ४०.२८ ॥"
  },
  {
    "text": "यज्ञवाहाय दान्ताय तप्याय च भगाय च।\nनमस्तटाय तट्याय तटिनीपतये नमः॥ ४०.२९ ॥"
  },
  {
    "text": "अन्नदाययान्नपतये नमस्त्वन्नभुजाय च।\nनमः सहस्रशीर्षाय सहस्रचरणाय च॥ ४०.३० ॥"
  },
  {
    "text": "सहस्रोद्धतशूलाय सहस्रनयनाय च।\nनमो बालार्कवर्णाय बालरूपधराय च॥ ४०.३१ ॥"
  },
  {
    "text": "नमो बालार्करूपाय कालक्रीडनकाय च।\nनमः शुद्धाय बुद्धाय क्षोभणाय भयाय च॥ ४०.३२ ॥"
  },
  {
    "text": "तरङ्गाङ्कितकेशाय मुक्तकेशाय वै नमः।\nनमः षट्कर्मनिष्ठाय त्रिकर्मनियताय च॥ ४०.३३ ॥"
  },
  {
    "text": "वर्णाश्रमाणां विधिवत्पृथग्धर्मप्रवर्तिने।\nनमः श्रेष्ठाय ज्येष्ठाय नमः कलकलाय च॥ ४०.३४ ॥"
  },
  {
    "text": "श्वेतपिङ्गलनेत्राय कृष्णरक्तेक्षणाय च।\nधर्मकामार्थमोक्षाय क्रथाय क्रथनाय च॥ ४०.३५ ॥"
  },
  {
    "text": "साख्याय सांख्यमुख्याय योगाधिपतये नमः।\nनमो रथ्याथिरथ्याय चतुष्पथपथाय च॥ ४०.३६ ॥"
  },
  {
    "text": "कृष्णाजिनोत्तरीयाय व्यालयज्ञोपवीतिने।\nईशान रुद्रसंघात हरिकेश नमोऽस्तु ते॥ ४०.३७ ॥"
  },
  {
    "text": "त्र्यम्बकायाम्बिकानाथ व्यक्ताव्यक्त नमोऽस्तु ते।\nकालकामदकामघ्न दुष्टोद्धृत्तनिषूदन॥ ४०.३८ ॥"
  },
  {
    "text": "सर्वगर्हितसर्वघ्न हद्योजात नमोऽस्तु ते।\nउन्मादनशतावर्त गङ्गातोयार्द्रमूर्धज॥ ४०.३९ ॥"
  },
  {
    "text": "चन्द्रार्धसंयुगावर्त मेघावर्त नमोऽस्तु ते।\nनमोऽन्नदानकर्त्रे च अन्नदप्रभवे नमः॥ ४०.४० ॥"
  },
  {
    "text": "अन्नभोक्त्रे च गोप्त्रे च त्वमेव प्रलयानल।\nजरायुजाण्डजाश्चैव स्वेदजोद्भिज्ज एव च॥ ४०.४१ ॥"
  },
  {
    "text": "त्वमेव देवदेवेश भूतग्रामश्चतुर्विधः।\nचराचरस्य स्रष्टा त्वं प्रतिहर्ता त्वमेव च॥ ४०.४२ ॥"
  },
  {
    "text": "त्वमेव ब्रह्मा विश्वेश अप्सु ब्रह्म वदन्ति ते।\nसर्वस्य परमा योनिः सु धांशो ज्योतिषां निधिः॥ ४०.४३ ॥"
  },
  {
    "text": "ऋक्सामानि तथोंकारमाहुस्त्वां ब्रह्मवादिनः।\nहायि हायि हरे हायि हुवाहावेति वाऽसकृत्॥ ४०.४४ ॥"
  },
  {
    "text": "गायनति त्वां सुरश्रेष्ठाः सामगा ब्रह्मवादिनः।\nयजुर्मय ऋङ्मयश्च सामाथर्वयुतस्तथा॥ ४०.४५ ॥"
  },
  {
    "text": "पठ्यसे ब्रह्मविद्भिस्त्वं कल्पोपनिषदां गणैः।\nब्राह्मणाः क्षत्रिया वैश्याः शूद्रा वर्णश्रिमाश्च ये॥ ४०.४६ ॥"
  },
  {
    "text": "त्वमेवाऽऽश्रमसंघाश्च विद्युत्स्तनितमेव च।\nवृषाणां ककुदं त्वं हि गिरीणां शिखराणि च॥ ४०.४७ ॥"
  },
  {
    "text": "कला काष्ठा निसेषास्च नक्षत्राणि युगानि च।\nवृषाणां ककुदं त्वं हि गिरीणां शिखराणि च॥ ४०.४८ ॥"
  },
  {
    "text": "सिंहो मृगाणां पतयस्तक्षकानन्तभोगिनाम्।\nक्षीरोदो ह्यु दधीनां च मन्त्राणां प्रणवस्तथा॥ ४०.४९ ॥"
  },
  {
    "text": "वज्रं प्रहरणानां च व्रतानां सत्यमेव च।\nत्वमेवेच्छा च द्वेषस्च रागो मोहः शमः क्षमा॥ ४०.५० ॥"
  },
  {
    "text": "व्यवसायो धृतिर्लोभः कामक्रोधौ जयाजयौ।\nत्वं गदी त्वं शरी चापी खट्वाङ्गी मुद्‌गरो तथा॥ ४०.५१ ॥"
  },
  {
    "text": "छेत्ता भेत्ता प्रहर्ता च नेता मन्ताऽसि नो मतः।\nदशलक्षणसंयुक्तो धर्मोऽर्थेः काम एव च॥ ४०.५२ ॥"
  },
  {
    "text": "इन्दुः समुद्रः सरितः पल्वलानि सरांसि च।\nलतावल्यस्तुणौषध्यः पशवो मृगपक्षिणः॥ ४०.५३ ॥"
  },
  {
    "text": "द्रव्यकर्मगुणारम्भः कालपुष्पफलप्रदः।\nआदिश्चान्तश्च मध्यश्च गायत्र्योंकार एव च॥ ४०.५४ ॥"
  },
  {
    "text": "हरितोलोहितः कृष्णोनीलः पीतस्तथा क्षणः।\nकद्रुश्चकपिलो बभ्रुः कपोतो मच्छ (त्स्य) कस्तथा॥ ४०.५५ ॥"
  },
  {
    "text": "सुवर्मरेता विख्यातः सुवर्णश्चाप्यथो मतः।\nसुवर्णनाम च तथा सुवर्णप्रिय एव च॥ ४०.५६ ॥"
  },
  {
    "text": "त्वममिन्द्रश्च यमश्चैव वरुणो धनदोऽनलः।\nउत्फुल्लश्चिभानुस्च स्वर्भानुर्भानुरेव च॥ ४०.५७ ॥"
  },
  {
    "text": "होत्रं होता च होम्यं च हुतं चैव तथा प्रभुः।\nत्रिसौपर्णस्तथा ब्रह्मन्यजुषां शतरुद्रियम्॥ ४०.५८ ॥"
  },
  {
    "text": "पवित्रं च पवित्राणां मङ्गलानां च मङ्गलम्।\nप्राणश्च त्वं रजश्च त्वं तमः सत्त्वयुतस्तथा॥ ४०.५९ ॥"
  },
  {
    "text": "प्राणोऽपानः समानश्च उदानो व्यान एव च।\nउन्मेषश्च निमेषश्च क्षुत्तृह्‌जृम्भा तथैव च॥ ४०.६० ॥"
  },
  {
    "text": "लोहताङ्गस्च दंष्टी च महावक्त्रो महोदरः।\nशुचिरोमा हरिच्छ्‌मश्रुरूर्ध्वकेशश्चलाचलः॥ ४०.६१ ॥"
  },
  {
    "text": "गीतवादित्रनृत्याङ्गो गीतवादनकप्रियः।\nमत्स्यो जालो जलोऽज्य्यो जलव्यालः कुटीचरः॥ ४०.६२ ॥"
  },
  {
    "text": "विकालश्च सुकालश्च दुष्कालः कालनाशनः।\nमृत्युश्चैवाक्षयोऽन्तश्च क्षमामायाकरोत्करः॥ ४०.६३ ॥"
  },
  {
    "text": "संचर्तो वर्तकश्चैव संवर्तकबलाहकौ।\nघण्टाकी घण्टाकी घण्टी चूडालो लवणोदधिः॥ ४०.६४ ॥"
  },
  {
    "text": "ब्रह्मा कालाग्निवक्त्रश्च दण्डी मुण्डस्त्रिदण्डधृक्।\nचतुर्युगश्तुर्वेदश्चतुर्होत्रश्चतुष्पथः॥ ४०.६५ ॥"
  },
  {
    "text": "चातुराश्रम्यनेता च चातुवर्ण्यकरश्च ह।\nक्षराक्षरः प्रियो धूर्तो गणैर्गण्यो गणादिपः॥ ४०.६६ ॥"
  },
  {
    "text": "रक्तमाल्याम्बराधरो गिरीशो गिरिजाप्रियः।\nशिल्पीशः शिल्पिनः श्रेष्ठं सर्वशिल्प्रिप्रवर्तकः॥ ४०.६७ ॥"
  },
  {
    "text": "भगनेत्रान्तकश्चण्डः पूष्णो दन्तविनाशनः।\nस्वाहा स्वधा वषट्कारो नमस्कार नमोऽस्तु ते॥ ४०.६८ ॥"
  },
  {
    "text": "गूढव्रतश्च गूढश्च गूढव्रतनिषेधितः।\nतरमस्तारणश्चैव सर्वबूतेषु तारणः॥ ४०.६९ ॥"
  },
  {
    "text": "धाता विधाता संधाता निघाता धारणो धरः।\nतपो ब्रह्म च सत्यं च ब्रह्मचर्यं तथाऽऽर्जवम्॥ ४०.७० ॥"
  },
  {
    "text": "भूतात्मा भूतकृद्‌भूतो भूतभव्यभवोद्भवः।\nभूर्भूवः स्वरितश्चैव भूतो ह्यग्निर्महेश्वरः॥ ४०.७१ ॥"
  },
  {
    "text": "ब्रह्मावर्तः सुरावर्तः कामावर्त नमोऽस्तु ते।\nकामबिम्बविनिर्हन्ता कर्णिकारस्रजप्रियः॥ ४०.७२ ॥"
  },
  {
    "text": "गोनेता गोप्रचारश्च गोवृषेश्वरवाहनः।\nत्रैलोक्यगोप्ता गोविन्दोगच गोप्ता (?) एव च॥ ४०.७३ ॥"
  },
  {
    "text": "अखण्डचन्द्राभिमुखः सुमुखो दुर्मुखोऽडमुखः।\nचतुर्मुखो बहुमुखो रणेष्वभिमुखः सदा॥ ४०.७४ ॥"
  },
  {
    "text": "हिरण्यगर्भः शकुनिर्धनदोऽर्थपतिर्विराट्।\nअधर्महा महादक्षो दण्डधारो रमप्रियः॥ ४०.७५ ॥"
  },
  {
    "text": "तिष्ठन्स्थिरश्च स्थाणुश्च निष्कम्पश्च सुनिश्चलः।\nदुर्वारणो दुर्विषहो दुःसहो दुरतिक्रमः॥ ४०.७६ ॥"
  },
  {
    "text": "दुर्धरो दुर्वशो नित्यो दुर्दर्पो विजयो जयः।\nशशः शशाङ्कनयनशीतोष्णः श्रुत्तुषा जरा॥ ४०.७७ ॥"
  },
  {
    "text": "आधयो व्याधयश्चैव व्याधिहा व्याधिपश्च यः।\nसह्यो यज्ञमृगव्याधो व्याधिनामाकरोऽकरः॥ ४०.७८ ॥"
  },
  {
    "text": "शिखण्डी पुण्डरीकश्च पुणडरीकावलोकनः।\nदण्डधृक्‌चक्रदण्डस्च रौद्रभागविनाशनः॥ ४०.७९ ॥"
  },
  {
    "text": "विषपोऽमृतपश्चैव सुरापः भीरसोमपः।\nमधुपस्चाऽऽपपश्चैव सर्वपस्च बलाबलः॥ ४०.८० ॥"
  },
  {
    "text": "वृषाङ्गराम्भो (?) वृषभस्तथा वृषभलोचनः।\nवषभश्चैव विख्यातो लोकानां लोकसंस्कृतः॥ ४०.८१ ॥"
  },
  {
    "text": "चन्द्रादित्यौ चक्षुषी ते हृदयं च पितामहः।\nअग्निष्टोमस्तता वेहो धर्मकर्मप्रसाधितः॥ ४०.८२ ॥"
  },
  {
    "text": "न ब्रह्मा न च गोविन्दः पुराणऋषयो न च।\nमाहात्म्यं वेवितुं शक्ता याथातथ्येन ते शिवः॥ ४०.८३ ॥"
  },
  {
    "text": "शिवा या मूर्तयः सूक्ष्मास्ते मह्यं यान्तु दर्शनम्।\nताभिर्मां सर्वतो रक्ष पिता पत्र मिवौरसम्॥ ४०.८४ ॥"
  },
  {
    "text": "रक्ष मां रक्षणीयोऽहं तवानघ नमोऽस्तु ते।\nभक्तानु कम्पी भगवान्भक्तश्चाहं सदा त्वयि॥ ४०.८५ ॥"
  },
  {
    "text": "यः सहस्राण्यनेकानि पुंसामावृत्य दुर्दृशाम्।\nतिष्ठत्येकः समुद्रान्ते स मे गोप्ताऽस्तु नित्यशः॥ ४०.८६ ॥"
  },
  {
    "text": "यं विनिद्रा जितश्वासाः सत्त्वस्थाः समादर्शिनः।\nज्योतिः पश्यन्ति युञ्जानास्तस्मै योगात्मने नमः॥ ४०.८७ ॥"
  },
  {
    "text": "संभक्ष्य सर्वभूतानि युगान्ते समुपस्थिते।\nयः शेते जलमध्यस्थस्तं प्रपद्येऽम्बुशायिनम्॥ ४०.८८ ॥"
  },
  {
    "text": "प्रविश्य वदनं राहोर्यः सोमं पिबते निशि।\nग्रसत्यर्कं च स्वर्भानुर्भूत्वा सोमाग्निरे च॥ ४०.८९ ॥"
  },
  {
    "text": "अङ्गुष्ठमात्राः पुरुषा देहस्थाः सर्वदेहिनाम्।\nरक्षन्तु ते च मां नित्यं नित्यं चाऽऽप्ययन्तु माम्॥ ४०.९० ॥"
  },
  {
    "text": "येनाप्युत्पादिता गर्भा अपो भागगताश्च ये।\nतेषां स्वाहा स्वधा चैव आप्नुवन्ति स्वदन्ति च॥ ४०.९१ ॥"
  },
  {
    "text": "येन रोहन्ति देहस्थाः प्राणिनो रोदयन्ति च।\nहर्षयन्ति न कृष्यन्ति नमस्तेब्यस्तु नित्यशः॥ ४०.९२ ॥"
  },
  {
    "text": "ये समुद्रे नदीदुर्गे पर्वतेषु गुहासु च।\nवृक्षमूलेषु गोष्ठेषु कान्तारगहनेषु च॥ ४०.९३ ॥"
  },
  {
    "text": "चतुष्पथेषु रथ्यासु चत्वरेषु सभासु च।\nहस्त्यश्वरथशालासु जीर्णोद्यानालयेषु च॥ ४०.९४ ॥"
  },
  {
    "text": "येषु पञ्चसु भूतेषु दिशासु विदिशासु च।\nइन्द्रार्कयोर्मध्यगता ये च चन्द्रार्करश्मिषु॥ ४०.९५ ॥"
  },
  {
    "text": "रसातसगता ये च येच तस्मात्परं गताः।\nनमस्तेभ्यो नमस्तेभ्यो नमस्तेभ्यस्तु सर्वशः॥ ४०.९६ ॥"
  },
  {
    "text": "सर्वसत्वं सर्वगो देवः सर्वभूतपतिर्भवः।\nसर्वभूतान्तरात्मा च तेन त्वं न निमन्त्रितः॥ ४०.९७ ॥"
  },
  {
    "text": "स्वमेव चेज्यसे देव यज्ञैर्विविधदक्षिणैः।\nत्वमेव कर्ता सर्वस्य तेन त्वं न निमन्त्रितः॥ ४०.९८ ॥"
  },
  {
    "text": "अथवा माययादेव मोहितः सूक्ष्मया तव।\nतस्मात्तु कारणाद्वाऽपि त्वं मया न निमन्त्रितः॥ ४०.९९\nप्रसीद मम देवेश त्वमेव शरणं मम।\nत्वं गतिस्त्वं प्रतिष्ठा च न चान्योऽस्तीति ने मतिः॥ ४०.१०० ॥"
  },
  {
    "text": "<b>ब्रह्मोवाच\n</b>\nस्तुत्वैवं स महादेवं विरराम प्रजापितः।\nभगवानपि सुप्रीतः सुनर्दक्षमभाषत॥ ४०.१०१ ॥"
  },
  {
    "text": "<b>श्रीभगवानुवाच\n</b>\nपरितुष्टोऽस्मि ते दक्ष स्तवेनानेन सुव्रत।\nबहुना तु किमुक्तेन मत्समीपं यमिष्यसि ॥ ४०.१०२ ॥"
  },
  {
    "text": "<b>ब्रह्मोवाच\n</b>\nतथैवमब्रवीद्वाक्यं त्रैलोक्याधिपतिर्भवः।\nकृत्वाऽऽश्वासकरं वाक्यं सर्वज्ञो वाक्य संहितम्॥ ४०.१०३ ॥"
  },
  {
    "text": "<b>श्रीशिव उवाच\n</b>\nदक्ष दुःखं न कर्तव्यं यज्ञविध्वंसनं प्रति।\nअहं यज्ञहनस्तुभ्यं दृष्टमेतत्पुराऽनघ॥ ४०.१०४ ॥"
  },
  {
    "text": "भूयश्च त्वं वरमिमं मत्तो गृह्णीष्व सुव्रत।\nप्रसन्नसुमुखो भूत्वा ममैकाग्रमनाः श्रुणु॥ ४०.१०५ ॥"
  },
  {
    "text": "अश्वमेधसहस्रस्य वाजपेयशतस्य वै।\nप्रजापते मत्प्रसादात्फलभागो भविष्यसि॥ ४०.१०६ ॥"
  },
  {
    "text": "वेदान्षडङ्गन्बुध्यस्व सांख्ययोगांश्च कृत्स्नशः।\nतपश्च विपुलं तप्त्वा दुश्वरं देवनानवैः॥ ४०.१०७ ॥"
  },
  {
    "text": "अब्दैर्द्वादशभिर्युक्तं गूढमप्रज्ञनिन्दितम्।\nवर्णाश्रमकृतेर्धमेर्विनीतं न क्वचित्क्वचित्॥ ४०.१०८ ॥"
  },
  {
    "text": "समागतं व्यवसितं पशुपाशविमोक्षणम्।\nसर्वेषाणाश्रमाणां च मया पाशुपतं व्रतम्॥ ४०.१०९ ॥"
  },
  {
    "text": "उत्पादितं दक्ष शुभं सर्वपापविमोचनम्।\nअस्य चीर्णस्य यत्सम्यक्फलं भवति पुष्कलम्॥\nतच्चास्तु सुमहाभाग मानसस्तयचज्यतां ज्वरः॥ ४०.११० ॥"
  },
  {
    "text": "<b>ब्रह्मोवाच\n</b>\nएवमुक्त्वा तु देवेशः सपत्नीकः सहानुगः।\nअदर्शनमनुप्राप्तो दक्षस्यामितेजसः॥ ४०.१११ ॥"
  },
  {
    "text": "अवाप्य च तथा भागं यथोक्तं चोमया भवः।\nज्वरं च सर्वधर्मज्ञो बहुधा व्यभजत्तदा॥ ४०.११२ ॥"
  },
  {
    "text": "शान्त्यर्थं सर्वभूतानां श्रृणुध्वमथ वै द्विजाः॥\nशिखाभितापो नागानां पर्वतानां शिलाजतु॥ ४०.११३ ॥"
  },
  {
    "text": "अपां तु नीलिकां विद्यान्निर्मोको भुजगेषु च।\nखोरकः सौरभेयाणामूखरः पृथिवीतले॥ ४०.११४ ॥"
  },
  {
    "text": "शुनुमपि च धर्मज्ञा दृष्टिप्रत्यवरोधनम्।\nरन्ध्रागतमथाश्वानां शिखोद्‌भेदश्च बर्हिणाम्॥ ४०.११५ ॥"
  },
  {
    "text": "नेत्ररागः कोकिलानां द्वेषः प्रोक्तो महात्मनाम्।\nजनानामपि भेदस्च सर्वेषामिति नः श्रुतम्॥ ४०.११६ ॥"
  },
  {
    "text": "शुकानामपि सर्वेषां हिक्किका प्रोच्यते ज्वरः।\nशार्दूलेष्वथ वै विप्राः श्रमोज्वर इहोच्यते॥ ४०.११७ ॥"
  },
  {
    "text": "मानुषेषु च सर्वज्ञा ज्वरो नामैष कीर्तितः।\nमरणे जन्मनि तथा मध्ये चापि निवेशितः॥ ४०.११८ ॥"
  },
  {
    "text": "एतन्माहेश्वरं तेजो ज्वरो नाम सुदारुणः।\nनमस्यश्चैव मान्यश्च सर्वप्राणिभिरीश्वरः॥ ४०.११९ ॥"
  },
  {
    "text": "इमां ज्वरोत्पत्तिमदीनमानसः, पठेत्सदा यः सुसमाहितो नरः।\nविमुक्तरोगः स नरो मुदायुतो, लभेत कामांश्च यथामनीषितान् ॥ ४०.१२० ॥"
  },
  {
    "text": "दक्षप्रोक्तं स्तवं चापि कीर्तयेद्यः शृणोति वा।\nनाशुभं प्राप्नुयात्किंचिद्‌दीर्घमायुरवाप्नुयात्॥ ४०.१२१ ॥"
  },
  {
    "text": "यथा सर्वेषु देवेषु वरिष्ठो भगवान्भवः।\nतथा स्तवो वरिष्ठोऽयं स्तवानां दक्षनिर्मितः॥ ४०.१२२ ॥"
  },
  {
    "text": "यशःस्वर्गसुरैश्वर्यवित्तादिजयकाङ्क्षिभिः।\nस्तोतव्यो भक्तिमास्थाय विद्याकामैश्च यत्नतः॥ ४०.१२३ ॥"
  },
  {
    "text": "व्याधितो दुःखितो दीनो नरो ग्रस्तो भयादिभिः।\nराजकार्यनियुक्तो वा मुच्यते महतो भयात्॥ ४०.१२४ ॥"
  },
  {
    "text": "अनेनैव च देहेन गणानां च महेश्वरात्।\nइह लोके सुखं प्राप्य गणराडुपजायते॥ ४०.१२५ ॥"
  },
  {
    "text": "न यक्षा न पिशाचा वा न नागा न विनायकाः।\nकुर्युर्विघ्नं गृहे तस्य यत्र संस्तूयते भवः॥ ४०.१२६ ॥"
  },
  {
    "text": "श्रृणुयाद्वा इदं नारी भक्त्याऽथ भवभाविता।\nपितृपक्षे भर्तृपक्षे पूज्या भवति चैव ह॥ ४०.१२७ ॥"
  },
  {
    "text": "श्रृणुयाद्वा इदं सर्वं कीर्तयेद्वाऽप्यभीक्ष्णशः।\nतस्य सर्वाणि कार्याणि सिद्धिं गच्छन्त्यविघ्नतः॥ ४०.१२८ ॥"
  },
  {
    "text": "मनसा विन्तितं यच्च यच्च वाचाऽप्युदाहृतम्।\nसर्वं संपद्यते तस्य स्तवस्यास्यानुकोर्तनात्॥ ४०.१२९ ॥"
  },
  {
    "text": "देवस्य सगुहस्याथ देव्या नंदीश्वरस्य च।\nबलिं विभज (भाग) तः कृत्वा दमेन नियमेन च॥ ४०.१३० ॥"
  },
  {
    "text": "ततः प्रयुक्तो गृह्णीयान्नामान्यासु यथाक्रमम्।\nइप्सिताल्लँभतेऽप्यर्थान्कामान्भोगांश्च मानवः॥ ४०.१३१ ॥"
  },
  {
    "text": "मतश्च स्वर्गमाप्नोति स्त्रीसहस्रसमावृतः।\nसर्वकामसुयुक्तो वा युक्तो वा सर्वपातकैः॥ ४०.१३२ ॥"
  },
  {
    "text": "पठन्दक्षकृतं स्तोत्रं सर्वपापैः प्रमुच्यते।\nमृतश्च गणसायुज्यं पूज्यमानः सुरासुरैः॥ ४०.१३३ ॥"
  },
  {
    "text": "वृषेण विनियुक्तेन विमानेन विराजते।\nआभूतसंप्लवस्थायी रुद्रस्यानुचरो भवेत्॥ ४०.१३४ ॥"
  },
  {
    "text": "इत्याह भगवान्व्यासः पराशरसुतः प्रभुः।\nनैतद्वेदयते कश्चिन्नैतच्छ्राव्यं च कस्यचित्॥ ४०.१३५ ॥"
  },
  {
    "text": "श्रुत्वेमं परमं गुह्यं येऽपि स्युः पापयोनयः।\nवैश्याः स्त्रियश्च शूद्राश्च रुद्रलोकमवाप्नुयुः॥ ४०.१३६ ॥"
  },
  {
    "text": "श्रवयेद्यश्च विप्रेभ्यः सदा पर्वसु पर्वसु।\nरुद्रलोकमवाप्नोति द्विजो वै नात्र संशयः॥ ४०.१३७ ॥"
  },
  {
    "text": "इति श्रीमहापुराणे आदिब्राह्मे स्वयंभ्ववृषिसंवादे दक्षस्तवन्रूपणं नाम चत्वारिंशोऽध्यायः॥ ४० ॥"
  }
]