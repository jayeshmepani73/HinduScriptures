[
  {
    "text": "<b>तत्रादौ कोणादित्यमाहात्म्यवर्णनम्\t</b>\n<b>ब्रह्मोवाच\t</b>\nतत्रास्ते भारते वर्षे दक्षिणोदधिसंस्थितः।\nओष्ड्रदेश इति ख्यातः स्वर्गमोक्षप्रदायकः॥ २८.१ ॥"
  },
  {
    "text": "समुद्रदुत्तरं तावद्‌यावद्विरजमण्डलम्।\nदेशोऽसौ पुण्यशीलानां गुणैः सर्व्वैरलङ्कृतः॥ २८.२ ॥"
  },
  {
    "text": "तत्र देशप्रसूता ये ब्राह्मणाः संयतेन्द्रियाः।\nतपःस्वाध्यायनिरता वन्द्याः पूज्याश्च ते सदा॥ २८.३ ॥"
  },
  {
    "text": "श्राद्धे दाने विवाहे च यज्ञे वाचार्य्यकर्म्मणि।\nप्रशस्ताः सर्व्वकार्य्येषु तत्रदेशोद्भवा द्विजाः॥ २८.४ ॥"
  },
  {
    "text": "षट्‌कर्म्मनिरतास्तत्र ब्राह्मणा वेदपारगाः।\nइतिहासविदश्चैव पुराणार्थविशारदाः॥ २८.५ ॥"
  },
  {
    "text": "सर्व्वशास्त्रार्थकुशला यज्वानो वीतमत्‌सराः।\nअग्निहोत्ररताः कोचित्‌केचित् स्मार्त्ताग्नितत्‌पराः॥ २८.६ ॥"
  },
  {
    "text": "पुत्रदारधनैर्युक्ता दातारः सत्यवादिनः।\nनिवसन्त्युत्‌कले पुण्ये यज्ञोत्सवविभूषिते॥ २८.७ ॥"
  },
  {
    "text": "इतरेऽपि त्रयो वर्णाः क्षत्रियाद्याः सुसंयताः।\nस्वकर्म्मनिरताः शान्तास्त्र तिष्ठन्ति धार्म्मिकाः॥ २८.८ ॥"
  },
  {
    "text": "कोणादित्य इति ख्यातस्तस्मिन् देशे व्यवस्थितः।\nयं दृष्ट्वा भास्करं मर्त्त्यः सर्व्वपापैः प्रमुच्यते॥ २८.९ ॥"
  },
  {
    "text": "<b>मुनय ऊचुः\t</b>\nश्रोतुमिच्छाम तद्‌ब्रिह क्षेत्रं सूर्य्यस्य साम्प्रतम्।\nतस्मिन् देशे सुरश्रेष्ठ यत्रास्ते स दिवाकरः॥ २८.१० ॥"
  },
  {
    "text": "<b>ब्रह्मोवाच\t</b>\nलवणस्योदधेस्तीरे पवित्रे सुमनोहरे।\nसर्व्वत्र वालुकाकीर्णे देशे सर्व्वगुणान्विते॥ २८.११ ॥"
  },
  {
    "text": "चम्पकाशोकबकुलैः करवीरैः सपाटलैः।\nपुन्नागैः कर्णिकारैश्च वकुलैर्नागकेसरैः॥ २८.१२ ॥"
  },
  {
    "text": "तगरैर्धवबाणैश्च अतिमुक्तैः सकुज्जकैः।\nमालतीकुन्दपुष्पैश्च तथान्यैर्मल्लिकादिभिः॥ २८.१३ ॥"
  },
  {
    "text": "केतकीवनखण्डैश्च सर्व्वर्त्तुकुसुमोज्ज्वलैः।\nगतम्बैर्लुकुचैः शालैः पनसैर्दैवदारुभिः॥ २८.१४ ॥"
  },
  {
    "text": "सरलैर्मुचुकुन्दैश्च चन्दनैश्च सितेतरैः।\nअश्वत्थैः सप्तपर्णैस्च आर्म्रराम्रातकैस्तथाः॥ २८.१५ ॥"
  },
  {
    "text": "तालैः पूगफलैश्चैव नारिकेलैः कपित्थकैः।\nअन्यैश्च विविधैर्वृक्षैः सर्व्वतः समलङकृतम्॥ २८.१६ ॥"
  },
  {
    "text": "क्षेत्रं त६ रवेः पुण्यमास्ते जगति विश्रुतम्।\nसमन्ताद्‌योजनं साग्रं भुक्तिमुक्तिफलप्रदम्॥ २८.१७ ॥"
  },
  {
    "text": "आस्ते तत्र स्वयं देवः सहस्रांशुर्दिवाकरः।\nकोणादित्य इति ख्यातो भुक्तिमुक्तिफलप्रदः॥ २८.१८ ॥"
  },
  {
    "text": "माघे मासि सिते पक्षे सप्तम्यैं संयतेन्द्रियः।\nकृतोपवासो यत्रैत्य स्नात्वा तु मकरालये॥ २८.१९ ॥"
  },
  {
    "text": "कृतशौचो विशुद्धात्मा स्मरन् देवं दिवाकरम्।\nसागरे विधिवत् स्नात्वा शर्व्वर्य्यन्ते समाहितः॥ २८.२० ॥"
  },
  {
    "text": "देवानृषीन्मनुष्यांश्च पितॄन् सन्तर्प्य च द्विजाः।\nउत्तीर्य्य चवाससी धौते परिधाय सुनिर्म्मले॥ २८.२१ ॥"
  },
  {
    "text": "आचम्य प्रयोत भूत्वा तीरे तस्य महोदधेः।\nउपविश्योदये काले प्राङ्मुखः सवितुस्तदा॥ २८.२२ ॥"
  },
  {
    "text": "विलिख्य पद्‌मं मेधावी रक्तचन्दनवारिणा।\nअष्टपत्रं केसराढ्यं वर्त्तुलं चोर्ध्वकर्णिकम्॥ २८.२३ ॥"
  },
  {
    "text": "तिलतण्डुलतोयञ्च रक्तचन्दनसंयुतम्।\nरवतपुष्पं सदर्भञ्च प्रक्षिपेत्ताम्रभाजने॥ २८.२४ ॥"
  },
  {
    "text": "ताम्राभावेऽर्कपत्रस्य पुटैः कृत्वा तिलदिकम्।\nपिधाय तन्मुनिश्रेष्ठाः पात्रं पात्रेण विन्यसेत्॥ २८.२५ ॥"
  },
  {
    "text": "करन्यासाङ्गविन्यासं कृत्वाङ्गैर्हृदयादिभिः।\nआत्मानं भास्करं ध्यात्वा सम्यक् श्रद्धासमन्वितः॥ २८.२६ ॥"
  },
  {
    "text": "मध्ये चाग्निदले धीमान्नैर्ऋते श्वसने दले।\nकामारिगोचरे चैव पुनर्मध्ये च पूजयेत्॥ २८.२७ ॥"
  },
  {
    "text": "प्रभूतं विमलं सारमाराध्यं परमं सुखम्।\nसम्पूज्य पद्‌ममावाह्य गगनात्तत्र भास्करम्॥ २८.२८ ॥"
  },
  {
    "text": "कर्णिकोपपि संस्थाप्य ततो मुद्रां प्रदर्शयेत्।\nकृत्वा स्नानादिकं सर्व्वं ध्यात्वा तं सुसमाहितः॥ २८.२९ ॥"
  },
  {
    "text": "सितपद्‌मोपरि रविं तेजोबिम्बे व्यवस्थितम्।\nपिङ्गाक्षं द्विभुजं रक्तं पद्‌मपत्रारुणाम्बरम्॥ २८.३० ॥"
  },
  {
    "text": "सर्व्वलक्षणसयुक्तं सर्व्वाभरणभूषितम्।\nसुरूपं वरदं शान्तं प्रभामण्डलमिण्डितम्॥ २८.३१ ॥"
  },
  {
    "text": "उद्यन्तं भास्करं दृष्ट्‌वा सान्द्रसिन्दूरसन्निभम्।\nततस्तत्पात्रमादाय जानुभ्यां धरणों गतः॥ २८.३२ ॥"
  },
  {
    "text": "कृत्वा शिरसि तत्प्रत्रमेकचित्तस्तु वाग्‌यतः।\nत्र्यक्षरेण तु मन्त्रेण सूर्य्यायार्घ्यं निवेदयेत्॥ २८.३३ ॥"
  },
  {
    "text": "अदीक्षितस्तु तस्यैव नाम्नैवार्घ्घं प्रयच्छति।\nश्रद्धया भावयुक्तेन भक्तिग्राह्यो रविर्यतः॥ २८.३४ ॥"
  },
  {
    "text": "अग्निनि र्ऋतिवाय्वीशमध्यपूर्व्वादिदिक्षु च।\nहृच्छिरश्च शिखावर्मनेत्राण्यस्त्रञ्च पूजयेत्॥ २८.३५ ॥"
  },
  {
    "text": "दत्त्वार्घ्यं गन्धधूपञ्च दीपं नैवेद्यमेव च।\nजप्त्वा स्तुत्वा नमस्कृत्वा मुद्रां बद्‌ध्वा विसर्ज्जयेत्॥ २८.३६ ॥"
  },
  {
    "text": "ये वार्घ्यं सम्प्रयच्छन्ति सूर्य्याय नियतेन्द्रियाः।\nब्राह्मणाः क्षत्रिया वैश्याः स्त्रियः शूद्राश्च संयताः॥ २८.३७ ॥"
  },
  {
    "text": "भक्तितभावेन सततं विशुद्धेनान्तरात्मना।\nते भुक्त्‌वाभिमतान् कामान् प्राप्नुवन्ति परां गतिम्॥ २८.३८ ॥"
  },
  {
    "text": "त्रैलोक्यदीपकं देवं भास्करं गगनेचरम्।\nये संश्रन्ति मनुजास्ते स्युः सुखस्य भाजनम्॥ २८.३९ ॥"
  },
  {
    "text": "यावन्न दीयते चार्घ्यं भास्कराय तथोदितम्।\nतावन्न पूजयेद्धिष्णुं शङ्करं वा सुरेश्वरम्॥ २८.४० ॥"
  },
  {
    "text": "तस्मात् प्रयत्नमास्थाय दद्यादर्घ्यं दिने दिने।\nआदित्याय शुचिर्भूत्वा पुष्पैर्गन्धैर्मनोरमैः॥ २८.४१ ॥"
  },
  {
    "text": "एवं ददाति यश्चार्घ्यं सप्तम्यां सुसमाहितः।\nआदित्याय शुचिः स्नातः स लभेदोप्सितं फलम्॥ २८.४२ ॥"
  },
  {
    "text": "रोगाद्विमुत्यते रोगी वित्तार्थी लभते धनम्।\nविद्यां प्राप्नोति विद्यार्थी सुतार्थी पुत्रवान् भवेत्॥ २८.४३ ॥"
  },
  {
    "text": "यं यं काममभिध्यायन् सूर्य्यायार्घ्यं प्रयच्छति।\nतस्य तस्य फलं सम्यक् प्राप्नोति पुरुषः सुधीः॥ २८.४४ ॥"
  },
  {
    "text": "स्नात्वा वै सागरे दत्त्वा सूर्य्यायार्घ्यं प्रणम्य च।\nनरो वा यदि वा नारी सर्व्वकामफलं लभेत्॥ २८.४५ ॥"
  },
  {
    "text": "ततः सूर्य्यालयं गच्छेत् पुष्पमादाय वाग्‌यतः।\nप्रविश्य पूजयेद्‌भानुं कृत्वा तु त्रिः प्रदक्षिणम्॥ २८.४६ ॥"
  },
  {
    "text": "पूजयेत् परया भक्त्या कोणार्कं मुनिसत्तमाः\nगन्धैः पुष्पैस्तथा दीपैर्धूपै र्नैवेद्यके रपि॥ २८.४७ ॥"
  },
  {
    "text": "दण्डवत् प्रणिपातैस्च जयशब्दैस्तथा स्तवैः।\nएव सम्पूज्य तं देवं सहस्रांशु जगत्‌पतिम्॥ २८.४८ ॥"
  },
  {
    "text": "दशानामश्वमेधानां फलं प्राप्नोति मानवः।\nसर्व्वपापविनिर्म्मुक्तो युवा दिव्यवपुर्नरः॥ २८.४९ ॥"
  },
  {
    "text": "सप्तावरान् सप्त परान् वंशानुद्‌धृत्य भो दिजाः।\nविमानेनार्कवर्णेन कामगेन सुवर्च्चसा॥ २८.५० ॥"
  },
  {
    "text": "उपगीयमानो गन्धर्व्वैः सूर्य्यलोकं स गच्छति।\nभुक्त्‌वा तत्र वरान् भोगान् यावगाभूतसंप्लवम्॥ २८.५१ ॥"
  },
  {
    "text": "पुण्यक्षयादिहायातः प्रवेर योगिनां कुले।\nचतुर्व्वेदो भवेद्विप्रः स्वधर्म्मनिरतः शुचिः॥ २८.५२ ॥"
  },
  {
    "text": "योगं विवस्वतः प्राप्य ततो मोक्षमवाप्नुयात्।\nचैत्रे मासि सिते पक्षे यात्रां मदनभञ्जिकाम्॥ २८.५३ ॥"
  },
  {
    "text": "यः करोति नास्तत्र पूर्व्वोक्तं स फलं लभेत्।\nशयनोत्थापने भानोः संक्रान्त्यां विषुवायने॥ २८.५४ ॥"
  },
  {
    "text": "वारे रवेस्तिथौ चैव पर्व्वकालेऽतवा द्विजाः।\nयेतत्र यात्रां कुर्व्वन्ति श्रद्धया संयतेन्द्रियाः॥ २८.५५ ॥"
  },
  {
    "text": "विमानेनार्कवर्णेन सूर्य्यलोकं व्रजन्ति ते।\nआस्ते तत्र महादेवस्तीरे नदनदीपतेः॥ २८.५६ ॥"
  },
  {
    "text": "रामेश्वर इति ख्यातः सर्व्वकामफलप्रदः।\nये तं पश्यन्ति कामारिं स्नात्वा सम्यङमहोदधौ॥ २८.५७ ॥"
  },
  {
    "text": "गन्धैः पुष्पैस्तथा धूपैर्दीपैनैवेद्यकैर्व्वरैः।\nप्रणिपातैस्तथा स्तोत्रैर्गोतैर्वद्यैर्मनोहरैः॥ २८.५८ ॥"
  },
  {
    "text": "राजसूयफलं सम्यग्वाजिमैधफलं तथा।\nप्राप्नुवन्ति महात्मानः संसिद्धिं परमां तथा॥ २८.५९ ॥"
  },
  {
    "text": "कामगेन विमानेन किङ्किणीजालमालिना।\nउपगीयमाना गन्धर्व्वैः शिवलोकं व्रजन्ति ते॥ २८.६० ॥"
  },
  {
    "text": "आभूतसंप्लवं यावद्‌भुक्त्वा भोगान्मनोरमान्।\nपुण्यक्षयादिहागत्य चातुर्व्वेदा भवन्ति ते॥ २८.६१ ॥"
  },
  {
    "text": "शाङकरं योगमास्थाय ततो मोभं व्रजन्ति ते।\nयस्तत्रच सवितुः क्षेत्रे प्राणांस्त्यजति मानवः॥ २८.६२ ॥"
  },
  {
    "text": "स सूर्य्यलोकमास्थाय देववन्मोदते दिवि।\nपुनर्मानुषतां प्राप्य राजा भवति धार्म्मिकः॥ २८.६३ ॥"
  },
  {
    "text": "योगं रवेः समासाद्य ततो मोक्षमवाप्नुयात्।\nएवं मया मुनिश्रेष्ठाः प्रोक्तं क्षेत्रं सुदुर्लभम्॥ २८.६४ ॥"
  }
]