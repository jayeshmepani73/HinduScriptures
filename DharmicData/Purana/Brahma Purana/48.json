[
  {
    "text": "<b>इन्द्रद्युम्नस्य प्रतिमानिर्माणम्\n</b>\n<b>मुनय ऊचुः\n</b>\nब्रूहि नो देवेदेवेश यत्पृच्छाम पुरातनम्।\nयथा ताः प्रतिमाः पूर्वमन्द्रद्युम्नेन निर्मिताः॥ ४८.१ ॥"
  },
  {
    "text": "केन चैव प्रकारेम तुष्टस्तस्मै स माधवः।\nतत्सर्वं वद चास्माकं परं कौतूहलं हि नः॥ ४८.२ ॥"
  },
  {
    "text": "<b>ब्रह्मोवाच\n</b>\nश्रृणुध्वं मुनिसार्दूलाः पुराणं वेदसंमितम्।\nकथयामि पुरा वृत्तं प्रतिमानां च संभवम्॥ ४८.३ ॥"
  },
  {
    "text": "प्रवृत्ते च महायज्ञे प्रासादे चैव निर्मिते।\nचिन्ता तस्य बभूवाथ प्रतिमार्थमहर्निशम्॥ ४८.४ ॥"
  },
  {
    "text": "न वेद्मि केन देवेशं सर्वेसं लोकपावनम्।\nसर्गस्थित्यन्तकर्तारं पश्यामि पुरुषोत्तमम्॥ ४८.५ ॥"
  },
  {
    "text": "चिन्ताविष्टस्त्वभूद्राजा शेते रात्रौ दिवाऽपि न।\nन भुङ्क्ते विविधान्बोगान्न च स्नानं प्रसाधनम्॥ ४८.६ ॥"
  },
  {
    "text": "नैव वाद्येन गन्धेन गायनैर्वर्णकैरपि।\nन गजैर्मदयुक्तैश्च न चानेकैर्हयान्वितैः॥ ४८.७ ॥"
  },
  {
    "text": "नेन्गद्रनीलैर्महानीलैः पद्मरागमयैर्न च।\nसुवर्णरजताद्यैस्च वज्रस्फटिकसंयुतैः॥ ४८.८ ॥"
  },
  {
    "text": "बहुरागार्थकामैर्वा न वन्यैरन्तरिक्षगैः।\nबभूव तस्य नृपतेर्मनसस्तुष्टिवर्धतम्॥ ४८.९ ॥"
  },
  {
    "text": "शैलमृद्‌दारुजातेषु प्रशस्तं किं महीतले।\nविष्णुप्रतिमायोग्यं च सर्वलक्षमलक्षितम्॥ ४८.१० ॥"
  },
  {
    "text": "एतैरैव त्रयाणां तु दयितं स्यात्सुरार्चितम्।\nस्थापिते प्रीतिमभ्येति इति चिन्तापरोऽभवत्॥ ४८.११ ॥"
  },
  {
    "text": "पञ्चरात्रविधानेन संपूज्य पुरुषोत्तमम्।\nचिन्ताविष्टो महीपालः संस्तोतुमुचक्रमे॥ ४८.१२ ॥"
  },
  {
    "text": "इति श्रीमहापुराणे आदिब्राह्मे इन्द्रद्युम्नस्य प्रतिमानिर्मामविधानं नामाष्टचत्वारिंशोऽध्यायः॥ ४८ ॥"
  }
]