[
  {
    "text": "<b>वृष्णिवंश-वर्णनम्</b>\n<b>लोमहर्षण उवाच</b>\nक्रोष्टोरथाभवत् पुत्रो वृजिनीवान्महायशाः।\nवार्जिनीवतमिच्छन्ति स्वाहिं स्वाहाकृतां वरम्॥ १५.१ ॥"
  },
  {
    "text": "स्वाहिपुत्रोऽभवद्राजा उषद्गुर्वदतां वरः।\nमहाक्रतुभिरीजे यो विविधैर्भूरिदक्षिणैः॥ १५.२ ॥"
  },
  {
    "text": "ततः प्रसूतिमिच्छन् वै उषद्गुःसोऽग्य्रमात्मजम्।\nजज्ञे चित्ररथस्तस्य पुत्रः कर्म्मभिरन्वितः॥ १५.३ ॥"
  },
  {
    "text": "आसीच्चैत्ररथिर्वोरो यज्वा विपुलदक्षिमः।\nशशविन्दुः परं वृत्तं राजर्षिणामनुष्ठितः॥ १५.४ ॥"
  },
  {
    "text": "पृथुश्रवाः पृथुयशाः राजासीच्छाशविन्दवः।\nशंसन्ति च पुराणज्ञाः पार्थश्रवसमन्तरम्॥ १५.५ ॥"
  },
  {
    "text": "अन्तरस्य सुथज्ञस्तु सुयज्ञतनयोऽभवत्।\nउषतो यज्ञमखिलं स्वधर्म्मे च कृतादरः॥ १५.६ ॥"
  },
  {
    "text": "शिनेयुरभवत् पुत्र उषतः शत्रुतापनः।\nमरुतस्तस्य तनयो राजर्षिरभवन्नृपः॥ १५.७ ॥"
  },
  {
    "text": "मरुतोऽलभत ज्येष्ठं सुतं कम्बलबर्हिषम्।\nचचार विपुलं धर्म्मममषति प्रत्यभागपि॥ १५.८ ॥"
  },
  {
    "text": "स सत्प्रसूतिमिच्छन् वै सुतं कम्बलबर्हिषः।\nबभूव रुक्मकवचः शतप्रसवतः सुतः॥ १५.९ ॥"
  },
  {
    "text": "निहत्य रुक्मकवचः शतं कवचिनां रणे।\nधन्विनां निशितैर्बाणैरवाप श्रियमुत्तमाम्॥ १५.१० ॥"
  },
  {
    "text": "जज्ञे ज रुक्मकवचात् परिजित्परवीरहा।\nजज्ञिरे पञ्च चपत्रास्तु महावीर्य्याः पराजिताः॥ १५.११ ॥"
  },
  {
    "text": "रुक्मेषुः पृथुरुक्मश्च ज्यामघः पालितो हरिः।\nपातितं च हरिं चैव विदेहेभ्यः पिता ददौ॥ १५.१२ ॥"
  },
  {
    "text": "रुक्मेषुरभवद्राजा पृथुर्क्मस्य संश्रयात्।\nताभ्यां प्रव्राजितो राजा ज्यामघोऽवसदाश्रमे॥ १५.१३ ॥"
  },
  {
    "text": "प्रशान्तश्च तदा राजा ब्राह्मणैश्चावबोधितः।\nजगाम धनुरादाय देशमन्यं ध्वजी रथी॥ १५.१४ ॥"
  },
  {
    "text": "नर्म्मदाकूलमेकाकीमेकलां मृत्तिकावतीम्।\nऋक्षवन्तं गिरिं जित्वा शुक्तिमत्यामुवास सः॥ १५.१५ ॥"
  },
  {
    "text": "ज्यामघस्याभवद्भार्य्या शैब्या बलवती सती।\nअपुत्रोऽपि स राजा वै नान्यां भार्य्यामविन्दता॥ १५.१६ ॥"
  },
  {
    "text": "तस्यासीद्विजयो युद्धे तत्र कन्यामवाप सः॥\nभार्य्यामुवाच सन्त्रस्तः स्नुषेति स जनेश्वरः॥ १५.१७ ॥"
  },
  {
    "text": "एतच्छ्रुत्वाब्रवीद्देवी कस्य देव स्नुषेति वै।\nअब्रवीत्तदुपश्रुत्य ज्यामघो राजसतमः॥ १५.१८ ॥"
  },
  {
    "text": "<b>राजोवाच</b>\nयस्ते जनिष्यते पुत्रास्तस्य भार्य्यापपादिता॥ १५.१९ ॥"
  },
  {
    "text": "उग्रेण तपसा तस्याः कन्यायाः सा व्यजायत।\nपुत्रं विदर्भं सुभगा शैब्या परिणता सती॥ १५.२० ॥"
  },
  {
    "text": "राजपुत्र्यां तु विद्वांसौ स्नुषायां क्रथकैशिकौ।\nपश्चाद्विदर्भोऽजनयच्छूरौ रणविशारवौ॥ १५.२१ ॥"
  },
  {
    "text": "भीमो विदर्भस्य सुतः कुन्तिस्तस्यात्मजोऽभवत्।\nकुन्तेर्धृष्टः सुतो जज्ञे रणधृष्टः प्रतापनवान्॥ १५.२२ ॥"
  },
  {
    "text": "घृष्टस्य जज्ञिरे शूरास्त्रयः परमधार्मिकाः।\nआवन्तस्च दशार्हश्च बली विषहरश्च सः॥ १५.२३ ॥"
  },
  {
    "text": "दशार्हस्य सुतो व्योमा व्योम्नो जीमूत उच्यते।\nजीमूतपुत्रो विकृतिस्तस्य भीमरथः स्मृतः॥ १५.२४ ॥"
  },
  {
    "text": "अथ भीमरथस्यासीत् पुत्रो नवरथस्तथा।\nतस्य चासीद्दशरथः शकुनिस्तस्य चात्मजः॥ १५.२५ ॥"
  },
  {
    "text": "तस्मात्करम्भः कारम्भिर्दैवरातोऽभवन्नृपः।\nदेवक्षत्रोऽभवत्तस्य वृद्धक्षत्रो महायशाः॥ १५.२६ ॥"
  },
  {
    "text": "देवगर्भसमो जज्ञे देवक्षत्रस्य नन्दनः।\nमधूनां वंशकृद्राजा मधुर्मधुरवागपि॥ १५.२७ ॥"
  },
  {
    "text": "मधोर्जज्ञेऽथ वेदर्भ्यां पुरुद्वान्पुरुषोत्तमः।\nऐक्ष्वाकी चाभवद्भार्य्या मधोस्तस्यां व्यजायत॥ १५.२८"
  },
  {
    "text": "सत्त्वान् सर्व्वगुणोपेतः सात्वतां कीर्त्तिवर्द्धनः।\nइमां विसृष्टिं विज्ञाय ज्यामघस्य महात्मनः।\nयुज्यते परमप्रीत्या प्रजावांश्च भवेत् सदा। १५.२९ ॥"
  },
  {
    "text": "<b>लोमहर्षण उवाच</b>\nसत्त्वतः सत्त्वसम्पन्नान् कौशल्या सुषुवे सुतान्।\nभागिनं भजमानं च दिव्यं देवावृधं नृपम्॥ १५.३० ।"
  },
  {
    "text": "अन्धकं च महाबाहुं वृष्णिं च यदुनन्दनम्।\nतेषां विसर्गाश्चत्वारो विस्तरेणेह कीर्त्तिताः॥ १५.३१ ॥"
  },
  {
    "text": "भजमानस्य सृञ्जय्यौ ब३ह्यकाथोपबाह्यका।\nआस्तां भार्य्ये तयोस्तस्माज्जज्ञिरे बहवः सुताः॥ १५.३२ ॥"
  },
  {
    "text": "क्रिमिश्च क्रमणश्चैव धृष्टः शूरः पुरञ्जयः।\nएते बाह्यकमृञ्जय्यां भजमानाद्विजज्ञिरे॥ १५.३३ ॥"
  },
  {
    "text": "अयुताजित् सहस्राजिच्छताजित्त्वथ दासकः।\nउपबाह्यकसृञ्जय्यां भजमानद्विजज्ञिरे॥ १५.३४ ॥"
  },
  {
    "text": "यज्वा देवावृधो राजा चचार विपुलं तपः।\nपुत्रः सर्व्वगुणोपेतो मम स्यादिति निश्चितः॥ १५.३५ ॥"
  },
  {
    "text": "संयुज्यमानस्तपसा पर्णाशाया जलं स्पृशन्।\nसदोपस्पृशतस्तस्य चकार प्रियमापगा॥ १५.३६ ॥"
  },
  {
    "text": "चिन्तयाभिपरीता सा न जगामैव निश्चयम्।\nकल्याणत्वान्नरपतेस्तस्य सा निम्नगोत्तममा॥ १५.३७ ॥"
  },
  {
    "text": "नाध्यगच्छत्तु तां नारीं यस्यामेवंविधः सुतः।\nभवेत्तस्मात् स्वयं गत्वा भवाम्यस्य सहानुगा॥ १५.३८ ॥"
  },
  {
    "text": "अथ भूत्वा कुमारी सा बिभ्रती परमं वपुः।\nवरयामास नृपतिं तामियेष च स प्रभुः॥ १५.३९ ॥"
  },
  {
    "text": "तस्यामाधत्त गर्भं स तेजस्विनमुदारधीः।\nअथ सा दशमे मासि सुषुवे सरितां वरा॥ १५.४० ॥"
  },
  {
    "text": "पुत्रं सर्व्वगुणोपेतंम बभ्रुं देवावृधं द्विजाः।\nअत्र वंशे पुराणज्ञा गायन्तीति परिश्रुतम्॥ १५.४१ ॥"
  },
  {
    "text": "गुणान् देवावृधस्यापि कीर्त्तयन्तो महात्मनः।\nयथैवाग्रे तथा दूरात्पश्यामस्तावदन्तिकात्॥ १५.४२ ॥"
  },
  {
    "text": "बभ्रुः श्रेष्ठो मनुष्याणां देवैर्देवावृधः समः।\nषष्टिस्च षट् च पुरुषाः सहस्राणि च सप्त च ॥ १५.४३ ॥"
  },
  {
    "text": "एतेऽमृतत्वं प्राप्ता वै बभ्रोर्देवावृधादपि।\nयज्जा दानपतिर्धीमान् ब्रह्मण्यः सुदृढायुधः॥ १५.४४ ॥"
  },
  {
    "text": "तस्यान्ववायः सुमहान्भोजा ये सार्त्तिकावताः।\nअन्धकात्काश्यदुहिता चतुरोऽलभतात्मजान्॥ १५.४५ ॥"
  },
  {
    "text": "कुकुरं भजमानं च ससकं बलबर्हिषम्।\nकुकुरस्य सुतो वृष्टिर्वृष्टेस्तु तनयस्तथा॥ १५.४६ ॥"
  },
  {
    "text": "कपोतरोमा तस्याथ तिलिरिस्तनयोऽभवत्।\nजज्ञे पुनर्व्वसुस्तस्मादभिजिच्च पुनर्व्वसोः॥ १५.४७ ॥"
  },
  {
    "text": "तथा वै पुत्रमिथुनं बभूवाभिजितः किल।\nआहुकझ श्राहुकश्चैव ख्यातौ ख्यातिमतां वरौ॥ १५.४८ ॥"
  },
  {
    "text": "इमां चोदाहरन्त्यत्र गाथां प्रति तमाहुकम्।\nश्वेतेन पिरवारेण किशोरप्रतिमो महान्॥ १५.४९ ॥"
  },
  {
    "text": "अशीतिवर्म्मणा युक्ता आहुकः प्रथमं व्रजेत्।\nनापुत्रवान्नाशतदो नासहस्रशतायुषः॥ १५.५० ॥"
  },
  {
    "text": "नाशुद्धकर्म्मा नायज्वा यो भोजमभितो व्रजेत्।\nपूर्व्वस्यां दिशि नागानां भोजस्य प्रययुः किल॥ १५.५१ ॥"
  },
  {
    "text": "सोमात्सङ्गानुकर्षाणां ध्वजिनां सवरूथिनाम।\nरथानां मेघघोषाणां सहस्राणि दशैव तु॥ १५.५२ ॥"
  },
  {
    "text": "रौप्यकाञ्चनकक्षाणां सहस्राण्येकविंशतिः।\nतावत्येव सहस्राणि उत्तरस्यां तथा दिशि॥ १५.५३ ॥"
  },
  {
    "text": "आभूमिपाला भोजास्तु सन्ति ज्याकिङ्किणीकिनः।\nआहुः किं चाप्यवन्तिभ्यः स्वासारं ददुरन्धकाः॥ १५.५४ ॥"
  },
  {
    "text": "आहुकस्य तु काश्यायां द्वौ पुत्रौ सम्बभूवतुः।\nदेवकश्चोग्रसेनश्च देवगर्भसमावुभौ॥ १५.५५ ॥"
  },
  {
    "text": "देवकस्याभवन् पुत्राश्चत्वारस्त्रिदशोपमाः।\nदेववानुपदेवश्च संदेवो देवरक्षितः॥ १५.५६ ॥"
  },
  {
    "text": "कुमार्य्यः सप्त चास्याथ वसुदेवाय ता ददौ।\nदेकी शान्तिदेवा च सुदेवा देवरक्षिता॥ १५.५७ ॥"
  },
  {
    "text": "वृकदेव्युपदेवी च सुनाम्नी चैव सप्तमी।\nनवोग्रसेनस्य सुतास्तेषां कंसस्तु पूर्व्वजः॥ १५.५८ ॥"
  },
  {
    "text": "न्यग्रोधश्च सुनामा च तथा कङ्कः सुभूषणः।\nराष्ट्रपालोऽथ सुतनुरनावृष्टिस्तु पुष्टिमान्॥ १५.५९ ॥"
  },
  {
    "text": "तेषां स्वसारः पञ्चासन् कंसा कंसवती तथा।\nसुतन् राष्टपाली च कङ्ता चैव वराङ्गना॥ १५.६० ॥"
  },
  {
    "text": "उग्रसेनः सहापत्यो व्याख्यातः कुकुरोद्भवः।\nकुकुराणामिमं वंशं धारयन्नमितौजसाम्॥ १५.६१ ॥"
  },
  {
    "text": "आत्मनो विपुलं वंशं प्रजावानाप्नुयान्नरः॥ १५.६२ ॥"
  },
  {
    "text": "इति श्रीब्राह्मे महापुराणे वृष्णिवंशनिरूपणं नाम पञ्चदशोऽध्यायः॥ १५ ॥"
  }
]