[
  {
    "text": "<b>तत्रादौ भारतवर्षवर्णनम्\t</b>\n<b>ब्रह्मोवाच\t</b>\nश्रृणुध्वं मुनयः सर्व्वे यद्वो वक्ष्यामि साम्प्रतम्।\nपुराणं वेदसम्बद्धं भुक्तितमुक्तिप्रदं शुभम्॥ २७.१ ॥"
  },
  {
    "text": "पृथिव्यां भारतं वर्ष कर्म्मभूमिरुदाहृता।\nकर्म्मणः फलभूमिश्च स्वर्गञ्च नरकं तथा॥ २७.२ ॥"
  },
  {
    "text": "तस्मिन् वर्षे नरः पापं कृत्वा धर्म्मञ्च भो द्विजाः।\nअवश्यं फलमाप्नोति अशुभस्य शुभस्य च॥ २७.३ ॥"
  },
  {
    "text": "ब्राह्मणाद्याः स्वकं कर्म्म कृत्वा सम्यक्‌सुसंयताः।\nप्राप्नुवन्ति परां सिद्धिं तस्मिन्‌वर्षे न संशयः॥ २७.४ ॥"
  },
  {
    "text": "धर्म्मञ्चार्थञ्च काम्ञ्च मोक्षञ्टच द्विजसत्तमाः।\nप्राप्नोति पुरुषः सर्व्वं तस्मिन् वर्षे सुसंयतः॥ २७.५ ॥"
  },
  {
    "text": "इन्द्राद्याश्च सुराः सर्व्वे तस्मिन् वर्षे द्विजोत्तमाः।\nकृत्वा सुशोभनं कर्म्म देवत्वं प्रतिपेदिरे॥ २७.६ ॥"
  },
  {
    "text": "अन्येऽपि लेभिरे मोक्षं पुरुषाः संयतेन्द्रियाः।\nतस्मिन् वर्षे बुधाः शान्ता वीतरागा विमत्सराः॥ २७.७ ॥"
  },
  {
    "text": "ये चापि स्वर्गे तिष्ठन्ति विमानेन गतज्वराः।\nतेऽपि कृत्वा शुभं कर्म्म तस्मिन् वर्षे दिवं गताः॥ २७.८ ॥"
  },
  {
    "text": "निवासं भारते वर्षे आकाङक्षन्ति सदा सुराः।\nस्वर्गपवर्गफलदे तत्पश्यामः कदा वयम्॥ २७.९ ॥"
  },
  {
    "text": "<b>मुनय ऊचुः\t</b>\nयदेतद्‌भवता प्रोक्तं कर्म्म नान्यत्र पुण्यदम्।\nपापाय वा सुरश्रेष्ठ वर्ज्जयित्वा च भारतम्॥ २७.१० ॥"
  },
  {
    "text": "ततः स्वर्गश्च मोक्षश्च मध्यमं तच्च गम्यते।\nन खल्वन्यत्र मर्त्त्यानां भूमौ कर्म्म विधीयते॥ २७.११ ॥"
  },
  {
    "text": "तस्माद्विस्तरतो ब्रह्मन्नस्माकं भारतं वद।\nयदि तेऽस्ति दयास्मासु यथावस्थितिरेव च॥ २७.१२ ॥"
  },
  {
    "text": "तस्माद्वर्षमिदं नाथ ये वास्मिन् वर्षपर्व्वताः।\nभेदाश्च तस्य वर्षस्य ब्रूहि सर्व्वानशेषतः॥ २७.१३ ॥"
  },
  {
    "text": "श्रृणुध्वं भारतं वर्ष नवभेदेन भो द्विजाः।\nसमुद्रान्तरिता ज्ञेयास्ते समाश्च परस्परम्‌॥ २७.१४ ॥"
  },
  {
    "text": "इन्द्रद्वीपः कशेएरुस्च ताम्रपर्णों सागरसंवृतः।\nनागद्वीपस्तथा सौम्यो गान्धर्व्वो वारुणस्तथा॥ २७.१५ ॥"
  },
  {
    "text": "अयन्तु नवमस्तेषां द्वीपः सागरसंवृतः।\nयोजनानां सहस्रं वै द्वीपोऽयं दक्षिणोत्तरः॥ २७.१६ ॥"
  },
  {
    "text": "पूर्व्वे किराता यस्यासन् पश्चिमे यवनास्तथा।\nब्राह्मणाः क्षत्रिया वैश्याः शूद्राश्चान्ते स्थिता द्विजाः॥ २७.१७ ॥"
  },
  {
    "text": "इज्यायुद्धवणिज्याद्यैः कर्म्मभिः कृतपावनाः।\nतेषां संव्यवहारश्च एभिः कर्म्मभिरिष्‌यते ॥ २७.१८ ॥"
  },
  {
    "text": "स्वर्गापवर्गहेतुश्च पुण्यं पापञ्च वै तथा।\nमहेन्द्रो मलयः सह्यः शुवितमानृक्षपर्व्वतः॥ २७.१९ ॥"
  },
  {
    "text": "विन्ध्यश्च पारियात्रस्च सप्तैवात्र कुलाचलाः।\nतेषां सहस्रशश्चान्ये भूधरा ये समोपगाः॥ २७.२० ॥"
  },
  {
    "text": "विस्तारोच्छ्रयिणो र्या विपुलाश्चित्रसानवः।\nकोलाहलः स वैश्राजो मन्दरो दद्‌र्दुराचलः॥ २७.२१ ॥"
  },
  {
    "text": "बालन्धयो वैद्युतश्च मैनाकः सुरसस्तथा।\nतुङ्गप्रस्थो नागगिरिर्गोधनः पाण्डराचलः॥ २७.२२ ॥"
  },
  {
    "text": "पुष्पगिरिर्वैजयन्तो रैवतोऽर्ब्बुद एव च।\nऋष्यमूकः स गोमन्थः कुतशैलः कृताचलः॥ २७.२३ ॥"
  },
  {
    "text": "श्रीपार्व्वतस्चकोरश्च शतशोऽन्ये च पर्व्वताः।\nतैर्विमिश्रा जनपदा म्लेच्छाद्याश्चैव भागशः॥ २७.२४ ॥"
  },
  {
    "text": "तैः पीयन्ते सरिच्छ्रेष्ठास्ता बुध्यध्वं द्विजोत्तमाः।\nगङ्गा सरस्वती सिन्धुश्चन्द्रभागा तथापरा॥ २७.२५ ॥"
  },
  {
    "text": "यमुना शतद्रुर्विपाशा वितस्तैरावती कूहुः।\nगोमती धूतपापा च बाहुदा च दृषद्वती॥ २७.२६ ॥"
  },
  {
    "text": "विपाशा देविका चक्षुर्निष्ठीवा गण्डकी तथा।\nकौशिकी चापगा चैव हिमवत्पादनिःसृताः॥ २७.२७ ॥"
  },
  {
    "text": "देवस्मृतिर्देववती वातघ्नी सिन्धुरेव च।\nवेण्या तु चन्दना चैव सदानीरा मही तथा॥ २७.२८ ॥"
  },
  {
    "text": "चर्म्मण्वती वृषी वैव विदिशा वेदवत्यपि।\nसिप्रा हवन्ती च तथा पारियात्रानुगाः स्मृताः॥ २७.२९ ॥"
  },
  {
    "text": "शोणा महानदी चैव नर्म्मदा सुरथा क्रिया।\nमन्दाकिनी दशार्णा च चित्रकूटा तथापरा॥ २७.३० ॥"
  },
  {
    "text": "चित्रोत्पला वेत्रवती करमोदा पिशाचिका।\nतथान्यातिलघुश्रोणी विपाप्मा शैवला नदी॥ २७.३१ ॥"
  },
  {
    "text": "सधेरुजा शक्तिमती शकुनी त्रदिवा क्तमुः।\nऋक्षपादप्रसूता वै तथान्या वेगवाहिनी॥ २७.३२ ॥"
  },
  {
    "text": "सिप्रा पयोष्णी निर्व्विन्ध्या तापी चैव सरिद्वरा।\nवैणा वैतरणी चैव सिनीवाली कुमुर्द्वतीः॥ २७.३३ ॥"
  },
  {
    "text": "तोया चैव महागौरी दुर्गा चान्तःशिला तथा।\nविन्ध्यपादप्रसूतास्ता नद्यः पुण्यजलाः शुभाः॥ २७.३४ ॥"
  },
  {
    "text": "गोदावरी भीमरथी कृष्णवेणा तथापगा।\nतुङ्गभद्रा सुप्रयोगा तथान्या पापनाशिनी॥ २७.३५ ॥"
  },
  {
    "text": "सह्यपादविनिष्क्रान्ता इत्येताः सरितां वराः।\nकृतमाला ताम्रपर्णो पुष्यजा प्रत्यलावति॥ २७.३६ ॥"
  },
  {
    "text": "मलयाद्रिसमुद्‌भूताः पूण्याः शीतजलास्त्विमाः।\nपितृसोमर्षिकुल्या च व़ञ्जुला त्रिदिवा च या॥ २७.३७ ॥"
  },
  {
    "text": "लाङ्गलिनो वंशकरा महेन्द्रप्रभवाः स्मृताः।\nसुविकाला कुमारी च मनूगा मन्दगामिनो॥ २७.३८ ॥"
  },
  {
    "text": "क्षयापलासिनी चैव शुक्तिमत्प्रभवाः स्मृता।\nसर्व्वाः पुण्याः सरस्वत्यः सर्व्वा गङ्गाः समुद्रगाः॥ २७.३९ ॥"
  },
  {
    "text": "विश्वस्य मातरः सर्व्वाः सर्व्वाः पापहराः स्मृताः।\nअन्याः सहस्रशः प्रोक्ताः क्षुद्रनद्यो द्विजोत्तमाः॥ २७.४० ॥"
  },
  {
    "text": "प्रवृट्‌कालवहाः सन्ति सदाकालवहाश्च याः।\nमत्स्या मुकुटकुल्याश्च कुन्तलाः काशिकोशलाः॥ २७.४१ ॥"
  },
  {
    "text": "अन्ध्रकाश्च कलिङ्गाश्च शमकाश्च वृकैः सह।\nमध्यदेशा जनपदाः प्रायशोऽमी प्रकीर्त्तिताः॥ २७.४२ ॥"
  },
  {
    "text": "सह्यस्य चोत्तरे यस्तु त्र गोदावरी नदी।\nपृथिव्यामपि कृत्स्नायां स प्रदेशो मनोरमः॥ २७.४३ ॥"
  },
  {
    "text": "गोवर्द्धनपुरं रम्यं भार्गवस्य महात्मनः।\nवाहीका वाटधानाश्च सुतीराः कोलतोयदाः॥ २७.४४ ॥"
  },
  {
    "text": "अपरान्ताश्च शूद्रश्च वाह्लिकाश्च सकेरलाः।\nगानधारा यवनाश्चैव सिन्धुसौवोरमद्रकाः॥ २७.४५ ॥"
  },
  {
    "text": "शतद्रुहाः कलिङ्गाश्च पारदा हारभूषिकाः।\nमाठराश्चैव कनकाः कैकेया दम्भमालिकाः॥ २७.४६ ॥"
  },
  {
    "text": "क्षत्रियोपमदेश्च वैस्यशूद्रकुलानि च।\nकाम्बोजाश्चैव विप्रेन्द्रा बर्व्बराश्च सलौकिकाः॥ २७.४७ ॥"
  },
  {
    "text": "वीराश्चैव तुषाराश्च पह्लवाधायता नराः।\nआत्रेयाश्च भरद्वाजाः पुष्कलाश्च दशेरकाः॥ २७.४८ ॥"
  },
  {
    "text": "लम्पकाः शुनःशोकाश्च कुलिका जाङ्गलैः सह।\nऔषध्यश्चन्द्रा च किरातानाञ्व दशेरकाः॥ २७.४९ ॥"
  },
  {
    "text": "तोमरा हंसमार्गाश्च काश्मीराः करुणास्तथा।\nशूलिकाः कुहकाश्चैव मागधाश्च तथैव च॥ २७.५० ॥"
  },
  {
    "text": "एते देशा उदीच्यास्तु प्राच्यान् देशान्निबोधत।\nअन्धा वामङकुराकाश्च वल्लकाश्च मखान्तकाः॥ २७.५१ ॥"
  },
  {
    "text": "तथापरेऽङ्गा वङ्गाश्च मलदा मालवर्त्तिकाः।\nभद्रतुङ्गाः प्रतिजया भार्य्याङ्गाश्चापमद्‌र्दकाः॥ २७.५२ ॥"
  },
  {
    "text": "प्राग्ज्योतिषाश्च मद्राश्च विदेहास्ताम्रलिप्तकाः।\nमल्ला मगधका नन्दाः प्राच्या जनपदास्तथा॥ २७.५३ ॥"
  },
  {
    "text": "तथापरे जनपदा दक्षिणापथवासिनः।\nपूर्णाश्च केवलाश्चैव गोलाङगूलास्तथैव च॥ २७.५४ ॥"
  },
  {
    "text": "ऋषिका मुषि काश्चैव कुमारा रामठाः शकाः।\nमहाराष्ट्रा माहिषका कलिङ्गाश्चैव सर्व्वशः॥ २७.५५ ॥"
  },
  {
    "text": "आभीराः सह वैशिक्या अटव्याः रवाश्च ये।\nपुलिन्दाश्चैव मौलेया वैदर्भा दण्डकैः सह॥ २७.५६ ॥"
  },
  {
    "text": "पौलिका मौलिकाश्चैव अश्मका भोजवर्द्धनाः।\nकौलिकाः कुन्तलाश्चैव दम्भका नीलकालकाः॥ २७.५७ ॥"
  },
  {
    "text": "दिक्षिणात्यास्त्वमी देशा अपरान्तान्निबोधत।\nशूपरिकाः कालिधना लोलास्तालकटैः सह॥ २७.५८ ॥"
  },
  {
    "text": "इत्येते ह्यपरान्ताश्चज श्रृणुध्वं विन्ध्यवासिनः।\nमलजाः कर्कशाश्चैव मेलकाश्चोलकैः सह॥ २७.५९ ॥"
  },
  {
    "text": "उत्तमार्णा दशार्णाश्च भोजाःच किष्किन्ध्यकैः सह।\nतोषलाः कोशलाश्चैव त्रैपुरा वैदिशास्तथा॥ २७.६० ॥"
  },
  {
    "text": "तुम्बुरास्तु चराश्चैव यवनाः पवनैः सह।\nअभया रुणिडिकेराश्च चर्च्चरा होत्रधर्त्तयः॥ २७.६१ ॥"
  },
  {
    "text": "एते जनपदाः सर्व्वे तत्र विन्ध्यनिवासिनः।\nअतो देशान् प्रवक्ष्यामि पर्व्वताश्रयिणश्च ये॥ २७.६२ ॥"
  },
  {
    "text": "नीहारास्तुषमार्गाश्च कुरवस्तङ्गणाः खसाः।\nकर्णप्रावरणाश्चैव ऊर्णा दर्घाः सकुन्तकाः॥ २७.६३ ॥"
  },
  {
    "text": "चित्रमार्गा मालवाश्च किरातास्तोमरैः सह।\nकृतत्रेतादिकश्चात्र चतुर्युगकृतो विधिः॥ २७.६४ ॥"
  },
  {
    "text": "एवं तु भारतं वर्ष नवसंस्थानसंस्थितम्।\nदक्षिणे परतो यस्य पूर्व्वे चैव सहोदधिः॥ २७.६५ ॥"
  },
  {
    "text": "हिमवानुत्तरेणास्य कार्मुकस्य यथा गुणः।\nतदेतद्‌भारतं वर्षं सर्व्ववीजं द्विजोत्तमाः॥ २७.६६ ॥"
  },
  {
    "text": "ब्रह्मत्वममरेशत्वं देवत्वं मरुतां तथा।\nमृगयक्षाप्सरोयोनिं तद्वत् सर्पसरीसृपाः॥ २७.६७ ॥"
  },
  {
    "text": "स्थावराणाञ्च सर्व्वेषामितो विप्राः शुभाशुभैः।\nप्रयान्ति कर्म्मभूर्विप्रा नान्या लोकेषु वुद्यते॥ २७.६८ ॥"
  },
  {
    "text": "देवानामपि भो विप्राः सदैवैष मनोरथः।\nअपि मानुष्यमाप्स्यामो देवत्वात् प्रत्युताः क्षितौ॥ २७.६९ ॥"
  },
  {
    "text": "मनुष्यः कुर्ते यत्तु तन्न शक्यं सुरासुरैः।\nतत्‌कर्म्मनिगडुग्रस्तैस्तत्‌कर्म्मक्षपणोन्मुखैः॥ २७.७० ॥"
  },
  {
    "text": "न भारतसमं वर्षं पृथिव्यामस्ति भो द्विजाः।\nयत्र विप्रादयो वर्णाः प्राप्नुवन्त्यभिवाञ्छितम्॥ २७.७१ ॥"
  },
  {
    "text": "धन्यास्ते भारते वर्षे जायन्ते ये नरोत्तमाः।\nधर्म्मार्थकाममोक्षाणां प्राप्नुवन्ति महाफलम्॥ २७.७२ ॥"
  },
  {
    "text": "प्राप्यते यत्र तपसः फलं परमदुर्लभम्।\nसर्व्वदानफलञ्चैव सर्व्वयज्ञफलं तथा॥ २७.७३ ॥"
  },
  {
    "text": "तीर्थयात्राफल़ञचैव गुरुसेवाफलं तथा।\nदेवताराधनफलं स्वाध्यायस्य फलं द्विजाः॥ २७.७४ ॥"
  },
  {
    "text": "यत्र देवाः सदा हृष्टाः जन्म वाञ्छन्ति शोभनम्।\nनानाव्रतफलञ्चैव नानाशास्त्रफलं तथा॥ २७.७५ ॥"
  },
  {
    "text": "अहिंसादिफलं सम्यक्‌फलं सर्व्वाभिवाञ्छितम्।\nब्रह्मचर्य्यफलंञ्चैव गार्हस्थ्येन च यत्‌फलम्॥ २७.७६ ॥"
  },
  {
    "text": "यत् फलं वनवासेन सन्न्यासेन च यत्‌फलम्।\nहष्टापूर्त्तफलञ्चैव तथान्यच्छुभकर्म्मणाम्॥ २७.७७ ॥"
  },
  {
    "text": "प्राप्यते भारते वर्षे न चान्यत्र द्विजोत्तमाः।\nकः शक्तनोति गुणान् वक्तुं भारतस्याखिलान्द्विजाः॥ २७.७८ ॥"
  },
  {
    "text": "एवं सम्यङमया प्रोक्तं भारतं वर्षमुत्तमम्।\nसर्व्वपापहरं पुण्यं धन्यं बुद्धिविवर्द्धनम्॥ २७.७९ ॥"
  },
  {
    "text": "य इदं श्रृणुयान्नित्यं पठेद्वा नियतेन्द्रियः।\nसर्व्वपापैनिर्मुक्तो विष्णुलोकं स गच्छति॥ २७.८० ॥"
  },
  {
    "text": "इति श्रीब्राह्मे महापुराणे भारतवर्षानुकीर्त्तनं नाम सप्तविंशोऽध्यायः॥ २७ ॥"
  }
]