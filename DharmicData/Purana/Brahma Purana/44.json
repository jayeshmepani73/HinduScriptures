[
  {
    "text": "<b>इन्द्रद्युम्नस्य दक्षिणोदधितटगमनम्\n</b>\n<b>ब्रह्मोवाच\n</b>\nतस्यां स नृपतिः पूर्वं कुर्वनाज्यमनुत्तमम्।\nपालयामास मतिमान्प्रजाः पूत्रानिवौरसान्॥ ४४.१ ॥"
  },
  {
    "text": "सत्यवादी महाप्राज्ञः शूरः सर्वगुणाकरः।\nमतिमान्धर्मसंपन्नः सर्वशास्त्रभृतां वरः॥ ४४.२ ॥"
  },
  {
    "text": "सत्यवाञ्छीलवान्दान्तः श्रीमान्परपुरंजयः।\nआदित्य इव तेजोभी रूपैरास्विनयोरिव॥ ४४.३ ॥"
  },
  {
    "text": "वर्धमानसुराश्चर्यः शक्रतुल्यपराक्रमः।\nशारदेन्दुरिवाऽऽभाति लक्षणैः समलंकृतः॥ ४४.४ ॥"
  },
  {
    "text": "आहर्ता सर्वयज्ञानां हयमेधादिकृत्तथा।\nदानैर्यज्ञैस्तपोभिश्च तत्तुल्यो नास्ति भूपतिः॥ ४४.५ ॥"
  },
  {
    "text": "सुवर्णमणिमुक्तानां गजाश्वानां च भूपतिः।\nप्रददौ विप्रमुख्येभ्यो यागे यागे महाधनम्॥ ४४.६ ॥"
  },
  {
    "text": "हस्त्यश्वरथमुख्यानां कम्बलाजिनवाससाम्।\nरत्नानां धनधान्यानामन्तस्तस्य न विद्यते॥ ४४.७ ॥"
  },
  {
    "text": "एवं सर्वघनैर्युक्तो गुणैः सर्वैरलंकृतः।\nसर्वकामसमृद्धात्मा कुर्वनाज्यमकण्टकम्॥ ४४.८ ॥"
  },
  {
    "text": "तस्येयं मतिरुत्पन्ना सर्वयोगेश्वरं हरिम्।\nकथमाराधयिष्यामि भुक्तिमुक्तिप्रदं प्रभुम्॥ ४४.९ ॥"
  },
  {
    "text": "विचार्य सर्वशास्त्राणि तन्त्राण्यागमविस्तरम्।\nइतिहासपुराणानि वेदाङ्गानि च सर्वशः॥ ४४.१० ॥"
  },
  {
    "text": "धर्मशास्त्राणि सर्वाणि नियमानृषिभाषितान्।\nवेदाङ्गानि च शास्त्राणि विद्यास्थानानि यानि च॥ ४४.११ ॥"
  },
  {
    "text": "गुरुं संसेव्य यत्नेन ब्रह्मणान्वेपारगान्।\nआधाय परमां काष्ठां कृतकृत्योऽभवत्तदा॥ ४४.१२ ॥"
  },
  {
    "text": "संप्राप्य परमं तत्त्वं वासुदेवाख्यमव्ययम्।\nभ्रान्तिज्ञानादतीतस्तु मुमुक्षुः सेयतेन्द्रियः॥ ४४.१३ ॥"
  },
  {
    "text": "कथमाराधयिष्यामि देवदेवं सनातनम्।\nपीतवस्त्रं चतुर्बाहुं शङ्खचक्रगदाधरम्॥ ४४.१४ ॥"
  },
  {
    "text": "वनमालावृतोरस्कं पद्मपत्रायतेक्षणम्।\nश्रीवत्सोरःसमायुक्तं मुकुटाङ्गदशोभितम्॥ ४४.१५ ॥"
  },
  {
    "text": "स्वपुरात्स तु निष्क्रान्त उज्जयिन्याः प्रजापतिः।\nबलेन महता युक्तः सभृत्यः सपुरोहितः॥ ४४.१६ ॥"
  },
  {
    "text": "अनुजग्मुस्तु तं सर्वे रथिनः शस्त्रपाणयः।\nरथैर्विमानसंकाशैः पतकाध्वजसेवितैः॥ ४४.१७ ॥"
  },
  {
    "text": "सादिनश्च तथा सर्वे प्रासतोमरपामयः।\nअश्वैः पवनसंकाशैरनुजग्मुस्तु तं तृपम्॥ ४४.१८ ॥"
  },
  {
    "text": "हिमवत्संभवैर्मत्तैर्वारणैः पर्वतोपमैः।\nईषादन्तैः सदा मत्तैः प्रचण्डैः षष्टिहायनैः॥ ४४.१९ ॥"
  },
  {
    "text": "हेमकक्षैः सपताकैर्घण्टकुण्डलाः।\nअनुजग्मुश्च तं सर्वे गजयुद्धविशारदाः॥ ४४.२० ॥"
  },
  {
    "text": "संख्येयाश्च पादाता धनुष्प्रासासिपाणयः।\nदिव्यमाल्याम्बधरा दिव्यगन्धानुलेपनाः॥ ४४.२१ ॥"
  },
  {
    "text": "अनुजग्मुश्च तं सर्वे युवानो मृष्टकुण्डलाः।\nसर्वास्त्रकुशलाः शूराः सदा सङ्ग्रामलालसाः॥ ४४.२२ ॥"
  },
  {
    "text": "अन्तःपुरनिवासिन्यः स्त्रियः सर्वाः स्वलंकृताः।\nविम्बौष्ठचारुदशनाः सर्वाभरणभूषिताः॥ ४४.२३ ॥"
  },
  {
    "text": "दिव्यवस्त्रधराः सर्वा दिव्यमाल्यविभूषिताः।\nदिव्यगन्धानुलिप्ताङ्गाः शरच्चन्द्रनिभाननाः॥ ४४.२४ ॥"
  },
  {
    "text": "सुमध्यमाश्चारुवेषाश्चारुकर्णाकाञ्चिताः।\nताम्बूलरञ्जितमुखा रक्षिभिस्च सुरक्षिताः॥ ४४.२५ ॥"
  },
  {
    "text": "यानैरुच्चावचैः शुभ्रैर्मणिकाञ्चनभूषितैः।\nउपगीयमानास्ताः सर्वा गायनैः स्तुतिपाठकैः॥ ४४.२६ ॥"
  },
  {
    "text": "वेष्टिताः शस्त्रहस्तैश्च पद्मपत्रायतेक्षणाः।\nब्राह्मणाः क्षत्रिया वैश्या अनुजग्मुस्च तं नृपम्॥ ४४.२७ ॥"
  },
  {
    "text": "वणिग्ग्रामगणाःसर्वे नानापुरनिवासिनः।\nधनै रत्नैः सुवर्णेश्च सदाराः सपरिच्छदाः॥ ४४.२८ ॥"
  },
  {
    "text": "अस्त्रविक्रयकाश्चैव ताम्बूलपण्यजीविनः।\nतृमविक्रयकाश्चैव काष्ठविक्रयकारकाः॥ ४४.२९ ॥"
  },
  {
    "text": "रङ्गोपजीविनः सर्वे मांसविक्रयिणस्तथा।\nतैलविक्रयकाश्चैव वस्त्रविक्रयकास्तथा॥ ४४.३० ॥"
  },
  {
    "text": "फलविक्रयिणश्चैव पत्रविक्रयिणस्तथा।\nतथा जवसहाराश्च रजकाश्च सहस्रशः॥ ४४.३१ ॥"
  },
  {
    "text": "गोपाला नापिताश्चैव तताऽन्ये वस्त्रसूचकाः।\nमेषपालास्चाजपाला मृगपालाश्च हंसकाः॥ ४४.३२ ॥"
  },
  {
    "text": "धान्यविक्रयिणश्चैव सक्तुविक्रयिणश्च ये।\nगुडविक्रयिकाश्चैव तथा लवणजीविनः॥ ४४.३३ ॥"
  },
  {
    "text": "गायना नर्तकाश्चैव तथा मङ्गलपाठकाः।\nशैलूषाः कथकाश्चैव पुराणार्थविशारदाः॥ ४४.३४ ॥"
  },
  {
    "text": "कवयः काव्यकर्तारो नानाकाव्यविशारदाः।\nविषध्ना गारुडाश्चैव नानारत्नपरीक्षकाः॥ ४४.३५ ॥"
  },
  {
    "text": "व्योकारास्ताम्रकाराश्च कांस्यकाराश्चरूठकाः।\nकौषकाराश्चित्रकाराः कुन्दकाराश्च पावकाः॥ ४४.३६ ॥"
  },
  {
    "text": "दण्डकाराश्चासिकाराः सुराधूतोपजीविनः।\nमल्ला दूताश्च कायस्था ये चान्ये कर्मकारिणः॥ ४४.३७ ॥"
  },
  {
    "text": "तन्तुवाया रूपकारा वार्तिकास्तैलपाठकाः।\nलावजीवास्तैत्तिरिका मृगपक्ष्युपजीविनः॥ ४४.३८ ॥"
  },
  {
    "text": "गजवैद्याश्च वैद्याश्च नरवैद्याश्च यै नराः।\nवृक्षवैद्यास्च गोवैद्या ये चान्ये छेददाहकाः॥ ४४.३९ ॥"
  },
  {
    "text": "एते नागरकाः सर्वे ये चान्ये नानुकीर्तिताः।\nअनुजग्मुस्तु राजानं समस्तपुरवासिनः॥ ४४.४० ॥"
  },
  {
    "text": "यथा व्रजन्तं पितरं ग्रामान्तरं समुत्सुकाः।\nअनुयान्ति यथा पुत्रास्तथा तं तेऽपि नागराः॥ ४४.४१ ॥"
  },
  {
    "text": "एवं स नृपतिः श्रीमान्वृतः सर्वैर्महाजनैः।\nहस्त्श्वरथपादातैर्जगाम च शनैः शनैः॥ ४४.४२ ॥"
  },
  {
    "text": "एवं गत्वा स नृपतिर्दक्षिणस्योदधेस्तटम्।\nसर्वैस्तैर्दीर्घकालेन बलैरनुगतः प्रभुः॥ ४४.४३ ॥"
  },
  {
    "text": "ददर्श सागरं रम्यं नृत्यन्तमिव च स्थितम्।\nअनेकशतसाहस्रैरूर्मिभिश्च समाकुलम्॥ ४४.४४ ॥"
  },
  {
    "text": "नानारत्नालयं पूर्णं नानाप्राणिसमाकुलम्।\nवीचीतरङ्गबहुलं महाश्चर्यसमन्वितम्॥ ४४.४५ ॥"
  },
  {
    "text": "तीर्थराजं महाशब्दमपारं सुभयंकरम्।\nमेघवृन्दप्रतीकाशमगाधं मकरालयम्॥ ४४.४६ ॥"
  },
  {
    "text": "सत्स्यैः कूर्मैश्च शङ्खैश्च सुक्तिकान्क्रशङ्कुभिः।\nशिशुमारैः कर्कटैश्च वृतं सर्पैर्महाविषैः॥ ४४.४७ ॥"
  },
  {
    "text": "लवणोदं हरेः स्थानं शयनस्य नदीपतिम्।\nसर्वपापहरं पुण्यं सर्ववाञ्छाफलप्रदम्॥ ४४.४८ ॥"
  },
  {
    "text": "अनेकावर्तगम्भीरं दानवानां समाश्रयम्।\nअमृतस्यारणिं दिव्यं देवयोनिमपां पतिम्॥ ४४.४९ ॥"
  },
  {
    "text": "विशिष्टं सर्वभूतानां प्राणिनां जीवधारणम्।\nसुपवित्रं पवित्राणां मङ्गलानां च मङ्गलम्॥ ४४.५०\nतीर्थानामुत्तमं तीर्थमव्ययं यादसां पतिम्।\nचन्द्रवृद्धिक्षयस्येव यस्य मानं प्रतिष्ठितम्॥ ४४.५१ ॥"
  },
  {
    "text": "अभेद्यं सर्वभूतानां देवानाममृतालयम्।\nउत्पत्तिस्थितिसंहारहेतुभूतं सनातनम्॥ ४४.५२ ॥"
  },
  {
    "text": "उपजीव्यं च सर्वेषां पुण्यं नदनदीपतिम्।\nदृष्ट्वा तं नृपतिश्रेष्ठो विस्मयं परमं गतः॥ ४४.५३ ॥"
  },
  {
    "text": "निवासमकरोत्तत्र वेलामासाद्य सागरीम्।\nपुण्ये मनोहरे देशे सर्वभूमिगुणैर्युते॥ ४४.५४ ॥"
  },
  {
    "text": "वृतं शालैः कदम्बैश्च पुंनागैः सरलद्रुमैः।\nपनसैर्नारिकेलैश्च बकुलैर्नागकेसरैः॥ ४४.५५ ॥"
  },
  {
    "text": "तालैः पिप्लैः खर्जूरैर्नारङ्गैर्बीदजपूरकैः।\nशालैराम्रातकैर्लोध्रैर्बकुलैर्बहुवारकैः॥ ४४.५६ ॥"
  },
  {
    "text": "कपित्थैः कर्णिकारैस्च पाटलालशोकचम्पकैः।\nदाडिमैश्च तमालैश्च पारिजातैस्तथाऽर्जुनैः॥ ४४.५७ ॥"
  },
  {
    "text": "प्राचीनामलकैर्बिल्वैः प्रियंगुवटखादिरैः।\nइङ्गदीसप्तपर्णैश्च अश्वत्थागस्त्यजम्बुनकैः॥ ४४.५८ ॥"
  },
  {
    "text": "मधुकैः कर्णिकारैश्च बहुवारैः सतिन्दुकैः।\nपलाशबदरैर्नीपैः सिद्धनिम्बशुभाठ्जनैः॥ ४४.५९ ॥"
  },
  {
    "text": "वारकैः कोविदारैश्च भल्लातामलकैस्तथा।\nइति हिन्तालकाङ्कोलैः करञ्जैः सविभीतकैः॥ ४४.६० ॥"
  },
  {
    "text": "ससर्जमधुकाश्मर्यैः शाल्मलीदेवदारुभिः।\nशाखोटकैर्निम्बवटैः कुम्भीकोष्ठहरीतकैः॥ ४४.६१ ॥"
  },
  {
    "text": "गुग्गुलैश्चन्दनैर्वृक्षैस्तथैवागुरूपाटलैः।\nजम्बीरकरुणैर्वृक्षैस्तिन्तिडीरक्तचन्दनैः॥ ४४.६२ ॥"
  },
  {
    "text": "एवं नानाविधैर्वृक्षैस्तथाऽन्यैर्बहुपादपैः।\nकल्पद्रुमैर्नित्यफलैः सर्वर्तुकुसुमोत्करैः॥ ४४.६३ ॥"
  },
  {
    "text": "नानापक्षिरुतैर्दिव्यैर्मत्तकोकिलनादितैः।\nमयूरवरसंघुष्टैः शुकसारिकसंकुलैः॥ ४४.६४ ॥"
  },
  {
    "text": "हारीतैर्भृङ्गराजैश्च चातकैर्बहुपुत्रकैः।\nजीवंजीवककाकोलैः कलविङ्कै कपोतकैः॥ ४४.६५ ॥"
  },
  {
    "text": "खगैर्नानाविधश्चान्यैः श्रोत्ररम्यैर्मनोहरैः।\nपुष्पिताग्रेषु वृक्षेषु कूजद्मिश्चार्वधिष्ठितैः॥ ४४.६६ ॥"
  },
  {
    "text": "केतकीवनखण्डैश्च सदा पुष्पधरैः सितैः।\nमल्लिकाकुन्दकुसुमैर्यूथिकातगरैस्तथा॥ ४४.६७ ॥"
  },
  {
    "text": "कुटजैर्बाणपुष्पैश्च अतिमुक्तैः सकुब्जकैः।\nमालतीकरवीरैश्च तथा कदलकाञ्चनैः॥ ४४.६८ ॥"
  },
  {
    "text": "अनयैर्नानाविधैः पुष्पैः सुगन्धैश्चारुदर्शनैः।\nवनोद्यानोपवनजैर्नानावर्णैः सुगन्धिभिः॥ ४४.६९ ॥"
  },
  {
    "text": "विद्याधरगणाकीर्णैः सिद्धचारणसेवितैः।\nगन्धर्वोरगरक्षोभिर्भूताप्सरसकिंनरैः॥ ४४.७० ॥"
  },
  {
    "text": "मुनियक्षगणाकीर्णैर्नानासत्त्वनिषेवितैः।\nमृगैः शाखामृगैः सिंहैर्वराहमहिषाकुलैः॥ ४४.७१ ॥"
  },
  {
    "text": "तथाऽन्यैः कृष्णसाराद्यैर्मृगैः सर्वत्र शोभितैः॥\nशार्दूलैर्दीप्तमातङ्गैस्तथाऽन्यैर्वनचारिभिः॥ ४४.७२ ॥"
  },
  {
    "text": "एवं नानाविधैर्वृक्षैरुद्यानैर्नन्दनोपमैः।\nलतागुल्मवितानैस्च विविधैश्च जलाशयैः॥ ४४.७३ ॥"
  },
  {
    "text": "हंसकारण्डवाकीर्णैः पद्मिनीखण्डमण्डितैः।\nकादम्बैश्च प्लवैर्हंसैश्चक्रवाकोपसोभितैः॥ ४४.७४ ॥"
  },
  {
    "text": "कमलैः शतपत्रैश्च कह्लारैः कुमुदोत्पलैः।\nखगैर्जलचरैस्चान्यैः पुष्पैर्जलसमुद्‌भवैः॥ ४४.७५ ॥"
  },
  {
    "text": "पर्वतैर्दीप्तशिखरैश्चारुकन्दरमण्डितैः।\nनानावृक्षसमाकीर्णैर्नानाधातुविभूषितैः॥ ४४.७६ ॥"
  },
  {
    "text": "सर्वाश्चर्यमयैः श्रृङ्गैः सर्वभूतालयैः शुभैः।\nसर्वौषधिसमायुक्तैर्विपुलैश्चित्रसानुभिः॥ ४४.७७ ॥"
  },
  {
    "text": "एवं सर्वैः समुदितैः शोभितं सुमनोहरैः।\nददर्श स महीपालः स्थानं त्रैलोक्यपूजितम्॥ ४४.७८ ॥"
  },
  {
    "text": "दशयोजनविस्तीर्ण पञ्चयोजनमायतम्।\nनानाश्चर्यसमायुक्तं क्षेत्रं परमुर्लभम्॥ ४४.७९ ॥"
  },
  {
    "text": "इति श्रीमहापुराणे आदिब्राह्मे स्वयंभ्वृषिसंवादे क्षेत्रदर्शनं नाम चतुश्चत्वारिंशोऽध्यायः॥ ४४ ॥"
  }
]