[
  {
    "text": "<b>इन्द्रद्युम्नस्य प्रासादकरणार्थं राज्ञमाह्वानम्\n</b>\n<b>ब्रह्मोवाच\n</b>\nएवं स पृथिवीपालश्चिन्तयित्वा द्विजोत्तमाः।\nप्रसादार्थं हरेस्तत्र प्रारम्भमकरोत्तदा॥ ४७.१ ॥"
  },
  {
    "text": "आनाय्य गणकान्सर्वानाचार्याञ्छास्त्रपारगान्।\nभूमिं संशोध्य यत्नेन राजा तु परयामुदा॥ ४७.२ ॥"
  },
  {
    "text": "ब्राह्मणैर्ज्ञानसंपन्नैर्वेदशास्त्रार्थपारगैः।\nअमात्यैर्मन्त्रिभिश्चैव वास्तुविद्याविशारदैः॥ ४७.३ ॥"
  },
  {
    "text": "तैः सार्धं स समालोच्य सुमुहूर्ते शुभे दिने।\nसुचन्द्रतारसंयोगे ग्रहानुकूल्यसंयुते॥ ४७.४ ॥"
  },
  {
    "text": "जयमङ्गलशब्दैश्च नानावाद्यैर्मनोहरैः।\nवेदाध्ययननिर्घोषैगीतैः सुमधुरस्वरैः॥ ४७.५ ॥"
  },
  {
    "text": "पुष्पलाजाक्षतैर्गन्धैः पूर्णकुम्भैः सदीपकैः।\nददावर्घ्यं ततो राजा श्रद्धया सुमासितः॥ ४७.६ ॥"
  },
  {
    "text": "दत्त्वैवमर्ध्यं विघिवदानाय्य स महीपतिः।\nकलिङ्गाधिपतिं शूरमुत्कलाधिपतिं तथा॥\nकोशलाधिपतिं चैव तानुवाच तदा नृपः॥ ४७.७ ॥"
  },
  {
    "text": "<b>राजोवाच\n</b>\nगच्छध्वं सहिताः सर्वे शिलार्थे सुसमाहिताः।\nगृहीत्वा सिल्पिसुख्यांश्च शिलाकर्मविशारदान्॥ ४७.८ ॥"
  },
  {
    "text": "विन्ध्याचलं सुविस्तीर्णं बहुकन्दरशोभितम्।\nनिरूप्य सर्वसानूनि च्छेदयित्वा शिलाः शुभाः॥\nसंवाह्यन्तां च शकटैर्नौ काभिर्मा विलम्बथ॥ ४७.९ ॥"
  },
  {
    "text": "<b>ब्रह्मोवाच\n</b>\nएवं गन्तुं समादिश्य तात्रृपान्स महीपतिः।\nपुनरेवाब्रवीद्वाक्यं सामात्यान्स पुरोहितान्॥ ४७.१० ॥"
  },
  {
    "text": "<b>राजोवाच\n</b>\nगच्छन्तु दूताः सर्वत्र ममाऽऽज्ञां प्रवदन्तु वै।\nयत्र तिष्ठन्ति राजानः पृथिव्यां तान्सुशीघ्रगाः॥ ४७.११ ॥"
  },
  {
    "text": "हस्त्यश्वरथपादातैः सामात्यैः सपुरोहितैः।\nगच्छत सहिताः सर्व इन्द्रद्युम्नस्य शासनात्॥ ४७.१२ ॥"
  },
  {
    "text": "<b>ब्रह्मोवाच\n</b>\nएवं दूताः समाज्ञाता राज्ञा तेन महात्मना।\nगत्वा तदा नृपानूचुर्वचनं तस्य भूपते॥ ४७.१३ ॥"
  },
  {
    "text": "श्रुत्वा तु ते तथा सर्वे दूतानां वचनं नृपाः।\nआजग्मुस्त्वरिताः सर्वे स्वसैन्यैः पिरवारिताः॥ ४७.१४ ॥"
  },
  {
    "text": "ये नृपाः सर्वदिग्भागे ये च दक्षिणतः स्थइताः।\nपश्चिमायां स्थिता ये च उत्तरापथसंस्थिताः॥ ४७.१५ ॥"
  },
  {
    "text": "प्रत्यन्तवासिनो येऽपि ये च संनिधिवासिनः।\nपार्वतीयाश्च ये केचित्तथा द्वीपनिवासिनः॥ ४७.१६ ॥"
  },
  {
    "text": "प्रत्यन्तवासिनो येऽपि ये च संनिधिवासिनः।\nपार्वतीयाश्च ये केचित्तथा द्वीपनिवासिनः॥ ४७.१७ ॥"
  },
  {
    "text": "रथैर्नागैः पदातैश्च वाजिभिर्धनविस्तरैः।\nसंप्राप्ता बहुशो विप्राः श्रुत्वेन्द्रद्युम्नशासनम्॥ ४७.१८ ॥"
  },
  {
    "text": "तानागतान्नृपान्दृष्ट्वा सामात्यान्सपुरोहितान्।\nप्रोवाच राजा हृष्टात्मा कार्यमुद्दिश्च सादरम्॥\n<b>राजोवाच\n</b>\nश्रृणुध्वं नृपशार्दूला यथा किंचिद्‌ब्रवीम्यहम्।\nअस्मिन्क्षेत्रवरे पुण्ये भुक्तिमुक्तिप्रदे शिवे॥ ४७.१९ ॥"
  },
  {
    "text": "हयमेधं महाज्ञं प्रासादं चैव वैष्णवम्।\nकथं शक्नोम्यहं कर्तुमिति चिन्ताकुलं मनः॥ ४७.२० ॥"
  },
  {
    "text": "भवद्भिः सुसहायैस्तु सर्वमेतत्करोम्यहम्।\nयदि यूयं सहाया मे भवध्वं नृपसत्तमाः॥ ४७.२१ ॥"
  },
  {
    "text": "<b>ब्रह्मोवाच\n</b>\nइत्येवं वदमानस्य राजराजस्य धीमतः।\nसर्वे प्रमुदिता हृष्टा भूपास्ते तस्य शासनात्॥ ४७.२२ ॥"
  },
  {
    "text": "ववृषुर्धनरत्नैश्च सुवर्णमणिमौक्तिकैः।\nकम्बलाजिनरत्नैश्च राङ्कवास्तरणैः सुभैः॥ ४७.२३ ॥"
  },
  {
    "text": "वज्रवैदूर्यमाणिक्यैः पद्‌मरागेन्द्रनीलकैः।\nगजैरश्वैर्धनैस्चान्यै रथैश्चैव करेणुभिः॥ ४७.२४ ॥"
  },
  {
    "text": "असंख्येयैर्बहुविधैर्द्रव्यैरुच्चावचैस्तथा।\nशालिव्रीहियवैश्चैव माषमुद्‌गतिलैस्तथा॥ ४७.२५ ॥"
  },
  {
    "text": "सिद्धार्थचमकैश्चैव गोधूमैर्मसूरादिभिः।\nश्यामाकैर्मधुकैश्चैव नीवारैः सकुलत्थकैः॥ ४७.२६ ॥"
  },
  {
    "text": "अन्यैश्च विविधैर्धान्यैर्ग्राम्यारण्यैः सहस्रशः।\nबहुधान्यसहस्राणां तण्डुलानां च राशिभिः॥ ४७.२७ ॥"
  },
  {
    "text": "गव्यस्य हविषः शतशोऽथ सहस्रशः।\nतथाऽन्यैर्विविधैर्द्रव्यैर्भक्ष्यभोज्यानुलेपनैः॥ ४७.२८ ॥"
  },
  {
    "text": "राजानः पूरयामासुर्यत्किंचिद्‌द्रव्यसंभवैः।\nतान्दृष्ट्वा यज्ञसंभारान्सर्वसंपत्समन्वितान्॥ ४७.२९ ॥"
  },
  {
    "text": "यज्ञकर्मविदो विप्रान्वेदवेदाङ्गपारगान्।\nशास्त्रेषु निपुणान्दक्षान्कुशलान्सर्वकर्मसुः॥ ४७.३० ॥"
  },
  {
    "text": "ऋषोंश्चैव महार्षोंश्च देवर्षोश्चैव तापसान्।\nब्रह्मचारिगृहस्थांश्च वानप्रस्थान्यतींस्तथा॥ ४७.३१ ॥"
  },
  {
    "text": "सदस्याञ्छास्त्रकुशलांस्तथाऽन्यान्पावकान्बहून्।\nआचार्योपाध्यायवरान्स्वाध्यायतपसाऽन्वितान्॥ ४७.३२ ॥"
  },
  {
    "text": "सदस्याञ्छास्त्रकुशलंस्तथाऽन्यान्पावकान्बहून्।\nदृष्ट्वा तान्नृपतिः श्रीमानुवाचस्वंपुरोहितम्॥ ४७.३३ ॥"
  },
  {
    "text": "<b>राजोवाच\n</b>\nततः प्रयान्तु विद्वांसो ब्रहामणा वेदपारगाः।\nवाजिमेधार्थसिद्ध्‌यर्थं देशं पश्यन्तु यज्ञियम्॥ ४७.३४ ॥"
  },
  {
    "text": "<b>ब्रह्मोवाच\n</b>\nयुक्तः स तथा चक्रे वचनं तस्य भूपतेः।\nहृष्टः स मन्त्रिभिः सार्धं तदा राजपुरोहितः॥ ४७.३५ ॥"
  },
  {
    "text": "ततो ययौ पुरोधाश्च प्राज्ञः स्थपतिभिः सह।\nब्राह्मणानग्रतः कृत्वा कुशलान्यज्ञकर्मणि॥ ४७.३६ ॥"
  },
  {
    "text": "तं देशं धीवरग्राम सप्रतोलिविटङ्किनम्।\nकारयामास विप्रोऽसौ यज्ञवाटं यथाविधिः॥ ४७.३७ ॥"
  },
  {
    "text": "प्रासादशतसंबाधं मणिप्रवरशोभितम्।\nइन्द्रसद्‌मनिभं रम्यं हेमरन्नविभूषितम्॥ ४७.३८ ॥"
  },
  {
    "text": "स्तम्भान्कनकचित्रांश्च तोरणानि बृहन्ति च।\nयज्ञायतनदेशेषु दत्त्वा शुद्धं च काञ्चनम्॥ ४७.३९ ॥"
  },
  {
    "text": "अन्तःपुराणि राज्ञां च नानादेशनिवासिनाम्।\nकारयामास धर्मात्मा तत्र तत्र यथाविधि॥ ४७.४० ॥"
  },
  {
    "text": "ब्राह्मणानं च वैश्यानां नानादेशसमीयुषाम्।\nकारयामास विधिवच्छालास्तत्राप्यनेकश॥ ४७.४१ ॥"
  },
  {
    "text": "प्रियार्थं तस्य नृपतेराययुर्नृपसत्तमाः।\nरत्नान्यनेकान्यादाय स्त्रियश्चाऽऽययुस्त्सवे॥ ४७.४२ ॥"
  },
  {
    "text": "तेषां निर्विशतां स्वेषु शिविरेषु महात्मनाम्।\nनदतः सागरस्येव दिविस्पृगभवद्‌ध्वनिः॥ ४७.४३ ॥"
  },
  {
    "text": "तेषामभ्यागतानां च स राजा मुनिसत्तमाः।\nव्यादिदेशाऽऽयतनानि शय्याश्चाप्युपचारतः॥ ४७.४४ ॥"
  },
  {
    "text": "भोजनानि विचित्राणि शालीक्षुयवगोरसैः।\nउपेत्य नृपतिश्रेष्ठो व्यादिदेश स्वयं तदा॥ ४७.४५ ॥"
  },
  {
    "text": "तथा तस्मिन्महायज्ञे बहवो ब्रह्मवादिनः।\nये च द्विजातिप्रवरास्तत्राऽऽसन्द्विजसत्तमाः॥ ४७.४६ ॥"
  },
  {
    "text": "समाजग्मुः सशिष्यास्तान्प्रतिजग्राह पार्थिवः।\nसर्वांश्च ताननुययौ यावदावसथानिति॥ ४७.४७ ॥"
  },
  {
    "text": "स्वयमेव महातेजा दम्भं त्यक्त्वा नृपोत्तमः।\nततः कृत्वा स्वशिल्पं च शिल्पिनोऽन्ये च ये तदा॥ ४७.४८ ॥"
  },
  {
    "text": "कृत्स्नं यज्ञविधिं राज्ञे तदा तस्मै न्यवेदयन्।\nततः श्रुत्वा नृपश्रेष्ठः कृतं सर्वमतन्द्रितः॥\nहृष्टरोमाऽभवद्राजा सह मन्त्रिभिरच्युतः॥ ४७.४९ ॥"
  },
  {
    "text": "<b>ब्रह्मोवाच\n</b>\nतस्मिन्यज्ञे प्रवृत्ते तु वाग्ग्मिनो हेतुवादिभिः।\nहेतुवादान्बहूनाहुः परस्परजिगीषवः॥ ४७.५० ॥"
  },
  {
    "text": "देवेन्द्रस्येव (?) विहितं राजसंहेन भो द्विजाः।\nददृशुस्तोरणान्यत्र शातकुम्भमयानि च॥ ४७.५१ ॥"
  },
  {
    "text": "शय्यासनविकारांश्च सुबहूनत्नसंचयान्।\nघटपात्रीकटाहानि कलशान्वर्धमानकान्॥ ४७.५२ ॥"
  },
  {
    "text": "नहि कश्चिदसौवर्णमपश्यद्वसुधाधिपः।\nयूपांश्च सास्त्रपठितान्दारवान्हेमभूषितान्॥ ४७.५३ ॥"
  },
  {
    "text": "उपक्षिप्तान्यथाकालं विविवद्‌भूरिवर्चसः।\nस्थलजा जलजा ये च पशवः केचन द्विजाः॥ ४७.५४ ॥"
  },
  {
    "text": "सर्वानेव समानीतानपश्यंस्तत्र ते नृपाः।\nगाश्चैव महिषीश्चैव तथा वृद्धस्त्रियोऽपि च॥ ४७.५५ ॥"
  },
  {
    "text": "औदकानि च सत्त्वानि श्वापदानि वयांसि च।\nजरायुजाण्डजातानि स्वेदजान्युद्भिदानि च॥ ४७.५६ ॥"
  },
  {
    "text": "पर्वतान्युपधान्यानि भूतानि ददृशुश्च ते।\nएवं प्रमुदितं सर्वं पशुतो धनधान्यतः॥ ४७.५७ ॥"
  },
  {
    "text": "यज्ञवाटं नृपा दृष्ट्वा विस्मयं परमं गताः।\nब्राह्मणानां विशां चैव बहुमिष्टान्नमृद्धिमत्॥ ४७.५८ ॥"
  },
  {
    "text": "पूर्णे शतसहस्रे तु विप्राणां तत्र भुञ्जताम्।\nदुन्दुभिर्मेघनिर्घोषान्मुहुर्मुहुरथाकरोत्॥ ४७.५९ ॥"
  },
  {
    "text": "विननादासकृच्चापि दिवसे दिवसे गते।\nएवं स ववृधे यज्ञस्तस्य राज्ञस्तु धीमतः॥ ४७.६० ॥"
  },
  {
    "text": "अन्नस्य सुबहून्विप्रा उत्सर्गान्निर्गतोपमान्।\nदधिकुल्याश्च ददुशुः पयसश्च ह्रदांस्तथा॥ ४७.६१ ॥"
  },
  {
    "text": "जम्बूद्वीपो हि सकलो नानाजनपदैर्युतः।\nद्विजाश्च तत्र दृश्यन्ते राज्ञस्तस्य महामखे॥ ४७.६२ ॥"
  },
  {
    "text": "तत्र यानि सहस्राणि पुरुषाणां ततस्ततः।\nगृहीत्वा भाजनं जम्मुर्बहूनि द्विजसत्तमाः॥ ४७.६३ ॥"
  },
  {
    "text": "श्राविणश्चापि ते सर्वे सुमृष्टमणिकुण्डलाः।\nपर्यवेषयन्द्विजातीञ्छतशोऽथ सहस्रशः॥ ४७.६४ ॥"
  },
  {
    "text": "विविधान्यनुपानानि पुरुषा येऽनुयायिमः।\nते वै नृपोपभोज्यानि ब्राह्मणेभ्यो ददुः सह॥ ४७.६५ ॥"
  },
  {
    "text": "समागतान्वेदविदो राज्ञश्च पृथिवीश्वरान्।\nपूजां चक्रे तदा तेषां विधिवद्‌भूरिदक्षिणः॥ ४७.६६ ॥"
  },
  {
    "text": "दिग्देशादागतान्राज्ञो महासङ्ग्रामशालिनः।\nनटनर्तककादींश्च गीतस्तुतिविशारदान्॥ ४७.६७ ॥"
  },
  {
    "text": "पत्न्यो मनोरमास्तस्य पीनोन्नतपयोधराः।\nइन्दीवरपलाशाक्ष्यः शरच्चन्द्रनिभाननाः॥ ४७.६८ ॥"
  },
  {
    "text": "कुलशीलगुणोपेताः सहस्रैकं शताधिकम्।\nएवं तद्‌बूपपरमपत्नीगणसमन्वितम्॥ ४७.६९ ॥"
  },
  {
    "text": "रत्नमालाकुलं दिव्यं पताकाध्वजसेवितम्।\nरत्नहारयुतं रम्यं चन्द्रकान्तिसमप्रभम्॥ ४७.७० ॥"
  },
  {
    "text": "करिणः पर्वताकारान्मदसिक्तान्महाबलान्।\nशतशः कोटिसंघातैर्दन्तिभिर्दन्तभूषणैः॥ ४७.७१ ॥"
  },
  {
    "text": "वातवेगजवैरश्वैः सिन्धुजातैः सुशोभनैः।\nश्वेताश्वैः श्यामकर्णैश्च कोट्यनेकैर्जवन्वितैः॥ ४७.७२ ॥"
  },
  {
    "text": "संनद्धबद्धकक्षैश्च नानाप्रहरणोद्यतैः।\nअसंख्येयैः पदाश्तैश्च देवपुत्रोपमैस्तथा॥ ४७.७३ ॥"
  },
  {
    "text": "इत्येवं ददृशे राजा यज्ञसंभारविस्तरम्।\nमुदं लेभे तदा राजा संहृष्टो वाक्यमब्रवीत्॥ ४७.७४ ॥"
  },
  {
    "text": "<b>राजोवाच\n</b>\nआनयध्वं हयश्रेष्ठं सर्वलक्षणक्षितम्।\nचारयध्वं पृथिव्यां वै राजपुत्राः सुंसंयताः॥ ४७.७५ ॥"
  },
  {
    "text": "विद्वद्भिर्धर्मविद्भिश्च अत्र होमो विधीयताम्।\nकृष्णच्छागं च महिषं कृष्णसारमृगं द्विजान्॥ ४७.७६ ॥"
  },
  {
    "text": "अनड्वाहं च गाश्चैव सर्वांश्च पशुपालकान्।\nइष्टयश्च प्रवर्तन्तां प्रासादं वैष्णवं ततः॥ ४७.७७ ॥"
  },
  {
    "text": "सर्वमेतच्च विप्रेभ्यो दीयतां मनसेप्सितम्।\nस्त्रियश्च रत्नकोट्यश्च ग्रामाश्च नगराणि च॥ ४७.७८ ॥"
  },
  {
    "text": "सम्यकसमृद्धभूम्यश्च विषयाश्चैवमर्थिनाम्।\nअन्यानि द्रव्यजातानि मनोज्ञानि बहूनि च॥ ४७.७९ ॥"
  },
  {
    "text": "सर्वेषां याचमानानां नास्ति ह्येतन्न भाषयेत्।\nतावत्प्रवर्ततां यज्ञो यावद्‌देवः पुरा त्विह॥\nप्रत्यक्षं मम चाभ्येति यज्ञस्थास्य समीपतः॥ ४७.८० ॥"
  },
  {
    "text": "एवमुक्त्वा तदा विप्रा राजसिंहो महाभुजः।\nददौ सुवर्मसंघातं कोटीनां चैव भूषणम्॥ ४७.८१ ॥"
  },
  {
    "text": "करेणुशतसाहस्रं वाजिनो नियुतानि च।\nअर्बुदं चैव वृषभं स्वर्णश्रृङ्गीश्च धेनुकाः॥ ४७.८२ ॥"
  },
  {
    "text": "सुरूपाः सुरभीश्चैव कांस्यदोहाः पयस्विनीः।\nप्रायच्छत्स तु विप्रेभ्यो वेदविद्‌भयो मुदा युतः॥ ४७.८३ ॥"
  },
  {
    "text": "वासांसि च महार्हाणि राङ्कवास्तराणानिः।\nसुशुक्लानि च शुभ्राणि प्रवालमणिमुत्तमम्॥ ४७.८४ ॥"
  },
  {
    "text": "अददात्स महायज्ञे रत्नानि विविधानि च॥ ४७.८५ ॥"
  },
  {
    "text": "वज्रवैदूर्यमाणिक्यमुक्तिकाद्यानि यानि च।\nअलंकारवतीः शुभ्राः कन्या राजीवलोचनाः॥ ४७.८६ ॥"
  },
  {
    "text": "शतानि पञ्च विप्रेभ्योराजा हृष्टः प्रदत्तवान्।\nस्त्रियः पीनपयोभाराः कञ्चुकैः स्वस्तनावृताः॥ ४७.८७ ॥"
  },
  {
    "text": "मध्यहीनाश्च सुश्रोण्यः पद्मपत्रायतेक्षणाः।\nहावबावान्वितग्रीवा बह्‌व्यो वलयभीषिताः॥ ४७.८८ ॥"
  },
  {
    "text": "यादनूपुरसंयुक्ताः पट्टदुकूलवाससः।\nएकैकशोऽददात्तस्मिन्काम्याश्च कामिनीर्बहूः॥ ४७.८९ ॥"
  },
  {
    "text": "अर्थिब्यो ब्राह्मणादिब्यो हयमेधे द्विजोत्तमाः।\nभक्ष्यं भोज्यं च संपूर्णं नानासंभारसंयुतम्॥ ४७.९० ॥"
  },
  {
    "text": "खण्डकाद्यान्यनेकानि स्विन्नपक्वांश्च पिष्टकान्।\nअन्नान्यन्यानि मेध्यांश्च घृतपूरांश्चखाण्डवान्॥ ४७ .९१ ॥"
  },
  {
    "text": "मधुरांस्तर्जितान्पूपानन्नं मृष्टं सुपाकिकम्।\nप्रीत्यर्थं सर्वसत्त्वानां दीयतेऽन्नं पुनः पुनः॥ ४७.९२ ॥"
  },
  {
    "text": "दत्तस्य दीयमानस्य धनस्यान्तो न विद्यते।\nएवं दृष्ट्वा महायज्ञं देवदैत्याः सवा (चा) रणाः॥ ४७.९३ ॥"
  },
  {
    "text": "गन्धर्वाप्सलसः सिद्धा ऋषयश्च प्रजेश्वराः।\nविस्मयं परमं याता दृष्ट्वा क्रतुवरं शुभम्॥ ४७.९४ ॥"
  },
  {
    "text": "पुरोधा मन्त्रिणो राजा हृष्टास्तत्रैव सर्वशः।\nन तत्र मलिनः कश्चिन्न दीनो न क्षुधाऽन्वितः॥ ४७.९५ ॥"
  },
  {
    "text": "न वोपसर्गो नग्लानिर्नाऽऽधयो व्याधयस्तथा।\nनाकालमरणं तत्र न दंशो न ग्रहा विषम्॥ ४७.९६ ॥"
  },
  {
    "text": "हष्टपुष्टजनाः सर्वे तस्मिन्रज्ञो महोत्सवे।\nये च तत्र तपःसिद्धा मुनयश्चिरजीविनः॥ ४७.९७ ॥"
  },
  {
    "text": "न जातं तादृशं यज्ञं धनधान्यसमनवितम्।\nएवं स राजा विधिवद्वाजिमेधं द्विजोत्तमाः।\nक्रतुं समापयामास प्रासादं वैष्णवं तथा ॥४७.९८ ॥"
  },
  {
    "text": "इति श्रीमहापुराम आदिब्राह्मे स्वयंभ्वृषिसंवादे प्रासादकरणं नाम सप्तचत्वारिंशोऽध्यायः॥ ४७ ॥"
  }
]