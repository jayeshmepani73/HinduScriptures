[
  {
    "text": "<b>इन्द्रद्युम्नकृतभगवत्सतुतिः\n</b>\nवासुदेव नमस्तेऽस्तु नमस्ते मोक्षकारण।\nत्राहि मां सर्वलोकेश जन्मसंसारसागरात्॥ ४९.१ ॥"
  },
  {
    "text": "निर्मलाम्बरसंकाश नमस्ते पुरुषोत्तम।\nसंकर्षण नमस्तेऽस्तु त्राहि मां धरणीधर॥ ४९.२ ॥"
  },
  {
    "text": "नमस्ते हेमगर्भाभ नमस्ते मकारध्वज।\nरतिकान्त नमस्तेऽस्तु त्राहि मां संवरान्तक॥ ४९.३ ॥"
  },
  {
    "text": "नमस्तेऽञ्जनसंकाश नमस्ते विबुधप्रिय।\nनारायण नमस्तेऽस्तु त्राहिं मां वरदो भव॥ ४९.४ ॥"
  },
  {
    "text": "नमस्ते विबुधावास नमस्ते विबुधप्रिय।\nनारायण नमस्तेऽस्तु त्राहिं मां शरणागतम्॥ ४९.५ ॥"
  },
  {
    "text": "नमस्ते बलिनां श्रेष्ठ नमस्ते लाङ्गायुध।\nचतुर्मुख जगद्धाम त्राहिं मां प्रपितामह॥ ४९.६ ॥"
  },
  {
    "text": "नमस्ते नीलमेघाभ नमस्ते त्रदशार्जित।\nत्राहिं विष्णो जगन्नाथ मग्नं मां भवसागरे॥ ४९.७ ॥"
  },
  {
    "text": "प्रलयानलसं काश नमस्ते दितिजान्तक।\nनरसिंह महावीर्य त्राहि मां दीप्तलोचन॥ ४९.८ ॥"
  },
  {
    "text": "यथा रसातलादुर्वीं त्वया दंष्ट्रोद्धृता पुरा।\nतथा महावराहस्त्वं त्राहि मांदुःखसागरात्॥ ४९.९ ॥"
  },
  {
    "text": "तवैता मूर्तयः कृष्ण वरदाः संस्तुता मया।\nतवेमेबलदेवाद्याः पृथग्रूपेण संस्थिताः॥ ४९.१० ॥"
  },
  {
    "text": "अङ्गानि तव देवेश गरुत्माद्यास्तता प्रभो।\nदिक्पालाः सायुधाश्चैव केशवाद्यास्तथाऽच्युत॥ ४९.११ ॥"
  },
  {
    "text": "ये चान्ये तव देवेश भेदाः प्रोक्ता मनीषिभिः।\nतेऽपि सर्वे जगन्नाथ प्रसन्नायतलोचन॥ ४९.१२ ॥"
  },
  {
    "text": "मयाऽर्चिताः स्तुताः सर्वे तथा यूयं नमस्कृताः।\nप्रयच्छत वरं मह्यं धर्मकामार्थमोक्षदम्॥ ४९.१३ ॥"
  },
  {
    "text": "भेदास्ते कीर्तिता ये तु हरे संकर्षणादयः।\nतव पूर्जार्थसंभूतास्ततस्त्वयि समाश्रिताः॥ ४९.१४ ॥"
  },
  {
    "text": "न भेदस्तव देवेश विद्यते परमार्थतः।\nविविधं तव यद्रूपमुक्तं तदुपचारतः॥ ४९.१५ ॥"
  },
  {
    "text": "अद्वैतं त्वां कथं द्वैतं वक्तुं शक्रोतिमानवः।\nएकस्त्वं हि हरे व्यापी चित्स्वबावो निरञ्जनः॥ ४९.१६ ॥"
  },
  {
    "text": "परमं तव यद्रुपं भावाभावविवर्जितम्।\nनिर्लेपं निर्गुणं श्रेष्ठं कूटस्थमचलं ध्रुवम्॥ ४९.१७ ॥"
  },
  {
    "text": "सर्वोपाधिविनिर्मुक्तं सत्तामात्रव्यवस्थितम्।\nतद्‌देवास्च न जानन्ति कथं जानाम्यहं प्रभोः॥ ४९.१८ ॥"
  },
  {
    "text": "अपरं तव यद्रूपं पीतवस्त्रं चतुर्भुजम्।\nशङ्खचक३गदापाणिमुकुटाङ्गदधारिणम्॥ ४९.१९ ॥"
  },
  {
    "text": "श्रीवत्सोरस्कसंयुक्तं वनमालाविभूषितम्।\nतदर्चयन्ति विबुधा ये चान्ये तव संश्रयाः॥ ४९.२० ॥"
  },
  {
    "text": "देवदेव सुरश्रेष्ठ भक्तानामभयप्रद।\nत्राहि मां पद्मपत्राक्ष मग्नं विषयसागरे॥ ४९.२१ ॥"
  },
  {
    "text": "जान्यं पश्यामि लोकेश यस्याहं शरणं व्रजे।\nत्वामृते कमलाकान्त प्रसीद मधुसूदन॥ ४९.२२ ॥"
  },
  {
    "text": "राव्याधिशतैर्युक्तो नानादुःखैर्निपीडितः।\nहर्षशोकान्वितो मूढः कर्मपाशैः सुयन्त्रितः॥ ४९.२३ ॥"
  },
  {
    "text": "पतितोऽहं महारौद्रे घोरे संसारसागरे।\nविषमोदकदुष्पारे रागद्वेषझषाकुले॥ ४९.२४ ॥"
  },
  {
    "text": "इन्द्रियावर्तगम्भीरे तृष्णशोकोर्मिसंकुले।\nनिराश्रये निरालम्बे निःसारेऽत्यन्तच्ञ्च्ले॥ ४९.२५ ॥"
  },
  {
    "text": "मायया मोहितस्तत्र भ्रमामि सुचिरं प्रभो।\nनानाजातिसहस्रेषु जयमानः पुनः पुनः॥ ४९.२६ ॥"
  },
  {
    "text": "मया जन्मान्यनेकानि सहस्राण्ययुतानि च।\nविविधान्यनुभूतानि संसारेऽस्मिञ्जनार्दन॥ ४९.२७ ॥"
  },
  {
    "text": "वेदाः साङ्ग मयाऽधीताः शास्राण्ययुतानि च।\nविविधान्यनुभूतानि संसारेऽस्मिञ्जनार्दन॥ ४९.२८ ॥"
  },
  {
    "text": "असंतोषाश्च संतोषाः संचयापचया व्ययाः।\nमया प्राप्ता जगन्नाथ क्षयवृद्‌ध्यक्षयेतराः॥ ४९.२९ ॥"
  },
  {
    "text": "भार्यारिमित्रबन्धूनां वियोगाः संगमास्तता।\nपितरो विविधा दृष्टा मातरस्च तथा मया॥ ४९.३० ॥"
  },
  {
    "text": "दुःखानि चानुबूतानि यानि सौख्यान्यनेकशः।\nप्राप्ताश्च बान्धवाः पुत्रा भ्रातरोज्ञतयस्तथा॥ ४९.३१ ॥"
  },
  {
    "text": "मयोषितं तथा स्त्रीणां कोष्ठे विण्मुत्रपिच्छले।\nगर्भवासे महादुःखमनुभूतं तथा प्रभो॥ ४९.३२ ॥"
  },
  {
    "text": "दुःखानि यान्यनेकानि बाल्ययौवनागोचरे।\nवार्धके च हृषीकेश तानि प्राप्तानि वै मया॥ ४९.३३ ॥"
  },
  {
    "text": "मरणे यानि दुःखानि यममार्गे यमालये।\nमया तान्यनुभूतानि नरके यातनास्तथा॥ ४९.३४ ॥"
  },
  {
    "text": "कृमिकीटद्रुमाणां च हस्त्यश्वमृगपक्षिणाम्।\nमहिषोष्ट्गवां चैव तथाऽन्येषां वनौकसाम्॥ ४९.३५ ॥"
  },
  {
    "text": "द्विजातीनां च सर्वेषां शूद्राणां चैव योनिषु।\nधनिनां क्षत्रियाणां च दरिद्राणां तपस्विनाम्॥ ४९.३६ ॥"
  },
  {
    "text": "नृपाणां नृपभृत्यानां तथाऽन्येषां च देहिनाम्।\nगृहेषु तेषामुत्पन्नो देव चाहं पुनः पुनः॥ ४९.३७ ॥"
  },
  {
    "text": "गतोऽस्मि दासतां नाथ भृत्यानां बहुशो नृणाम्।\nदरिद्रत्वं चेश्वरत्वं स्वामित्वं च तथा गतः॥ ४९.३८ ॥"
  },
  {
    "text": "हतो मया हताश्चान्ये घातितो घातिततास्तथा।\nदत्तं ममान्यैरन्येभ्यो मया दत्तमनेकशः॥ ४९.३९ ॥"
  },
  {
    "text": "पितृमातृसुहहृद्‌भ्रातृकलत्राणां कृतेन च।\nधनिनां श्रोत्रियाणां च दरिद्राणां तपस्विनाम्॥ ४९.४० ॥"
  },
  {
    "text": "उक्तं दैन्यं च विविधं त्यक्त्वा लज्जां जनार्दन।\nदेवतिर्ङ्मनुष्येषु स्थावरेषु चरेषु च॥ ४९.४१ ॥"
  },
  {
    "text": "न विद्यते तथा स्थानं यत्राहं न गतः प्रभो।\nकदा मे नरके वासः कदा स्वर्गे जगत्पते॥ ४९.४२॥"
  },
  {
    "text": "कदा मनुष्यलोकेषु कदा तिर्यग्गतेषु च।\nजलयन्त्रे यता चक्रे घटी रज्जुनिबन्धना॥ ४९.४३ ॥"
  },
  {
    "text": "याति चोर्ध्वमधश्चैव कदा मध्ये च तिष्ठति।\nतथा चाहं सुरश्रेष्ठ कर्मरज्जुसमाव-तः॥ ४९.४४ ॥"
  },
  {
    "text": "भ्रमामि सुचिरं कालं नान्तं पश्यामि कर्हिचित्।\nन जाने किं करोम्यद्य हरे व्याकुलितेन्द्रियः॥ ४९.४५ ॥"
  },
  {
    "text": "शोकतष्णाभिबूतोऽहं कांदिशीको विचेतनः।\nइदानीं त्वामहं देव विह्‌वलः शरणं गतः॥ ४९.४६ ॥"
  },
  {
    "text": "त्राहि मां दुःखतं कृष्ण मग्नं संसारसागरे।\nकृपां कुरु जगन्नाथ भक्तं मं यदि मन्यसे॥ ४९.४७\t॥"
  },
  {
    "text": "त्राहि मां दुःखितं कृष्ण मग्नं संसारसागरे।\nकृपां कुरु जगन्नात भक्तं मां यदि मन्यसे॥ ४९.४८ ॥"
  },
  {
    "text": "त्वदृते नास्ति मे बन्धुर्योऽसौ चिन्तां करिष्यति।\nदेव त्वां नाथमासाद्य न भयं मेऽस्ति कुत्रचित्॥ ४९.४९ ॥\nजीविते मरणे चैव योगक्षेणेऽथ वा प्रभो।\nये तु त्वां विधिवद्‌देव नार्चयन्ति नराधमाः॥ ४९.५० ॥"
  },
  {
    "text": "सुगतिस्तु कथं तेषां भवेत्संसारबन्दनात्।\nकिं तेषां कुलशीलेन विद्यया जीवितेन च॥ ४९.५१ ॥"
  },
  {
    "text": "येषां न जायते भक्तिर्जगद्धातरि केशवे।\nप्रकृतिं त्वासुरीं प्राप्य ये त्वां निन्दन्ति मोहिताः॥ ४९.५२ ॥"
  },
  {
    "text": "पतन्ति नरके घोरे जायमानाः पुनः पुनः।\nन तेषां निष्कृकिस्तस्माद्विद्यते नरकार्णवात्॥ ४९.५३ ॥"
  },
  {
    "text": "ये दूषयन्तित दुर्वृत्तास्त्वां देव पुरूषाधमाः।\nयत्र यत्र भवेज्जन्म मम क्रमनिबन्धनात्॥ ४९.५४ ॥"
  },
  {
    "text": "तत्र तत्र हरे भक्तिस्त्वयि चास्तु दृढा सदा।\nआराध्य त्वां सुरा दैत्या नराश्चान्येऽपि संयताः॥ ४९.५५ ॥"
  },
  {
    "text": "अवापुः परमां सिद्धिं कस्त्वां देव न पूजयेत्।\nन शक्नुवन्ति ब्रह्माद्याः स्तेतुं त्वां त्रिदसा हरे॥ ४९.५६ ॥"
  },
  {
    "text": "कथं मानुषबुद्ध्‌याऽहं स्तौमि त्वां प्रकृते परम्।\nतथा चाज्ञानभावेन संस्तुतोऽसि मया प्रभो॥ ४९.५७ ॥"
  },
  {
    "text": "तत्क्षमस्वापराधं मे यदि तेऽस्ति दया मयि।\nकृपापराधेऽपि हरे क्षमां कुर्वन्ति साधवः॥ ४९.५८ ॥"
  },
  {
    "text": "तस्मात्प्रसीद देवेश भक्तस्नेहं समाश्रितः।\nस्तुतोऽसि यन्मया देव भक्ति भावेन चेतसा॥\nसाङ्गं भवतु ततसर्वं वासुदेव नमोऽस्तु ते॥ ४९.५९ ॥"
  },
  {
    "text": "<b>ब्रह्मोवाच\n</b>\nइत्थं स्तुतास्तदा तेन प्रसन्नो गरुडध्वजः।\nददौ तस्मै मुनिश्रेष्ठाः सकलं मनसेप्सितम्॥ ४९.६० ॥"
  },
  {
    "text": "यः संपूज्य जगन्नाथं प्रत्यहं स्तौति मानवः।\nस्तोत्रेणानेन मतिमान्स मोक्षं लभते ध्रुवम्॥ ४९.६१ ॥"
  },
  {
    "text": "त्रिसंध्यं यो जपेद्विद्वानिदं स्तोत्रवरं शुचिः।\nधर्मं चार्थं च कामं च मोक्षं च लभते नरः॥ ४९.६२ ॥"
  },
  {
    "text": "यः पठेच्छृणुयाद्वाऽपि श्रावयेद्वा समाहितः।\nस लोकं शाश्वतं विष्णोर्याति निर्धूतकल्मषः॥ ४९.६३ ॥"
  },
  {
    "text": "धन्यं पापहरं चेदं भुक्तिमुक्तिप्रदं शिवम्।\nगुह्यं सुदुर्लभं पुण्यं न देयं यस्य कस्यचित्॥ ४९.६४ ॥"
  },
  {
    "text": "न नास्तिकाय मूर्खाय न कृतध्नाय मानिने।\nन दुष्टमतये दद्यान्नाभक्ताय कदाचन॥ ४९.६५ ॥"
  },
  {
    "text": "दातव्यं भक्तियुक्ताय गुणशीलान्विताय च।\nविष्णुभक्ताय शान्ताय श्रद्धानुष्ठानशालिने॥ ४९.६६ ॥"
  },
  {
    "text": "इदं समस्ताघविनाशहेतुः, कारुण्यसंज्ञं सुखमोभदं च।\nअशेषवाञ्छाफलदं वरिष्ठं, स्तोत्रं मयोक्तं पुरुषोत्तमस्य ॥ ४९.६७ ॥"
  },
  {
    "text": "ये तं सुसूक्ष्मं विमला मुरारिं, ध्यायन्ति नित्यं पुरषं पुराणम्।\nते मुक्तिभाजः प्रविशनति विष्णुं, मन्त्रैर्यथाऽऽज्यं हुतमध्वराग्नौ॥ ४९.६८ ॥"
  },
  {
    "text": "एकः स देवो भवदुःखहन्ता, परः परेषां न ततोऽस्ति चान्यत्।\nद्र (स्र) ष्टा स पाता स तु नाशकर्ता, विष्णुः समस्ताखिलसारभूतः॥ ४९.६९ ॥"
  },
  {
    "text": "किं विद्यया किं स्वगुणैस्च तेषां, यज्ञैश्च दानैश्च तपोभिरुग्रैः।\nयेषां न भक्तिर्भवतीह कृष्णे, जगद्‌गुरौ मोक्षसुखप्रदे च॥ ४९.७० ॥"
  },
  {
    "text": "लोके स धन्यः स शुचिः स विद्वान् मखैस्तपोभिः स गुणैर्वरिष्ठः।\nज्ञाता स दाता स तु स्त्यवक्ता, यस्यास्ति भक्तिः पुरुषोत्तमाख्ये॥ ४९.७१ ॥"
  },
  {
    "text": "इति श्रीमहापुराणे आदिब्राह्मे स्वयंभ्वृषिसंवादे कारुण्यस्तवर्णनं नामैकोनपञ्चाशत्तमोऽध्यायः॥ ४९ ॥"
  }
]