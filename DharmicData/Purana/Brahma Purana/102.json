[
  {
    "text": "<b>अथ द्व्यधिकशततमोऽध्यायः</b>\n<b>पञ्जतीर्थमाहात्म्यवर्णनम्</b>\n<b>ब्रह्मोवाच\n</b>\nसावित्री चैव गायत्री श्रद्धा मेधा सरस्वती।\nएतानि पञ्च तीर्थानि पुण्यानि मुनयो विदुः।। १०२.१ ।।"
  },
  {
    "text": "तत्र स्नात्वा तु पीत्वा तु मुच्यते सर्वकल्मषात्।\nसावित्री चैव गायत्री श्रद्धा मेधा सरस्वती।। १०२.२ ।।"
  },
  {
    "text": "एता मम सुतदा ज्येष्ठा धर्मसंस्थानहेतवः।\nसर्वासामुत्तमां कांचिन्निर्ममे लोकसुन्दरीम्।। १०२.३ ।।"
  },
  {
    "text": "तां दृष्ट्वा विकृता बुद्धिर्ममाऽऽसीन्मुनीसत्तमः।\nगृह्यमाणा मया बाला सा मां दृष्ट्वा पलायिता।। १०२.४ ।।"
  },
  {
    "text": "मृगीभूता तु सा बला मृगोऽहमभवं तदा।\nमृगव्याधोऽभवच्छंभुर्धर्मसंरक्षणाय च।। १०२.५ ।।"
  },
  {
    "text": "ता मद्भीताः पञ्च सुता गङ्गामीयुर्महानदीम्।\nततो महेश्वरः प्रायाद्धर्मसंरक्षणाय सः।। १०२.६ ।।"
  },
  {
    "text": "धनुर्गृहीत्वा सशरमीशोऽपि मृगरूपिणम्।\nमामुवाच वधिष्ये त्वां मृगव्याधस्तदा हरः।। १०२.७ ।।"
  },
  {
    "text": "तत्कर्मणो निवृत्तोऽहं प्रादं कन्यां विवस्वते।\nसावित्र्यादायः पञ्च सुता नदीरूपेण संगता।। १०२.८ ।।"
  },
  {
    "text": "ता आगताः पुनश्चापि स्वर्गं लोकं ममान्तिकम्।\nयत्र ताः संगता देव्या पञ्च तीर्थानि नारद।। १०२.९ ।।"
  },
  {
    "text": "संगतानि च पुण्यानि पञ्च नद्यः सरस्वती।\nतेषु स्नानं तथा दानं यत्किंचित्कुरुते नरः।। १०२.१० ।।"
  },
  {
    "text": "सर्वकामप्रदं तस्मान्नैष्कर्म्यान्मुक्तिदं स्मृतम्।\nतत्राभवनमृगव्याधं तीर्थं सर्वार्थदं नृणाम्।।\nस्वर्गमौक्षफलं चान्यद्ब्रह्मतीर्थफलं स्मृतम्।। १०२.११ ।।"
  },
  {
    "text": "इति श्रीमहापुराणे आदिब्राह्मे तीर्थमाहात्म्ये पञ्चतीर्थमाहात्म्यनिरूपणं नाम द्व्यधिकशततमोऽध्यायः।। १०२ ।।"
  },
  {
    "text": "गौतमीमाहात्म्य त्रयस्त्रिंशोऽध्यायः।। ३३ ।।"
  }
]