[
  {
    "text": "<b>भगवदिन्द्रद्युम्नसंवादकथनम्\n</b>\n<b>श्रीभगवानुवाच\n</b>\nनाहं देवो न यक्षो वा न दैत्यो न च देवराट्।\nन ब्रह्मा न च रुद्रोऽहं विद्धि मां पुरुषोत्त्मम्॥ ५१.१ ॥"
  },
  {
    "text": "अर्तिहा सर्वलोकानामनन्लबलपौरुषः।\nआराधनीयो भूतानामन्तो यस्य न विद्यते॥ ५१.२ ॥"
  },
  {
    "text": "पठ्यते सर्वशास्त्रेषु वेदान्तेषु निगद्यते।\nयमाहुर्ज्ञानगम्येति वासुदेवेति योगिनः॥ ५१.३ ॥"
  },
  {
    "text": "अहमेव स्वयं ब्रह्म अहं विष्णुः शिवोऽप्यहम्।\nइन्द्रोऽहं देवराजश्च जगत्संयमनो यमः॥ ५१.४ ॥"
  },
  {
    "text": "पृथिव्यादीनि भूतानि त्रेताग्निर्हुतभुङ्नृप।\nवरुणोऽपां पतिश्चाहं धरित्री च महीधरः॥ ५१.५ ॥"
  },
  {
    "text": "यत्किञ्चिद्वाङ्मयं लोके जगत्स्थावरजङ्गमम्।\nचराचरं च यद्विश्वं मदन्यन्नास्ति किंचन॥ ५१.६ ॥"
  },
  {
    "text": "प्रीतोऽहं ते नृपश्रेष्ठ वरं वरय सुव्रत।\nयदिष्टं तत्प्रयच्छामि हृदि यत्ते व्यवस्थितम्॥ ५१.७ ॥"
  },
  {
    "text": "मद्‌दर्शनमपुण्यानां स्वप्नान्तेऽपि न जायते।\nत्वं पुनर्दृढभक्तित्वात्प्रत्यक्षं दृष्टवानसि॥ ५१.८ ॥"
  },
  {
    "text": "श्रुत्वैवं वासुदेवस्य वचनं तस्य भो द्विजाः।\nरोमाञ्चिततनुर्भूत्वा इदं स्तोत्रं जगौ नृपः॥ ५१.९ ॥"
  },
  {
    "text": "<b>राजोवाच\n</b>\nश्रियः कान्त नमस्तेऽस्तु श्रीपते पीतवाससे।\nश्रीद श्रीश श्रीनिवास नमस्ते श्रीनिकेतन॥ ५१.१० ॥"
  },
  {
    "text": "आद्यं पुरुषमीशानं सर्वेशं सर्वतोमुखम्।\nनिष्कलं परमं देवं प्रणतोऽस्मि सनातनम्॥ ५१.११ ॥"
  },
  {
    "text": "शब्दातीतं गुणातीतं भावाभावविवर्जितम्।\nनिर्लेपं निर्गुणं सूक्ष्मं सर्वज्ञं सर्वभावनम्॥ ५१.१२ ॥"
  },
  {
    "text": "प्रावृष्मेघप्रतीकाशं गोब्राह्मणहिते रतम्।\nसर्वेषामेव गोप्तारं व्यापिनं सर्वभाविनम्॥ ५१.१३ ॥"
  },
  {
    "text": "शङ्खचक्रधरं देवं गदामुशलधारिणम्।\nनमस्येऽहं हृषीकेशं सर्वपापहरं हिरिम्॥ ५१.१४ ॥"
  },
  {
    "text": "नागपर्यङ्कशयनं क्षीरोदार्णवशायिनम्।\nनमस्येऽहं हृषीकेशं सर्सपापहरं हरिम्॥ ५१.१५ ॥"
  },
  {
    "text": "पुनस्त्वां देवदेवेशं नमस्ये वरदं वरदं विभुम्।\nसर्वलोकेश्वरं विष्णुं मोक्षकारणमव्ययम्॥ ५१.१६ ॥"
  },
  {
    "text": "<b>ब्रह्मोवाच\n</b>\nएवं स्तुत्वा तु तं देवं प्रणिपत्य कृताऽजलिः।\nउवाच प्रणतो भूत्वा निपत्य धरणीतले॥ ५१.१७ ॥"
  },
  {
    "text": "प्रीतोऽसि यदि मे नाथ वृणोमि वारमुत्तमम्।\nदेवासुराः सगन्धर्वा यक्षरक्षोमहोरगाः॥ ५१.१८ ॥"
  },
  {
    "text": "सिद्धविद्याधराः साध्याः किंन्नरा गुह्यकास्तथा।\nऋषयो ये महाभागा नानाशास्त्रविशारदाः॥ ५१.१९ ॥"
  },
  {
    "text": "परिव्राड्‌योगयुक्ताश्च वेदतत्त्वार्थचिन्तकाः।\nमोक्षमार्गविदो येऽन्ये ध्यायन्ति परमं पदम्॥ ५१.२० ॥"
  },
  {
    "text": "निर्गुणं निर्मलं शान्तं यत्पश्यन्ति मनीषिणः।\nतत्पदं गन्तुमिच्छामि त्वत्प्रसादात्सुदुर्लभम्॥ ५१.२१ ॥"
  },
  {
    "text": "<b>श्रीभगवानुवाच\n</b>\nसर्वं भवतु भद्रं ते यथेष्टं सरमाप्नुहि।\nभविष्यति यथाकामं मत्प्रसादान्न संशयः॥ ५१.२२ ॥"
  },
  {
    "text": "दश वर्षसहस्राणि तथा नव शतानि च।\nअविच्छिन्नं महाराज्यं कुरु त्वं नृपसत्तम॥ ५१.२३ ॥"
  },
  {
    "text": "प्रयास्यसि पदं दिव्यं दुर्लभं यत्सुरासुरैः।\nपूर्णमनोरथं शान्तं गुह्यमव्यक्तमव्ययम्॥ ५१.२४ ॥"
  },
  {
    "text": "परत्परतरं सुक्ष्मं निर्लेषं निष्कलं ध्रुवम्।\nचिन्ताशोकविनिर्मुक्तं क्रियाकारणवर्जितम्॥ ५१.२५ ॥"
  },
  {
    "text": "नदहं दर्शयिष्यामि ज्ञेयाख्यं परमं पदम्।\nयं प्राप्य परमानन्दं प्राप्स्यसि परमां गतिम्॥ ५१.२६ ॥"
  },
  {
    "text": "कीर्तिश्च तव राजेन्द्र भवत्यत्र महीतले।\nयावद्‌घना नभो यावद्यावच्चन्द्रार्कतारकम्॥ ५१.२७ ॥"
  },
  {
    "text": "यावत्समुद्राः सप्तैव यावन्मेर्वादिपर्वताः।\nतिष्ठन्ति दिवि देवाश्च तावत्सर्वत्र चाव्यया॥ ५१.२८ ॥"
  },
  {
    "text": "इन्द्रद्युद्मसरो नाम तीर्थं यज्ञाङ्गसंभवम्।\nयत्र स्नात्वा सकृल्लोकः शक्रलोकमवाप्नुयात्॥ ५१.२९ ॥"
  },
  {
    "text": "दापयिष्यति यः पिण्डांस्तटेऽस्मन्सरसः शुभे।\nकुलैकविंशमुद्धृत्य शक्रलोकं गमिष्यति॥ ५१.३० ॥"
  },
  {
    "text": "पूज्यमानोऽप्सरोभिश्च गन्धर्वैर्गीतनिस्वनैः।\nविमानेन वसेत्तत्र याविदिन्द्राश्चतुर्दशा॥ ५१.३१ ॥"
  },
  {
    "text": "सरसो दक्षिणे भगे नैर्ऋत्यां तु समाश्रिते।\nन्यग्रोधस्तिष्ठते तत्र तत्समीपे तु मण्डपः॥ ५१.३२ ॥"
  },
  {
    "text": "केतकीवनसंछन्नो नानापादपसंकुलः।\nनारिकेलैरसंख्येयौश्चम्पकैर्बकुलावृतैः॥ ५१.३३ ॥"
  },
  {
    "text": "अशोकैः कर्णिकारैश्च पुंनागेर्नागकेसरैः।\nपाटलाम्रातसरलैश्चन्दनैर्देवदारुभिः॥ ५१.३४ ॥"
  },
  {
    "text": "न्यग्रोधास्वत्थखदिरैः पारिजातैः सहार्जुनैः।\nहिन्तालैश्चैव तालैश्च शिंशपैर्बदरैस्तथा॥ ५१.३५ ॥"
  },
  {
    "text": "करञ्जैर्लकुचैः प्लक्षैः परसैबर्ल्विधातुकैः।\nअनयैर्बहुविधैर्बृक्षैः शोभितः समलंकृतः॥ ५१.३६ ॥"
  },
  {
    "text": "आषाढस्य सिते पक्षे पञ्चचम्यां पितृदैवते।\nऋक्षे नेष्यन्ति नस्तत्र नीत्वा सप्त दिनानि वै॥ ५१.३७ ॥"
  },
  {
    "text": "मण्डपे स्थापयिष्यनति सुवेश्याभिः सुशोभनैः।\nक्रीडाविशेषबहुलैर्नृत्यगीतमनोहरैः॥ ५१.३८ ॥"
  },
  {
    "text": "चामरैः स्वर्णदण्डैश्च व्यजनै रत्नभूषणैः।\nवीजयन्तस्तथाऽस्मभ्यं स्थापयिष्यन्ति मङ्गलाः॥ ५१.३९ ॥"
  },
  {
    "text": "ब्रह्मचारी यतिश्चैव स्नातकाश्च द्विजोत्तमाः।\nवानप्रस्ता गृहस्थाश्च सिद्धाश्चान्ये च ब्राह्मणाः॥ ५१.४० ॥"
  },
  {
    "text": "नानावर्णपदैः स्तोत्रैर्ऋग्यजुःसार्मानस्वनैः।\nकरिष्यन्ति स्तुतिं राजन्रामकेशवयोः पुनः॥ ५१.४१ ॥"
  },
  {
    "text": "ततः स्तुत्वा च दृष्ट्वा च संप्रणम्य च भक्तितः।\nनरो वर्षायुतं दिव्यं श्रीमद्धरिपुरे वसेत्॥ ५१.४२ ॥"
  },
  {
    "text": "पूज्यमानोऽप्सरोभिश्च गन्धर्वैर्गोतनिस्वनैः।\nहरेरनुचरस्तत्र क्रीडते केशवेन वै॥ ५१.४३ ॥"
  },
  {
    "text": "विमानेनार्कवर्णेन रत्नहारेण भ्राजता।\nसर्वकामैर्महाभोगैस्तिष्ठते भुवनोत्तमे॥ ५१.४४ ॥"
  },
  {
    "text": "तपःक्षयादिहाऽऽगत्य मनुष्यो ब्राह्मणो भवेत्।\nकोटीधनपतिः श्रीमांश्चतुर्वैदी भवेद्‌ध्रुवम्॥ ५१.४५ ॥"
  },
  {
    "text": "<b>ब्रह्मोवाच\n</b>\nएवं तस्मै वरं दत्त्वा कृत्वा च समयं हरिः।\nजगामादर्शनं विप्राः साहितो विश्वकर्मणा॥ ५१.४६ ॥"
  },
  {
    "text": "स तु राजा तदा हृष्टो रोमाञ्चिततनूरुहः।\nकृतकृत्यमिवाऽऽत्मानं मेने संदर्शनाद्धरेः॥ ५१.४७ ॥"
  },
  {
    "text": "ततः कृष्णं च रामं सुभद्रां च वरप्रदाम्।\nरथैर्विमानसंकाशैर्मणिकाञ्चनचित्रितैः॥ ५१.४८ ॥"
  },
  {
    "text": "संवाह्य तास्तदा राजा महामङ्गलनिःस्वनैः।\nआनयामास मतिमान्सामात्यः सपुरोहितः॥ ५१.४९ ॥"
  },
  {
    "text": "नानावादित्रनिर्घोषैर्नानावेदस्वनैः सुभैः।\nसंस्थाप्य च शुभे देशे पवित्रे सुमनोहरे ॥ ५१.५० ॥"
  },
  {
    "text": "ततः शुभतिथौ काले नक्षत्रे शुभलक्षणे।\nप्रतिष्ठां कारयामास सुमुहूर्ते द्विजैः सह॥ ५१.५१ ॥"
  },
  {
    "text": "यथोक्तेन विधानेन विधिदृष्टेन कर्मणा।\nआचार्यानुमतेनैव सर्वं कृत्वा महीपतिः॥ ५१.५२ ॥"
  },
  {
    "text": "आचार्याय तदा दत्त्वा दक्षिणां विधिवत्प्रभुः।\nऋत्विग्भ्यश्च विधानेन तथाऽन्येभ्यो धनं ददौ॥ ५१.५३ ॥"
  },
  {
    "text": "कृत्वा प्रतिष्ठां विधिवत्प्रासादै भवनोत्तमे।\nस्थापयामास तान्सर्वान्विधिदृष्टेन कर्मणा॥ ५१.५४ ॥"
  },
  {
    "text": "ततः संपूज्य विधिना नानापुष्पैः सुगन्धिभिः।\nसुवर्ममणिमुक्ताद्यैर्नानावस्त्रैः सुशोभनैः॥ ५१.५५ ॥"
  },
  {
    "text": "रत्नैश्च विविधैर्दिव्यैरासनैर्ग्रामपत्तनैः।\nददौ चान्यान्स विषयान्पुराणि नगराणि च॥ ५१.५६ ॥"
  },
  {
    "text": "एवं बहुविधं दत्त्वा राज्यं कृत्वा यथोचितम्।\nइष्ट्‌वा च विविधैर्यज्ञैर्यज्ञैर्दत्तवा दानान्यनेकशः॥ ५१.५७ ॥"
  },
  {
    "text": "कृतकृत्यस्ततो राजा त्यक्तसर्वपरिग्रहः।\nजगाम परमं स्थानं तद्विष्णोः परमं पदम्॥ ५१.५८ ॥"
  },
  {
    "text": "एवं मया मुनिश्रेष्ठाः कथितो वो नृपोत्तमः।\nक्षेत्रस्य चैव महात्म्यं किमन्यच्छ्रोतिमिच्छथ॥ ५१.५९ ॥"
  },
  {
    "text": "<b>विष्णुरुवाच\n</b>\nश्रुत्वैवं वचनं तस्य ब्रह्मणोऽव्यक्तजन्मनः।\nआश्चर्यं मेनिरै विप्राः पप्रच्छुश्च पुनर्मुदा॥ ५१.६० ॥"
  },
  {
    "text": "<b>मुनय ऊचुः\n</b>\nकस्मिन्काले सुरश्रेष्ठ गन्तव्यं पुरुषोत्तमम्।\nविधिना केन कर्तव्यं पञ्चतीर्थमिति प्रभो॥ ५१.६१ ॥"
  },
  {
    "text": "एकैकस्य च तीर्थस्य स्नानदानस्य यत्फलम्।\nदेवताप्रेक्षणे चैव ब्रूहि सर्वं पृथक्पृथक्॥ ५१.६२ ॥"
  },
  {
    "text": "<b>ब्रह्मोवाच\n</b>\nनिराहारः कुरुक्षेत्र पादेनैकेन यस्तपेत्।\nजितेन्द्रियो जितक्रोधः सप्तसंवत्सरायुतम्॥ ५१.६३ ॥"
  },
  {
    "text": "दृष्ट्वा सदा ज्येठशुक्लद्वादधश्यां पुरुषोत्तमम्।\nकृतोपवासः प्राप्नोति ततोऽधिकतरं फलम्॥ ५१.६४ ॥"
  },
  {
    "text": "तस्माज्जयेष्ठे मुनिश्रेष्ठाः प्रतयत्नेन सुसंयतैः।\nस्वर्गलोकेप्सुविप्राद्यैर्द्रष्टव्यः पुरुषोत्तमः॥ ५१.६५ ॥"
  },
  {
    "text": "सुदूरस्थोऽपि यो भक्त्वा कीर्तत्पुरुषोत्तमम्।\nअहन्यहनि शुद्धात्मा सोऽपि विष्णुपुरं व्रजेत्॥ ५१.६६ ॥"
  },
  {
    "text": "यात्रां करोति कृष्णस्य श्रद्धया यः समाहितः।\nसर्वपापविनिर्मुक्तो विष्णुलोकं व्रजेन्नरः॥ ५१.६७ ॥"
  },
  {
    "text": "चक्रं दृष्ट्वा हरेर्दूरात्प्रासादोपरि संस्थितम्।\nसहसा मुच्यते पापान्नरो भक्त्या प्रणम्य तत्॥ ५१.६८ ॥"
  },
  {
    "text": "इति श्रीमहापुराणे आदिब्राह्मे स्वयंभुऋषिसंवादे पुरुषोत्तमवर्णनं नामैकपञ्चाशत्तमोऽध्यायः॥ ५१ ॥"
  }
]