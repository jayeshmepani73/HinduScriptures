[
  {
    "text": "<b>शिवस्तुति-वर्णनम्\t</b>\n<b>ब्रह्मोवाच\t</b>\nअथ वृत्ते विवाहे तु भवस्यामिततेजसः।\nप्रहर्षमतुलं गत्वा देवाः शक्रपुरोगमाः॥\nतुष्टुवुर्वाग्‌भिराद्याभिः प्रणेमुस्ते सहेश्वरम्॥ ३७.१ ॥"
  },
  {
    "text": "<b>देवा ऊचुः\t</b>\nनमः पर्वतलिङ्गाय पर्वतेशाय वै नमः।\nनमः पवनवेगाय विरुपायाजिताय च॥\nनमः क्लेशविनाशाय दात्रे च शुभसम्पदाम्॥ ३७.२ ॥"
  },
  {
    "text": "नमो नीलशखण्डाय अम्बिकापतये नमः।\nनमः पवनरूपाय शतरूपाय वै नमः॥ ३७.३ ॥"
  },
  {
    "text": "नमोभैरवरूपाय विरूपनयनाय च।\nनमः सहस्रनेत्राय सहस३चरणाय च ॥ ३७.४ ॥"
  },
  {
    "text": "नमो द्ववयस्याय वेदाङ्गाय नमो नमः।\nविष्टम्भनाय शक्रस्य बाह्वोर्वेदाङ्कुराय च॥ ३७.५ ॥"
  },
  {
    "text": "चराचराधिपतये शमनाय नमो नमः।\nसलिलाशयलिङ्गाय युगान्ताय नमो नमः॥ ३७.६ ॥"
  },
  {
    "text": "नमः कपालमालाय कपालसूत्रधारिणे।\nनमः कपालहस्ताय दण्डिने गदिने नमः॥ ३७.७ ॥"
  },
  {
    "text": "नमस्त्रैलोक्यनाथाय पशुलोकरताय च।\nनमः खट्‌वाङ्गहस्ताय प्रमथार्त्तिहराय च॥ ३७.८ ॥"
  },
  {
    "text": "नमो यज्ञशिरोहन्त्रे कृष्णकेशापहारिणे।\nभगनेत्रनिपाताय पूष्णो दन्तहराय च॥ ३७.९ ॥"
  },
  {
    "text": "नमः पिनाकशूलसिखङ्गमुद्‌गरधारिणे।\nनमोऽस्तु कालकालाय तृतीयनयनाय च॥ ३७.१० ॥"
  },
  {
    "text": "अन्तकान्तकृते चैव नामः पर्व्वतवासिने।\nसुवर्मरेतसे चैव नमः कुण्डलधारिमे॥ ३७.११ ॥"
  },
  {
    "text": "दैत्यानां योगनाशाय योगिनां गुरेव नमः।\nशशाङ्कादित्यनेत्राय ललाटनयनाय च॥ ३७.१२ ॥"
  },
  {
    "text": "नमः शमशानरतये श्मशानवरदाय च।\nनमो दैवतनाथाय त्र्यम्बकाय नमो नमः॥ ३७.१३ ॥"
  },
  {
    "text": "गृहस्थसाधवे नित्यं जटिले ब्रह्मचारिणे।\nनमो मुण्डार्धमुण्डाय पशूनां पतये नमः॥ ३७.१४ ॥"
  },
  {
    "text": "सलिले तप्यमानाय योगैश्वर्य्यप्रदाय च।\nनमः शान्ताय दान्ताय प्रलयोत्‌पत्तिकारिणे॥ ३७.१५ ॥"
  },
  {
    "text": "नमोऽनुग्रहकर्त्रे च स्थितिकर्त्रे नमो नमः।\nनमो रुद्राय वसव आदित्यायाश्विने नमः॥ ३७.१६ ॥"
  },
  {
    "text": "नमः पित्रेऽथ साङ्ख्याय विश्वेदेवाय वै नमः।\nनमो शर्वाय उग्राय शिवाय वरदाय च॥ ३७.१७ ॥"
  },
  {
    "text": "नमो भीमाय सेनान्यै पशूनां पतये नमः।\nशुचये वैरिहानाय सद्योजाताय वै नमः॥ ३७.१८ ॥"
  },
  {
    "text": "महादेवाय चित्राय विचित्राय च वै नमः।\nप्रधानायाप्रमेयाय कार्याय कारणाय च॥ ३७.१९ ॥"
  },
  {
    "text": "पुरुषाय नमस्तेऽस्तु पुरुषेच्छाकराय च।\nनमः पुरुषसंयोगप्रधानगुणकारिणे॥ ३७.२० ॥"
  },
  {
    "text": "प्रवर्त्तकाय प्रकृतेः पुरुषस्य च सर्वशः।\nकृताकृतस्य सत्‌कर्त्रे फलसंयोगदाय च॥ ३७.२१ ॥"
  },
  {
    "text": "कालज्ञाय च सर्वेषां नमो नियमकारिणे।\nनमो वैषम्यकर्त्रे च गुणानां वृत्तिदाय च॥ ३७.२२ ॥"
  },
  {
    "text": "नमस्ते देवदेवेश नमस्ते भूतभावन।\nशिव सौम्यमुखो द्रष्टुं भव सौम्यो हि नः प्रभो॥ ३७.२३ ॥"
  },
  {
    "text": "<b>ब्रह्मोवाच\t</b>\nएवं स भगवान् देवो जगत्‌पतिरुमापतिः।\nस्तूयमानः सुरैः सर्वेरमरानिदमब्रवीत्॥ ३७.२४ ॥"
  },
  {
    "text": "<b>श्रीशङ्कर उवाच</b>\nद्रष्टुं सुखश्च सौम्यश्च देवानामस्मि भोः सुराः।\nवरं वरयत क्षिप्रं दाताऽस्मि तमसंशयम्॥ ३७.२५ ॥"
  },
  {
    "text": "<b>ब्रह्मोवाच\t</b>\nततस्ते प्रणताः सर्वे सुरा ऊचुस्त्रिलोचनम्॥ ३७.२६ ॥"
  },
  {
    "text": "<b>देव ऊचुः\t</b>\nतवैव भगवन् हस्ते वर एषोऽवतिष्ठताम्।\nयदा कार्यं तदा नस्त्वं दास्यसे वरमीप्सितम्॥ ३७.२७ ॥"
  },
  {
    "text": "<b>ब्रह्मोवाच\t</b>\nवमस्त्विति तानुक्त्वा विसृज्य च सुरान् हरः।\nलोकांश्च प्रमथैः सार्धं विवेश भवनंस्वकम्॥ ३७.२८ ॥"
  },
  {
    "text": "यस्तु हरोत्सवमद्‌भुतमेनं गायति दैवतविप्रसमक्षम्।\nसोऽप्रतिरूपगणेशसमानो देहविपर्य्ययमेत्य सुखी सायत्॥ ३७.२९ ॥"
  },
  {
    "text": "<b>ब्रह्मोवा\t</b>\nविप्रवर्याः स्तवं हीमं श्रृणुयाद्व पठेच्च यः।\nस सर्व्वलोकगो देवैः पूज्यतेऽमरराडिव॥ ३७.३० ॥"
  },
  {
    "text": "इति श्री आदिब्राह्मे महापुराणे स्वयम्भुऋषिसंवादे शिवस्तुतिनिरूपणं नाम सप्तत्रिंशोऽध्यायः॥ ३७ ॥"
  }
]