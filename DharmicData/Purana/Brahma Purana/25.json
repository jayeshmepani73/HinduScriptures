[
  {
    "text": "मुनय ऊचुः\nपृथिव्यां यानि तीर्थानि पुण्यान्यायतनानि च\nवक्तुमर्हसि धर्मज्ञ श्रोतुं नो वर्तते मनः  १\nलोमहर्षण उवाच\nयस्य हस्तौ च पादौ च मनश्चैव सुसंयतम्\nविद्या तपश्च कीर्तिश्च स तीर्थफलमश्नुते  २\nमनो विशुद्धं पुरुषस्य तीर्थं\nवाचां तथा चेन्द्रि यनिग्रहश्च\nएतानि तीर्थानि शरीरजानि\nस्वर्गस्य मार्गं प्रतिबोधयन्ति  ३\nचित्तमन्तर्गतं दुष्टं तीर्थस्नानैर्न शुध्यति\nशतशोऽपि जलैर्धौतं सुराभाण्डमिवाशुचि  ४\nन तीर्थानि न दानानि न व्रतानि न चाश्रमाः\nदुष्टाशयं दम्भरुचिं पुनन्ति व्युत्थितेन्द्रि यम्  ५\nइन्द्रि याणि वशे कृत्वा यत्र यत्र वसेन्नरः\nतत्र तत्र कुरुक्षेत्रं प्रयागं पुष्करं तथा  ६\nतस्माच्छृणुध्वं वक्ष्यामि तीर्थान्यायतनानि च\nसंक्षेपेण मुनिश्रेष्ठाः पृथिव्यां यानि कानि वै  ७\nविस्तरेण न शक्यन्ते वक्तुं वर्षशतैरपि\nप्रथमं पुष्करं तीर्थं नैमिषारण्यमेव च  ८\nप्रयागं च प्रवक्ष्यामि धर्मारण्यं द्विजोत्तमाः\nधेनुकं चम्पकारण्यं सैन्धवारण्यमेव च  ९\nपुण्यं च मगधारण्यं दण्डकारण्यमेव च\nगया प्रभासं श्रीतीर्थं दिव्यं कनखलं तथा  १०\nभृगुतुङ्गं हिरण्याक्षं भीमारण्यं कुशस्थलीम्\nलोहाकुलं सकेदारं मन्दरारण्यमेव च  ११\nमहाबलं कोटितीर्थं सर्वपापहरं तथा\nरूपतीर्थं शूकरवं चक्रतीर्थं महाफलम्  १२\nयोगतीर्थं सोमतीर्थं तीर्थं साहोटकं तथा\nतीर्थं कोकामुखं पुण्यं बदरीशैलमेव च  १३\nसोमतीर्थं तुङ्गकूटं तीर्थं स्कन्दाश्रमं तथा\nकोटितीर्थं चाग्निपदं तीर्थं पञ्चशिखं तथा  १४\nधर्मोद्भवं कोटितीर्थं तीर्थं बाधप्रमोचनम्\nगङ्गाद्वारं पञ्चकूटं मध्यकेसरमेव च  १५\nचक्रप्रभं मतङ्गं च क्रुशदण्डं च विश्रुतम्\nदंष्ट्राकुण्डं विष्णुतीर्थं सार्वकामिकमेव च  १६\nतीर्थं मत्स्यतिलं चैव बदरी सुप्रभं तथा\nब्रह्मकुण्डं वह्निकुण्डं तीर्थं सत्यपदं तथा  १७\nचतुःस्रोतश्चतुःशृङ्गं शैलं द्वादशधारकम्\nमानसं स्थूलशृङ्गं च स्थूलदण्डं तथोर्वशी  १८\nलोकपालं मनुवरं सोमाह्वशैलमेव च\nसदाप्रभं मेरुकुण्डं तीर्थं सोमाभिषेचनम्  १९\nमहास्रोतं कोटरकं पञ्चधारं त्रिधारकम्\nसप्तधारैकधारं च तीर्थं चामरकण्टकम्  २०\nशालग्रामं चक्रतीर्थं कोटिद्रुममनुत्तमम्\nबिल्वप्रभं देवह्रदं तीर्थं विष्णुह्रदं तथा  २१\nशङ्खप्रभं देवकुण्डं तीर्थं वज्रायुधं तथा\nअग्निप्रभं च पुंनागं देवप्रभमनुत्तमम्  २२\nविद्याधरं सगान्धर्वं श्रीतीर्थं ब्रह्मणो ह्रदम्\nसातीर्थं लोकपालाख्यं मणिपुरगिरिं तथा  २३\nतीर्थं पञ्चह्रदं चैव पुण्यं पिण्डारकं तथा\nमलव्यं गोप्रभावं च गोवरं वटमूलकम्  २४\nस्नानदण्डं प्रयागं च गुह्यं विष्णुपदं तथा\nकन्याश्रमं वायुकुण्डं जम्बूमार्गं तथोत्तमम्  २५\nगभस्तितीर्थं च तथा ययातिपतनं शुचि\nकोटितीर्थं भद्र वटं महाकालवनं तथा  २६\nनर्मदातीर्थमपरं तीर्थवज्रं तथार्बुदम्\nपिङ्गुतीर्थं सवासिष्ठं तीर्थं च पृथसंगमम्  २७\nतीर्थं दौर्वासिकं नाम तथा पिञ्जरकं शुभम्\nऋषितीर्थं ब्रह्मतुङ्गं वसुतीर्थं कुमारिकम्  २८\nशक्रतीर्थं पञ्चनदं रेणुकातीर्थमेव च\nपैतामहं च विमलं रुद्र पादं तथोत्तमम्  २९\nमणिमत्तं च कामाख्यं कृष्णतीर्थं कुशाविलम्\nयजनं याजनं चैव तथैव ब्रह्मवालुकम्  ३०\nपुष्पन्यासं पुण्डरीकं मणिपूरं तथोत्तरम्\nदीर्घसत्त्रं हयपदं तीर्थं चानशनं तथा  ३१\nगङ्गोद्भेदं शिवोद्भेदं नर्मदोद्भेदमेव च\nवस्त्रापदं दारुवलं छायारोहणमेव च  ३२\nसिद्धेश्वरं मित्रवलं कालिकाश्रममेव च\nवटावटं भद्र वटं कौशाम्बी च दिवाकरम्  ३३\nद्वीपं सारस्वतं चैव विजयं कामदं तथा\nरुद्र कोटिं सुमनसं तीर्थं सद्रा वनामितम्  ३४\nस्यमन्तपञ्चकं तीर्थं ब्रह्मतीर्थं सुदर्शनम्\nसततं पृथिवीसर्वं पारिप्लवपृथूदकौ  ३५\nदशाश्वमेधिकं तीर्थं सर्पिजं विषयान्तिकम्\nकोटितीर्थं पञ्चनदं वाराहं यक्षिणीह्रदम्  ३६\nपुण्डरीकं सोमतीर्थं मुञ्जवटं तथोत्तमम्\nबदरीवनमासीनं रत्नमूलकमेव च  ३७\nलोकद्वारं पञ्चतीर्थं कपिलातीर्थमेव च\nसूर्यतीर्थं शङ्खिनी च गवां भवनमेव च  ३८\nतीर्थं च यक्षराजस्य ब्रह्मावर्तं सुतीर्थकम्\nकामेश्वरं मात्रितीर्थं तीर्थं शीतवनं तथा  ३९\nस्नानलोमापहं चैव माससंसरकं तथा\nदशाश्वमेधं केदारं ब्रह्मोदुम्बरमेव च  ४०\nसप्तर्षिकुण्डं च तथा तीर्थं देव्याः सुजम्बुकम्\nईटास्पदं कोटिकूटं किंदानं किंजपं तथा  ४१\nकारण्डवं चावेध्यं च त्रिविष्टपमथापरम्\nपाणिषातं मिश्रकं च मधूवटमनोजवौ  ४२\nकौशिकी देवतीर्थं च तीर्थं च ऋणमोचनम्\nदिव्यं च नृगधूमाख्यं तीर्थं विष्णुपदं तथा  ४३\nअमराणां ह्रदं पुण्यं कोटितीर्थं तथापरम्\nश्रीकुञ्जं शालितीर्थं च नैमिषेयं च विश्रुतम्  ४४\nब्रह्मस्थानं सोमतीर्थं कन्यातीर्थं तथैव च\nब्रह्मतीर्थं मनस्तीर्थं तीर्थं वै कारुपावनम्  ४५\nसौगन्धिकवनं चैव मणितीर्थं सरस्वती\nईशानतीर्थं प्रवरं पावनं पाञ्चयज्ञिकम्  ४६\nत्रिशूलधारं माहेन्द्रं  देवस्थानं कृतालयम्\nशाकंभरी देवतीर्थं सुवर्णाख्यं किलं ह्रदम्  ४७\nक्षीरश्रवं विरूपाक्षं भृगुतीर्थं कुशोद्भवम्\nब्रह्मतीर्थं ब्रह्मयोनिं नीलपर्वतमेव च  ४८\nकुब्जाम्बकं भद्र वटं वसिष्ठपदमेव च\nस्वर्गद्वारं प्रजाद्वारं कालिकाश्रममेव च  ४९\nरुद्रा वर्तं सुगन्धाश्वं कपिलावनमेव च\nभद्र कर्णह्रदं चैव शङ्कुकर्णह्रदं तथा  ५०\nसप्तसारस्वतं चैव तीर्थमौशनसं तथा\nकपालमोचनं चैव अवकीर्णं च काम्यकम्  ५१\nचतुःसामुद्रि कं चैव शतकिं च सहस्रिकम्\nरेणुकं पञ्चवटकं विमोचनमथौजसम्  ५२\nस्थाणुतीर्थं कुरोस्तीर्थं स्वर्गद्वारं कुशध्वजम्\nविश्वेश्वरं मानवकं कूपं नारायणाश्रयम्  ५३\nगङ्गाह्रदं वटं चैव बदरीपाटनं तथा\nइन्द्र मार्गमेकरात्रं क्षीरकावासमेव च  ५४\nसोमतीर्थं दधीचं च श्रुततीर्थं च भो द्विजाः\nकोटितीर्थस्थलीं चैव भद्र कालीह्रदं तथा  ५५\nअरुन्धतीवनं चैव ब्रह्मावर्तं तथोत्तमम्\nअश्ववेदी कुब्जावनं यमुनाप्रभवं तथा  ५६\nवीरं प्रमोक्षं सिन्धूत्थमृष कुल्या सकृत्तिकम्\nउर्वीसंक्रमणं चैव मायाविद्योद्भवं तथा  ५७\nमहाश्रमो वैतसिकारूपं सुन्दरिकाश्रमम्\nबाहुतीर्थं चारुनदीं विमलाशोकमेव च  ५८\nतीर्थं पञ्चनदं चैव मार्कण्डेयस्य धीमतः\nसोमतीर्थं सितोदं च तीर्थं मत्स्योदरीं तथा  ५९\nसूर्यप्रभं सूर्यतीर्थमशोकवनमेव च\nअरुणास्पदं कामदं च शुक्रतीर्थं सवालुकम्  ६०\nपिशाचमोचनं चैव सुभद्रा ह्रदमेव च\nकुण्डं विमलदण्डस्य तीर्थं चण्डेश्वरस्य च  ६१\nज्येष्ठस्थानह्रदं चैव पुण्यं ब्रह्मसरं तथा\nजैगीषव्यगुहा चैव हरिकेशवनं तथा  ६२\nअजामुखसरं चैव घण्टाकर्णह्रदं तथा\nपुण्डरीकह्रदं चैव वापी कर्कोटकस्य च  ६३\nसुवर्णस्योदपानं च श्वेततीर्थह्रदं तथा\nकुण्डं घर्घरिकायाश्च श्यामकूपं च चन्द्रि का  ६४\nश्मशानस्तम्भकूपं च विनायकह्रदं तथा\nकूपं सिन्धूद्भवं चैव पुण्यं ब्रह्मसरं तथा  ६५\nरुद्रा वासं तथा तीर्थं नागतीर्थं पुलोमकम्\nभक्तह्रदं क्षीरसरः प्रेताधारं कुमारकम्  ६६\nब्रह्मावर्तं कुशावर्तं दधिकर्णोदपानकम्\nशृङ्गतीर्थं महातीर्थं तीर्थश्रेष्ठा महानदी  ६७\nदिव्यं ब्रह्मसरं पुण्यं गयाशीर्षाक्षयं वटम्\nदक्षिणं चोत्तरं चैव गोमयं रूपशीतिकम्  ६८\nकपिलाह्रदं गृध्रवटं सावित्रीह्रदमेव च\nप्रभासनं सीतवनं योनिद्वारं च धेनुकम्  ६९\nधन्यकं कोकिलाख्यं च मतङ्गह्रदमेव च\nपितृकूपं रुद्र तीर्थं शक्रतीर्थं सुमालिनम्  ७०\nब्रह्मस्थानं सप्तकुण्डं मणिरत्नह्रदं तथा\nकौशिक्यं भरतं चैव तीर्थं ज्येष्ठालिका तथा  ७१\nविश्वेश्वरं कल्पसरः कन्यासंवेत्यमेव च\nनिश्चीवा प्रभवश्चैव वसिष्ठाश्रममेव च  ७२\nदेवकूटं च कूपं च वसिष्ठाश्रममेव च\nवीराश्रमं ब्रह्मसरो ब्रह्मवीरावकापिली  ७३\nकुमारधारा श्रीधारा गौरीशिखरमेव च\nशुनः कुण्डोऽथ तीर्थं च नन्दितीर्थं तथैव च  ७४\nकुमारवासं श्रीवासमौर्वीशीतार्थमेव च\nकुम्भकर्णह्रदं चैव कौशिकीह्रदमेव च  ७५\nधर्मतीर्थं कामतीर्थं तीर्थमुद्दालकं तथा\nसंध्यातीर्थं कारतोयं कपिलं लोहितार्णवम्  ७६\nशोणोद्भवं वंशगुल्ममृषभं कलतीर्थकम्\nपुण्यावतीह्रदं तीर्थं तीर्थं बदरिकाश्रमम्  ७७\nरामतीर्थं पितृवनं विरजातीर्थमेव च\nमार्कण्डेयवनं चैव कृष्णतीर्थं तथा वटम्  ७८\nरोहिणीकूपप्रवरमिन्द्र द्युम्नसरं च यत्\nसानुगर्तं समाहेन्द्रं  श्रीतीर्थं श्रीनदं तथा  ७९\nइषुतीर्थं वार्षभं च कावेरीह्रदमेव च\nकन्यातीर्थं च गोकर्णं गायत्रीस्थानमेव च  ८०\nबदरीह्रदमन्यच्च मध्यस्थानं विकर्णकम्\nजातीह्रदं देवकूपं कुशप्रवणमेव च  ८१\nसर्वदेवव्रतं चैव कन्याश्रमह्रदं तथा\nतथान्यद्वालखिल्यानां सपूर्वाणां तथापरम्  ८२\nतथान्यच्च महर्षीणामखण्डितह्रदं तथा\nतीर्थेष्वेतेषु विधिवत्सम्यक्श्रद्धासमन्वितः  ८३\nस्नानं करोति यो मर्त्यः सोपवासो जितेन्द्रि यः\nदेवानृषीन्मनुष्यांश्च पितॄन्संतर्प्य च क्रमात्  ८४\nअभ्यर्च्य देवतास्तत्र स्थित्वा च रजनीत्रयम्\nपृथक्पृथक्फलं तेषु प्रतितीर्थेषु भो द्विजाः  ८५\nप्राप्नोति हयमेधस्य नरो नास्त्यत्र संशयः\nयस्त्विदं शृणुयान्नित्यं तीर्थमाहात्म्यमुत्तमम्\nपठेच्च श्रावयेद्वापि सर्वपापैः प्रमुच्यते  ८६\nइति श्रीब्राह्मे महापुराणे तीर्थमाहात्म्यवर्णनं नाम पञ्चविंशोऽध्यायः  २५"
  }
]