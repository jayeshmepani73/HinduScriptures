[
  {
    "text": "<b>मार्तण्डजन्ममाहात्म्य-वर्णनम्\t</b>\n<b>मुनय ऊचुः\t</b>\nनिर्गुणः शाश्वतो देवस्त्वया प्रोक्तो दिवाकरः।\nपुनर्द्वादशधा जातः श्रुतोऽस्माभिस्त्वयोदितः॥ ३२.१ ॥"
  },
  {
    "text": "स कथं तेजसो रश्मिः स्त्रिया गर्भे महाद्युतिः।\nसम्भूतो भास्करो जातस्तत्र नः संशयो महान्॥ ३२.२ ॥"
  },
  {
    "text": "<b>ब्रह्मोवाच\t</b>\nदक्षस्य हि सुताः श्रेष्ठा बभूवुः षष्टि शोभनाः।\nअदितिर्दितिर्दनुश्चैव विनताद्यास्तथैव च॥ ३२.३ ॥"
  },
  {
    "text": "दक्षस्ताः प्रददौ कन्याः कश्यपाय त्रयोदश।\nअदितिर्जनयामास देवांस्त्रिभुवनेश्वरान्॥ ३२.४ ॥"
  },
  {
    "text": "दैत्यान्दितिर्दनुश्चोग्रान्दानवान् बलदर्पितान्।\nविनताद्यास्तथा चान्याः सुषुवुः स्थाणुजङ्गमान्॥ ३२.५ ॥"
  },
  {
    "text": "तस्याथ पुत्रदौहित्रैः पौत्रदौहित्रकादिभिः।\nव्याप्तमेतज्जगत् सर्व्व तेषां तासां च वै मुने॥ ३२.६ ॥"
  },
  {
    "text": "तेषां कश्यपपुत्राणां प्रधाना देवतागणाः।\nसात्त्विका राजासाश्चान्ये तामसास्च गणाः स्मृताः॥ ३२.७ ॥"
  },
  {
    "text": "देवान्यज्ञबुजश्चक्रे तथा त्रिभुवनेश्वरान्।\nस्रष्टा ब्रह्मविदां श्रेष्ठः परमेष्ठो प्रजापतिः॥ ३२.८ ॥"
  },
  {
    "text": "तानबाधन्त सहिताः सापत्न्याद्‌दैत्यदानवाः।\nततो निराकृतान् पुत्रान्दैतेयैर्दानवैस्तथा॥ ३२.९ ॥"
  },
  {
    "text": "हतं त्रिभुवनं दुष्ट्वा अदितिर्मुनिसत्त्माः।\nआच्छिनद्‌यज्ञभागांश्च श्रुधासम्पीडितान् भृशम्॥ ३२.१० ॥"
  },
  {
    "text": "आराधनाय सवितुः परं यत्नं प्रचक्रमे।\nएकाग्रा नियताहारा परं नियममास्थिता।\nतुष्टाव तेजसां राशिं गगनश्थं दिवाकरम्॥ ३२.११ ॥"
  },
  {
    "text": "नमस्तुभ्यं परं सूक्ष्मं सुपुण्यं बिभ्रतेऽतुलम्।\nधाम धामवतामीशं धामाधारं च शाश्वतम्॥ ३२.१२ ॥"
  },
  {
    "text": "जगतामुपकाराय त्वामहं स्तौमि गोपते।\nआददानस्य यद्रूपं तीव्रं तस्मै नमाम्यहम्॥ ३२.१३ ॥"
  },
  {
    "text": "ग्रहीतुमष्टमासेन कालेनाम्बुमयं रसम्।\nबिभ्रतस्तव यद्रूपमृग्‌यजुःसाम्नामैक्येन तपते तव॥ ३२.१४ ॥"
  },
  {
    "text": "समेतमग्निषोमाभ्यां नमस्तस्मै गुणात्मने।\nयद्रुपमृग्‌यजुःसाम्नामैक्येन तपते तव॥ ३२.१५ ॥"
  },
  {
    "text": "विश्वमेतत्त्रयीसंज्ञं नमस्तस्मै विभावसो।\nयत्तु तस्मात्परं रूपमोमित्युक्त्वाभिसंहितम्॥ ३२.१६ ॥"
  },
  {
    "text": "<b>ब्रह्मोवाच\t</b>\nएवं सा नियता देवी चक्रे स्तोत्रमहर्निशम्।\nनिराहारा विवस्वन्तमारिराधयिषुर्द्विजाः॥ ३२.१७ ॥"
  },
  {
    "text": "ततः कालेन महाता भगवांस्तपनो द्विजाः।\nप्रत्यक्षतामगात्तस्या दाक्षायण्या द्विजोत्तमाः॥ ३२.१८ ॥"
  },
  {
    "text": "सा ददर्श महाकूटं तेजसोऽम्बरसंवृतम्‌।\nभूमौ च संस्थितं भास्वज्ज्वालाभिरतिदुर्दृशम्॥ ३२.१९ ॥"
  },
  {
    "text": "तं दृष्ट्वा च ततो देवी साध्वसं परमं गता॥ ३२.२० ॥"
  },
  {
    "text": "जगदाद्य प्रसीदेति न त्वां पश्यामि गोपते।\nप्रसादं कुरु पश्येयं यदूपं ते दिवाकर भक्तानुकम्पक विभो त्वद्भक्तान् पाहि मे सुतान्॥ ३२.२१ ॥"
  },
  {
    "text": "<b>ब्रह्मोवाच\t</b>\nततः स तेजसस्तस्मादाविर्भूतो विभावसुः।\nअदृश्यत तदादित्यस्तप्तताम्रोपमः प्रभुः॥ ३२.२२ ॥"
  },
  {
    "text": "ततस्तां प्रणतां देवीं तस्यासन्दर्शने द्विजाः।\nप्राह भास्वान् वृणुष्वैकं वरं मत्तो यमिच्छसि॥ ३२.२३ ॥"
  },
  {
    "text": "प्रणता शिरसा सा तु जानुपीडितमेदिनी।\nप्रत्युवाच विवस्वन्तं वरदं समुपस्थितम्॥ ३२.२४ ॥"
  },
  {
    "text": "<b>अदितिरुवाच\t</b>\nदेव प्रसीद पुत्राणां हृतं त्रिभुवनं मम।\nयज्ञभगाश्च दैतेयैर्दानवैश्च बलाधकैः॥ ३२.२५ ॥"
  },
  {
    "text": "तन्निमित्तं प्रसादं त्वं कुरुष्व मम गोपते।\nअंशेन तेषां भ३तृत्वं गत्वा तान्नाशये रिपून्॥ ३२.२६ ॥"
  },
  {
    "text": "यथा मे तनया भूयो यज्ञभागभुजः प्रभो।\nभवेयुरधिपाश्चैव त्रैलोक्यस्य दिवाकर॥ ३२.२७ ॥"
  },
  {
    "text": "तथानुकल्पं पुत्राणआं सुप्रसन्नो रवे मम।\nकुरु प्रसन्नार्त्तिहर कार्य्यं कर्त्ता त्वमुच्यते॥ ३२.२८ ॥"
  },
  {
    "text": "<b>ब्रह्मोवाच\t</b>\nततस्तामाह भगवान् भास्करो वारितस्करः।\nप्रणतामदितिं विप्राः प्रसादसुमुखो विभुः॥ ३२.२९ ॥"
  },
  {
    "text": "सहस्रांशेन ते गर्भः सम्भूयाहमशेषतः।\nत्वत्पुत्रशत्रून् दक्षोऽहं नाशयाम्याशु निर्वृतः॥ ३२.३० ॥"
  },
  {
    "text": "<b>ब्रह्मोवाच\t</b>\nइत्युक्त्वा भगवान् भास्वानन्तर्धानमुपागतः।\nनिवृत्ता सापि तपसः सम्प्राप्ताखिलवाञ्छिता॥ ३२.३१ ॥"
  },
  {
    "text": "ततो रश्मिसहस्रात्तु सुषुम्णाख्यो रवेः करः।\nततः संवत्सरस्यान्ते तत्कमपूरणाय सः॥ ३२.३२ ॥"
  },
  {
    "text": "निवासं सविता चक्रे देवमातुस्तदोदरे।\nकृच्छ्रचान्द्रायणादींश्च सा चक्रे सुसमाहिता॥ ३२.३३ ॥"
  },
  {
    "text": "शुचिना धारयाम्येनं दिव्यं गर्भमिति द्विजाः।\nततस्तां प्राह किञ्चित्कोंपप्लुताक्षरम्॥ ३२.३४ ॥"
  },
  {
    "text": "<b>कश्यप उवाच\t</b>\nकिं मारयसि गर्भाण्डमिति नित्योपदासिनी॥"
  },
  {
    "text": "<b>ब्रह्मोवाच\t</b>\nसा च तं प्राह गर्भण्डमेतत्पश्येति कोपना।\nन मारितं विपक्षाणां मृत्युरेव भविष्यति॥ ३२.३५ ॥"
  },
  {
    "text": "इत्युक्त्वा तं तदा गर्भमुत्सासर्ज सुरारणिः।\nजाज्वल्यमानं तेजोभिः पत्युर्वचनकोपिता॥ ३२.३६ ॥"
  },
  {
    "text": "तं दृष्ट्वा कश्यपो गर्भमुद्यद्‌भास्करवर्च्चसम्।\nतुष्टाव प्रणतो भूत्वा वाग्‌भिराद्याभिरादरात्॥ ३२.३७ ॥"
  },
  {
    "text": "संस्तूयमानः स तदा गर्भाण्डात् प्रकटोऽभवत्।\nपद्मपत्रसवर्णाभस्तेजसा व्याप्तदिङमुखः॥ ३२.३८ ॥"
  },
  {
    "text": "अथान्तरिक्षादाभाष्य कश्यपं मुनिसत्तमम्।\nसतोयमेघगम्भीरा वागुवाचाशरीरिणी॥ ३२.३९ ॥"
  },
  {
    "text": "<b>वागुवाच\t</b>\nमारितमिति यत्‌ प्रोक्तमेतदण्डं त्वयादितेः।\nतस्मान्मुने सुतस्तेऽयं मार्त्तण्डाख्यो भविष्यति॥ ३२.४० ॥"
  },
  {
    "text": "हनिष्यत्यमुरांश्चायं यज्ञभागहरानरीन्।\nदेवा निशम्येति वची गगनात् समुपागतम्॥ ३२.४१ ॥"
  },
  {
    "text": "प्रहर्षमतुलं याता दानवाश्च हतौजसः।\nततो युद्धाय दैतेयानाजुहाव शतक्रतुः॥ ३२.४२ ॥"
  },
  {
    "text": "सह देवैर्मुदा युक्ता दानवाश्च तमभ्ययुः।\nतेषां युद्धमबूद्‌घोरं देवानामसुरैः सह॥ ३२.४३ ॥"
  },
  {
    "text": "शस्त्रास्त्रवृष्टिसन्दीप्तसमस्तबुवनान्तरम्।\nतस्मिन् युद्धे भगवता मार्त्तण्डेन निरीक्षिताः॥ ३२.४४ ॥"
  },
  {
    "text": "तेजसा दह्यमानास्ते भस्मीभूता महासुराः।\nततः प्रहर्षमतुलं प्राप्ताः सर्व्वे दिवौकसः॥ ३२.४५ ॥"
  },
  {
    "text": "तुष्टुवुस्तेजसां योनिं मार्त्तण्डमदितिं तथा।\nस्वाधिकारांस्ततः प्राप्ता यज्ञभागांश्च पूर्व्ववत्॥ ३२.४६ ॥"
  },
  {
    "text": "भगवानपि मार्त्तण्डः स्वाधिकारमथाकरोत्।\nकदम्बपुष्पवद्भास्वानधश्चोद्‌र्ध्वञ्च रश्मिभिः।\nवृतोऽग्निपिण्डसदृशो दध्रे नातिस्फुटं वपुः॥ ३२.४७ ॥"
  },
  {
    "text": "<b>मुनय ऊचुः\t</b>\nकथं कान्ततरं पश्चाद्रूपं संलब्धवान् रविः।\nकदम्बगोलकाकारं तन्मे ब्रूहि जगत्पते॥ ३२.४८ ॥"
  },
  {
    "text": "<b>ब्रह्मोवाच\t</b>\nत्वष्टा तस्मा ददौ कन्यां संज्ञां नाम विवस्वते।\nप्रसाद्य प्रणतो भूत्वा विश्वकर्म्मा प्रजापतिः॥ ३२.४९ ॥"
  },
  {
    "text": "त्रीण्यपत्यान्यसौ तस्यां नजयामास गोपतिः।\nद्वौ पुत्रौ सुमहाभागौ कन्याञ्च यमुनां तथा॥ ३२.५० ॥"
  },
  {
    "text": "यत्तेजोऽभ्यधिकं तस्य मार्त्तण्डस्य विवस्वतः।\nतेनातितापयामास त्री ल्लोकान् सचराचरान्॥ ३२.५१ ॥"
  },
  {
    "text": "तद्रूपं गोलकाकारं दृष्ट्वा संज्ञा विवस्वतः।\nअसहन्ती महत्तेजः स्वां छायां वाक्यमब्रवीत्॥ ३२.५२ ॥"
  },
  {
    "text": "<b>संज्ञोवाच\t</b>\nअहं यास्यामि भद्रं ते स्वमेव भवनं पितुः\nनिर्व्विकारं त्वयात्रैव स्थेयं मच्छासनाच्छुभे॥ ३२.५३ ॥"
  },
  {
    "text": "इमौ च बालकौ मह्यं कन्या च वरवर्णिनी।\nसम्भाव्या नैव चाख्येमिदं भगवते त्वया॥ ३२.५४ ॥"
  },
  {
    "text": "<b>छायोवाच\t</b>\nआ कचग्रहणाद्‌दे वि आ शापान्नैव कर्हिचित्।\nआख्यास्यामि मतं तुभ्यं गम्यता यत्र वाञ्छितम्॥ ३२.५५ ॥"
  },
  {
    "text": "इत्युक्त्वा व्रीडिता संज्ञा जगाम पितृमन्दिरम्।\nवत्सराणां सहस्रान्तु वसमाना पितुर्गुहे॥ ३२.५६ ॥"
  },
  {
    "text": "भर्त्तुः समीपं याहीति पित्रोक्या सा पुनः पुनः।\nआगच्छद्वडवा भूत्वा कुरूनथोत्तरांस्ततः॥ ३२.५७ ॥"
  },
  {
    "text": "तत्र तेपे तपः साध्वी निराहारा द्विजोत्तमाः।\nपितुः समीपं यातायां संज्ञायां वाक्यतत्परा॥ ३२.५८ ॥"
  },
  {
    "text": "तद्रुपधारिणी छाया भास्करं समुपस्थिता।\nतस्याञ्च भगवान् सर्य्यः संज्ञेयमिति चिन्तयन्॥ ३२.५९ ॥"
  },
  {
    "text": "तथैव जनयामास द्वौ कुत्रौ कन्यकां तथा।\nसंज्ञा तु पार्थिवी तेषामात्मजानां तथाकरोत्॥ ३२.६० ॥"
  },
  {
    "text": "स्नेहं न पूर्व्वजातानां तथा कृतवती तु सा।\nमनुस्तत्तक्षान्तवांस्तस्या यमस्तस्या न चक्षमे॥ ३२.६१ ॥"
  },
  {
    "text": "बहुधा पीड्यमानस्तु पितुः पत्न्या सुदुःखितः।\nस वै कोपाच्च बाल्याच्च भाविनोऽर्थस्य वै बलाम्।\nपदा सन्तर्ज्जयामास न तु देहे न्यपातयत्॥ ३२.६२ ॥"
  },
  {
    "text": "<b>छायोवाच\t</b>\nपदा तर्ज्जयस यस्मात्पितुर्भार्य्यां गरीयसीम्।\nतस्मात्त्वैष चरणः पतिष्यति न संशयः॥ ३२.६३ ॥"
  },
  {
    "text": "<b>ब्रह्मोवाच\t</b>\nयमस्तु तेन शापेन भृशं पीडितमानसः।\nमनुना सह धर्म्मात्मा पित्र सर्व्वं न्यवेदयत्॥ ३२.६४ ॥"
  },
  {
    "text": "<b>यम उवाच\t</b>\nस्नेहेन तुल्यमस्मासु माता देव न वर्त्तते।\nविसृज्य ज्यायसं भक्त्या कनीयांसं बुभूषति॥ ३२.६५ ॥"
  },
  {
    "text": "तस्यां मयोद्यतः पादौ न तु देहे निपातितः।\nबाल्याद्वा यदि वा मोहात्तद्भवान् क्षन्तुमहसि॥ ३२.६६ ॥"
  },
  {
    "text": "शप्तोऽहं तात कोपेन जनन्या तनयो यतः।\nततो मन्ये न जननीमिमां वै तपतांवर॥ ३२.६७ ॥"
  },
  {
    "text": "तव प्रसादाच्चरणो भगवन् न पतेद्‌यथा।\nमातृशापादयं मेऽद्य तथा चिन्तय गोपते॥ ३२.६८ ॥"
  },
  {
    "text": "<b>रविरुवाच\t</b>\nअसंशयं महत्पुत्र भविष्यत्यत्र कारणम्।\nयेन त्वामाविसत्क्रोधो धर्म्मज्ञं धर्म्मशीलिनम्॥ ३२.६९ ॥"
  },
  {
    "text": "सर्व्वेषामव शापानां प्रतिगातो हि विद्यते।\nन तु मात्राभिशप्तानां क्वचिच्छापनिवर्त्तनम्॥ ३२.७० ॥"
  },
  {
    "text": "न शक्यमेतन्मिथ्या तु कर्त्तुः मातुर्वचस्तव।\nकिञ्चित्तेऽहं विधास्यामि पुत्रस्नेहादनुग्रहम्॥ ३२.७१ ॥"
  },
  {
    "text": "कृमयो मांसमादाय प्रयास्यन्ति महीतलम्।\nकृतं तस्या वचः सत्यं त्वञ्च त्रातो भविष्यसि॥ ३२.७२ ॥"
  },
  {
    "text": "<b>ब्रह्मोवाच\t</b>\nआदित्यस्त्वब्रवीच्छायां किमर्थं तनयेषु वै।\nतुल्येष्यधिकः स्नेह एकं प्रति कृतस्त्वया॥ ३२.७३ ॥"
  },
  {
    "text": "नूनं नैषां त्वं जननी संज्ञा कापि त्वमागता।\nगिर्गुणेष्वप्यपत्येषु माता शापं न दास्यति॥ ३२.७४ ॥"
  },
  {
    "text": "सा तत्परिहरन्ती च शापाद्‌भीता तदा रवेः।\nकथयामास वृत्तान्तं स श्रुत्वा श्वशुरं ययौ॥ ३२.७५ ॥"
  },
  {
    "text": "स चापि तं यथान्यमर्च्चयित्वा तदा रविम्।\nनिर्दग्धुकामं रोषेण सान्त्वयानस्तमब्रवीत्॥ ३२.७६ ॥"
  },
  {
    "text": "<b>विश्वकर्मोवाच\t</b>\nतवातितेजसा व्याप्तमिदं रूपं सुदुःसहम्।\nअसहन्ती तु तत्संज्ञा वने चरति वै तपः॥ ३२.७७ ॥"
  },
  {
    "text": "द्रक्ष्यते तां भवानद्य स्वां भार्य्यां शुभचारिणीम्।\nरूपार्थं भवतोऽरण्ये चरन्तीं सुमहात्तपः॥ ३२.७८ ॥"
  },
  {
    "text": "श्रुतं मे ब्रह्मणो ध्वाक्यं तव तेजोऽवरोधने।\nरूपं निर्वर्त्तयाम्यद्य चतव कान्तं दिवस्पते॥ ३२.७९ ॥"
  },
  {
    "text": "ततस्तथेति तं प्राह त्वष्टारं भगवान् रविः।\nततो विवस्वतो रूपं प्रागासीत्परिमण्डलम्॥ ३२.८० ॥"
  },
  {
    "text": "विश्ववकर्म्मा त्वनुज्ञातः शाकद्वीपे विवस्वता।\nभ्रमिमारोप्य तत्तेजःशातनायोपचक्रमे॥ ३२.८१ ॥"
  },
  {
    "text": "भ्रमताशेषजगतां नाभिभूतेन भास्वता।\nसमुद्राद्रिवनोपेता त्वारुरोह महो नभः॥ ३२.८२ ॥"
  },
  {
    "text": "गगनञ्चाखिलं विप्राः सचन्द्रगाहतारकम्।\nअधो गतं महाभागा बभूवाक्षिप्तमाकुलम्॥ ३२.८३ ॥"
  },
  {
    "text": "विक्षिप्तसलिलाः सर्व्वे बभूवुश्च तथार्णवाः।\nव्यभिद्यान्त महाशैलाः शीर्णसानुनिबन्धनाः॥ ३२.८४ ॥"
  },
  {
    "text": "ध्रुवाधाराण्यशेषाणि धिष्ण्यानि मुनिसत्तमाः।\nत्रुट्यद्रश्मिनिबन्धीनि बन्धनानि अधो ययुः॥ ३२.८५ ॥"
  },
  {
    "text": "वेगभ्रमणसम्पातवायुक्षिप्तां सहस्रशः।\nव्यशीर्य्यन्त महामेघा घोराविविराविणः॥ ३२.८६ ॥"
  },
  {
    "text": "भास्वद्भ्रामणंविभ्रान्तभूम्याकाशरसातलम्।\nजगदाकुलमत्यर्थं तदासीन्मुनिसत्तमाः॥ ३२.८७ ॥"
  },
  {
    "text": "त्रैलोक्यमाकुलं वीक्ष्य भ्रममाणं सुर्षयः।\nदेवाश्च ब्रह्मणा सार्द्ध भास्वन्तमभितुष्टुवुः॥ ३२.८८ ॥"
  },
  {
    "text": "आदिदेवोऽसि देवानां जातस्त्वंभूतये भुवः।\nस्वर्गस्थित्यन्तकालेषु त्रिदा भेदेन तिष्ठसि॥ ३२.८९ ॥"
  },
  {
    "text": "स्वस्ति तेऽस्तु जगन्नाथ घर्म्मवर्ष दिवाकर।\nइन्द्रादयस्तदा देवा लिख्यमानमथास्तुवन्॥ ३२.९० ॥"
  },
  {
    "text": "जय देव जगत्स्वामिन् जयाशेष जगत्पते।\nऋषयश्च ततः सप्त वसिष्ठात्रिपुरोगमाः॥ ३२.९१ ॥"
  },
  {
    "text": "तुष्टुवुर्विधैः स्तोत्रैः स्वस्ति स्वस्वीतिवादिनः।\nवेदोक्तिभिरथआग्य्राभिर्वालखित्याश्च तुष्टुवुः॥ ३२.९२ ॥"
  },
  {
    "text": "अग्निराद्याश्च भास्वन्तं लिख्यमानं मुदा युताः।\nत्वं नाथ मोक्षिणां मोक्षो ध्येयस्त्वं ध्यानिनां परः॥ ३२.९३ ॥"
  },
  {
    "text": "त्वं गतिः सर्व्वभूतानां कर्म्मकाण्डविविर्त्तिनाम्।\nसम्पूज्यस्त्वं तु देवेश शं नोऽस्तु जगतां पते॥ ३२.९४ ॥"
  },
  {
    "text": "शं नोऽस्तु द्विपदे नित्यं शं नश्चास्तु चतुष्पदे।\nततो विद्याधरगणा यक्षराक्षसपन्नगाः॥ ३२.९५ ॥"
  },
  {
    "text": "कृताञ्जलिपुटाः सर्व्वे शिरोभिः प्रणता रविम्।\nऊचुस्ते विविधा वाचो मनःश्रोत्रसुखावहाः॥ ३२.९६ ॥"
  },
  {
    "text": "सह्यां भवतु तेजस्ते भूतानां भूतभावन।\nततो हाहाहूहूश्चैव नारदस्तुम्बुरुस्तथा॥ ३२.९७ ॥"
  },
  {
    "text": "उपगायितुमारब्धा गान्धर्व्वकुशला रविम्।\nषड्जमध्यमगान्धारगानत्रयविशारदाः॥ ३२.९८ ॥"
  },
  {
    "text": "मूर्च्छनाभिश्च तालैश्च सम्प्रयोगैः सुखप्रदम्।\nविश्वाची च घृताची च उर्व्वश्यथ तिलोत्तमा॥ ३२.९९ ॥"
  },
  {
    "text": "मेनका सहजन्या च रम्भा चाप्सरसांवराऽ\nननृतुर्जगतामीशे लिख्यमाने विभावसौ॥ ३२.१०० ॥"
  },
  {
    "text": "भावहासविलासाद्यान् कुर्व्वत्योऽभिनयान्बहून्।\nप्रावाद्यन्त ततस्तत्र वीणा वेष्वादिझर्झराः॥ ३२.१०१ ॥"
  },
  {
    "text": "पणवाः पुष्कराश्चैव मृदङ्गाः पटहानकाः।\nदेवदुन्दुभयः शङखाः शतशोऽथ सहस्रशः॥ ३२.१०२ ॥"
  },
  {
    "text": "गायद्‌भिश्चैव नृत्यद्‌भिर्गन्धर्व्वै रप्सरोगणैः।\nतूर्य्यवादित्रघोषैश्च सर्व्वं कोलाहलीकृतम्॥ ३२.१०३ ॥"
  },
  {
    "text": "ततः कृताञ्जलिपुटा भक्तिनम्रात्ममूर्त्तयः।\nलिख्यमानं सहस्रांशुं प्रणेमुः सर्व्वदेवताः॥ ३२.१०४ ॥"
  },
  {
    "text": "ततः कोलाहले तस्मिन् सर्व्वदेवसमागमे।\nतेजसः शातनं चक्रे विश्वकर्म्मा शनैः शनैः॥ ३२.१०५ ॥"
  },
  {
    "text": "आजानुलिखितश्चासौ निपुणं विश्वकर्म्मणा।\nनाभ्यनन्दत्तु लिखनं ततस्तेनावतारितः॥ ३२.१०६ ॥"
  },
  {
    "text": "न तु निर्भर्त्सितं रूपं तेजसो हननेन तु।\nकान्तात्कान्ततरं रूपमधिकं शुशुभे ततः॥ ३२.१०७ ॥"
  },
  {
    "text": "इति हिमजलघर्म्मकालहेतोर्हरकमलासनविष्णुसंस्तुतस्य।\nतदुपरि लिखनं निशम्य भानोर्व्रजति दिवाकरलोकमायुषोऽन्ते॥ ३२.१०८ ॥"
  },
  {
    "text": "एवं जन्म रवेः पूर्व्वं बभूव मुनिसत्तमाः।\nरूपञ्च परमं तस्य मया सम्परिकोर्त्तितम्॥ ३२.१०९ ॥"
  },
  {
    "text": "इति श्रीब्राह्मे महापुराणे मार्त्तण्डजन्मशरीरलिखनं नाम द्वात्रिंशोऽध्यायः॥ ३२ ॥"
  }
]