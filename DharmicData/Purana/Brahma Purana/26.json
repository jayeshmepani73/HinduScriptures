[
  {
    "text": "<b>तत्रादौ स्वयम्भूब्रह्मर्षिसंवादवर्णनम्\t</b>\n<b>मुनय ऊचुः\t</b>\nपृथिव्यामुत्तमां भूमिं धर्म्मकामार्थमोक्षदाम्।\nतीर्थानामुत्तमं तीर्थं ब्रूहि नो वदातांवर॥ २६.१ ॥"
  },
  {
    "text": "<b>लोमहर्षण उवाच\t</b>\nइमं प्रश्नं मम गरुं पप्रच्छुर्म्मुनयः पुरा।\nतमहं सम्प्रक्ष्यामि यत्पृच्छध्वं द्विजोत्तमाः॥ २६.२ ॥"
  },
  {
    "text": "स्वाश्रमे सुमहापुण्ये नानापुष्पोपशोभिते।\nनानाद्रुमलताकीर्णे नानामृगगणैर्युते॥ २६.३ ॥"
  },
  {
    "text": "पुन्नागैः कर्णिकारैश्च सरलैर्देवदारुभिः।\nशालैस्तालैस्तमालैश्च पनसैर्धवखादिरैः॥ २६.४ ॥"
  },
  {
    "text": "पाटलाशोकबकुलैः करवीरैः सचम्पकैः।\nअन्यैस्च विविधैर्वृक्षैर्नानापुष्पोपसोभितैः॥ २६.५ ॥"
  },
  {
    "text": "कुरुक्षेत्रे समासानं व्यासं मतिमतां वरम्।\nमहाभारतकर्त्तार सर्व्वशस्त्रविशारदम्॥ २६.६ ॥"
  },
  {
    "text": "अध्यात्मनिष्ठं सर्व्वज्ञं सर्व्वभूतहिते रतम्।\nपुरामागमवक्तारं वेदवेदाङ्गपारगम्॥ २६.७ ॥"
  },
  {
    "text": "पराशरसुतं शान्तं पद्मपत्रायतेक्षणम्।\nद्रष्टुमभ्याययुः प्रीत्या मुनयः संशितव्रताः॥ २६.८ ॥"
  },
  {
    "text": "कश्यपो जमदग्निश्च भरद्वाजोऽथ गौतम्।\nवसिष्ठो जैमिनिर्धौम्यो मार्कण्डेयोऽथ वाल्मिकिः॥ २६.९ ॥"
  },
  {
    "text": "विश्वामित्रः शतानन्दो वात्स्यो गार्ग्योऽथ आसुरिः।\nसुमन्तुर्भार्गवो नाम कण्वो मेधातिथिर्गुरुः॥ २६.१० ॥"
  },
  {
    "text": "माण्डव्यश्च्यवनो धूम्रो ह्यसितो देवलस्तथा।\nमैद्‌गल्यस्तृणयज्ञस्च दुर्व्वासा लोमशस्तथा॥ २६.११ ॥"
  },
  {
    "text": "संवर्तः कौशिको रैभ्यो मैत्रेयो हरितस्तथा।\nशाण्डिल्यश्च विभाण्डश्च दुर्व्वासा लोमशस्तथा॥ २६.१२ ॥"
  },
  {
    "text": "नारदः पर्व्वतश्चैव वैशम्पायनगालवौ।\nभास्करिः पूरणः सूतः पुलस्त्यः कपिलस्तथा॥ २६.१३ ॥"
  },
  {
    "text": "उलूकः पुलहो वायुर्देवस्थानश्चतुर्भुजः।\nसनत्कुमारः पैलश्च कुष्णः कृष्णनुभौतिकः॥ २६.१४ ॥"
  },
  {
    "text": "एतैर्म्मुनिवरैश्चान्यैर्वृतः सत्यवतीसुतः।\nरराज स मुनिः श्रोमान् नक्षत्रैरिवल चन्द्रमाः॥ २६.१५ ॥"
  },
  {
    "text": "तानागतान्मुनीन् सर्व्वान् पूजयामास वेदवित्।\nतेऽपि तं प्रतिपूज्यैव कथां चक्रुः परस्परम्॥ २६.१६\nकथान्ते ते मुनिश्रेष्ठाः कृष्णां सत्यवतीसुतम्।\nपप्रच्छुः सशयं सर्व्वे तपोवननिवासिनः॥ २६.१७ ॥"
  },
  {
    "text": "<b>नुनय ऊचुः\t</b>\nमुने वेदांश्च शास्त्राणि पुराणागमभारतम्।\nभूतं भव्यं भविष्यञ्च सर्व्वजानासि वाङ्मयम्॥ २६.१८ ॥"
  },
  {
    "text": "कष्टेऽस्मिन् दुःखबहुले निःसारे भवसागरे।\nरागग्राहाकुले रौद्रे विषयदकसंप्लवे॥ २६.१९ ॥"
  },
  {
    "text": "इन्द्रियावर्त्तकलिले दृष्टोर्मिशतसङ्कुले।\nमोहपङ्काविले दुर्गे लोभगम्भीरदुस्तरे॥ २६.२० ॥"
  },
  {
    "text": "निमज्जज्जगदालोक्य निरालम्बमचेतनम्।\nपृच्छामस्त्वां महाभागं ब्रूहि नो मुनिसत्तम?॥ २६.२१ ॥"
  },
  {
    "text": "श्रेयः किमत्र संसारे भैरवे लोमहर्षणे।\nउपदेशप्रदानेन लोकानुद्धर्त्तुमर्हसि॥ २६.२२ ॥"
  },
  {
    "text": "दुर्लभं परमं क्षेत्रं वक्तुमर्हसि मोभदम्।\nपृथिव्यां कर्म्ममूमिञ्च श्रोतुमिच्छामहे वयम्॥ २६.२३ ॥"
  },
  {
    "text": "कृत्वा किल नरः सम्यक् कर्म्मभूमौ यथोदितम्।\nप्राप्नोति परमां सिद्धिं नरकञ्च विकर्म्मतः॥ २६.२४ ॥"
  },
  {
    "text": "मोक्षक्षेत्रे तथा मोत्रं प्राप्नोति पुरुषः सुधीः।\nतस्माद् ब्रूहि महाप्राज्ञ यत्पृष्टोऽसि द्विजोत्तम?॥। २६.२५ ॥"
  },
  {
    "text": "श्रुत्वा तु वचनं तेषां मुनीनां भावितात्मनाम्।\nव्यासः प्रोवाच भगवान्‌भूतभव्यभविष्यवित्॥ २६.२६ ॥"
  },
  {
    "text": "<b>व्यास उवाच\t</b>\nश्रुणुध्वं मुनयः सर्व्वे वक्ष्यामि यदि पृच्छथ।\nयःसंवादोऽभवत् पूर्व्वमृषीणां ब्रह्मण सह॥ २६.२७ ॥"
  },
  {
    "text": "मेरृपृष्ठे तु विस्तीर्णे नानारत्नविभूषिते।\nनानाद्रुमलताकीर्णे नानापुष्पेपशोभिते॥ २६.२८ ॥"
  },
  {
    "text": "नानापक्षिरुते रम्ये नानाप्रसवनाकुले।\nनानासत्त्वसमाकीर्णे नानाश्चर्य्यसमन्विते॥ २६.२९ ॥"
  },
  {
    "text": "नानावर्णशिलाकीर्णे नानाधातुविभूषिते।\nनानामुनिजनाकीर्णे नानाश्रमसमन्विते॥ २६.३० ॥"
  },
  {
    "text": "नत्रासीने जगन्नाथं जगद्‌योनिं यतुर्मखम्।\nजगत्पतिं जगद्वन्धं जगदाधारमीश्वरम्॥ २६.३१ ॥"
  },
  {
    "text": "देवदानवगन्धर्व्वैर्यक्षविद्याधरोरगैः।\nमुनिसिद्धाप्सरोभिश्च वृतमन्यैर्दिवालयैः॥ २६.३२ ॥"
  },
  {
    "text": "क्रेचित् स्तुवन्ति तं देवं कोचिद्‌गायन्ति चाग्रतः।\nकोचिद्वाद्यानि वाद्यन्ते केचिन्न्‌त्यन्ति चापरे॥ २६.३३ ॥"
  },
  {
    "text": "एवं प्रमुदिते काले सर्व्वभूतसमागमे।\nनानाकुसुमगन्धाढ्‌ये दक्षिणानिलसेविते॥ २६.३४ ॥"
  },
  {
    "text": "भृग्वाद्यास्तं तदा देवं प्रणिपत्य पितामहम्।\nइममर्थमृषिवराः। प्रपच्छुः पितरं द्विजाः॥ २६.३५ ॥"
  },
  {
    "text": "<b>ऋषय ऊचुः।\t</b>\nभगवञ्श्रोतुमिच्छामः कर्म्मभूमिं महीतले।\nवक्तुमर्हसि देवेश मोक्षक्षेत्रञ्च दुर्लभम्॥ २६.३६ ॥"
  },
  {
    "text": "<b>व्यास उवाच\t</b>\nतेषां ववनमाकर्ण्य प्राह ब्रह्म सुरेरवरः।\nपप्रच्छुस्ते यथा प्रश्नं तत्सर्व्व मुनिसत्तमाः॥ २६.३७ ॥"
  },
  {
    "text": "इति श्रीब्राह्मे महापुराणे स्वयम्भूब्रह्मर्षिसंवादे प्रश्ननिरूपणं नामषड्‌विंशोऽध्यायः॥ २६ ॥"
  }
]