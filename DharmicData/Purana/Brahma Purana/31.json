[
  {
    "text": "<b>आदित्यमाहात्म्यवर्णनम्\t</b>\n<b>ब्रह्मोवाच\t</b>\nआदित्यमूलमखिलं त्रैलोक्यं मुनिसत्तमाः।\nभवत्यस्माज्जगत् सर्व्व सदेवासुरमानुषम्॥ ३१.१ ॥"
  },
  {
    "text": "रुद्रोपेन्द्रमहेन्द्राणां विप्रेन्द्र त्रिदिवौकसाम्।\nमहाद्युतिमताञ्चैव तेजोऽयं सार्व्वलौकिकम्॥ ३१.२ ॥"
  },
  {
    "text": "सर्व्वात्मा सर्व्वलोकेशो देवदेः प्रजापतिः।\nसूर्य्य एव त्रिलोकस्य मूलं परमदैवतम्॥ ३१.३ ॥"
  },
  {
    "text": "अग्नौ प्रास्ताहुतिः सम्यगादित्यमुपतिष्ठे।\nआदित्याज्जायते वृष्टिर्वृष्टेरन्नं ततः प्रजाः॥ ३१.४ ॥"
  },
  {
    "text": "सूर्य्यात् प्रसूयते सर्व्वं तत्र तैव प्रलीयते।\nभावाभावौ हि लोकानामादित्यान्निः सृतौ पुरा॥ ३१.५ ॥"
  },
  {
    "text": "एतत्तु ध्यानिनां ध्यानं मोक्षस्चाप्येष मोक्षिणाम्।\nतत्र गच्छन्ति निर्व्वाणं जायन्तेऽस्मात् पुनः॥ ३१.६ ॥"
  },
  {
    "text": "क्षणा मुहूर्त्ता दिवसा निशा पक्षाश्च नित्यशः।\nमासाः संवत्सराश्चैव ऋतवश्च युगानि च॥ ३१.७ ॥"
  },
  {
    "text": "अयादित्यादृते ह्येषां कालसंख्या न विद्यते।\nकालादृते न नियमो नाग्नौ विहरमक्रिया॥ ३१.८ ॥"
  },
  {
    "text": "ऋतूनामविभागस्च ततः पुष्पफलं कुतः।\nकुतो वै शस्यनिष्पत्तिस्तृणौषधिगणः कुतः॥ ३१.९ ॥"
  },
  {
    "text": "अभावो व्यवहाराणां जन्तूनां दिवि चेह च।\nजगत्प्रभावाद्विशते भास्कराद्वारितस्करात्॥ ३१.१० ॥"
  },
  {
    "text": "नावृष्ट्‌या तपते सूर्य्यो नावृष्ट्या परिशुष्यति।\nनावृष्ट्या परिधिं धत्ते वारिमा दीप्यते रविः॥ ३१.११ ॥"
  },
  {
    "text": "वसन्ते कपिलः सूर्य्यो ग्रीष्मे काञ्चनसन्निभः।\nश्वेतो वर्षासु वर्णेन पाण्डुः शरदि भास्करः॥ ३१.१२ ॥"
  },
  {
    "text": "हेमन्ते ताम्रवर्णाभः शिशिरे लोहितो रविः।\nइति वर्णाः समाख्याताः सूर्य्यस्य ऋतुसम्भवाः॥ ३१.१३ ॥"
  },
  {
    "text": "ऋतुस्वभाववर्णैश्च सूर्य्यः क्षेमसुभिक्षकृत्।\nअथादित्यस्य नामानि सामान्यानि द्विजोत्तमाः॥ ३१.१४ ॥"
  },
  {
    "text": "द्वादशैव पृथक्त्वेन तानि वक्ष्याम्यशेषतः।\nआदित्यः सविता सूर्य्यो मिहिरोऽर्कः प्रभाकरः॥ ३१.१५ ॥"
  },
  {
    "text": "मार्त्तण्डो भास्करो भानुश्चित्रभानुर्दिवाकरः।\nरविर्द्वाशभिस्तेषां ज्ञेयः सामान्यनामभिः॥ ३१.१६ ॥"
  },
  {
    "text": "विष्णुर्धाता भगः पूषा मित्रेन्द्रौ वरुणोऽर्य्यमा।\nविवस्वानंशुमांस्त्वष्टा पर्जन्यो द्वादशः स्मृतः॥ ३१.१७ ॥"
  },
  {
    "text": "इत्येते द्वादशादित्याः पृथक्त्वेन व्यवस्थिताः।\nउत्तिष्ठन्ति सदा ह्येते मासैर्द्वादशभिः क्रमात्॥ ३१.१८ ॥"
  },
  {
    "text": "विष्णुस्तपति चैत्रे तु वैशाखे चार्य्यमा तथा।\nविवस्वान् ज्यैष्ठमासे तु आषाढे चांशुमान् स्मृतः॥ ३१.१९ ॥"
  },
  {
    "text": "पर्ज्जन्यः श्रावणे मासि वरुणः प्रौष्ठसंज्ञके।\nइन्द्र आश्ववयुजे मासि धाता तपति कार्त्तिके॥ ३१.२० ॥"
  },
  {
    "text": "मार्गशीर्षे तथा मित्रः पौषे पूषा दिवाकरः।\nमाघे भगस्तु विज्ञेयस्त्वष्टा तपति फाल्गुने॥ ३१.२१ ॥"
  },
  {
    "text": "शतैर्द्वाशभिर्विष्णू रश्मिभिर्दोप्यते सदा।\nदीप्यते गोसहस्रेण शतैश्च त्रिभिरर्य्यमा॥ ३१.२२ ॥"
  },
  {
    "text": "द्विःमप्तकैर्विवस्वांस्तु अंशुमान् पञ्चभिस्त्रिभिः।\nविवस्वानिव पर्ज्जन्यो वरुणस्चार्य्यमा तथा॥ ३१.२३ ॥"
  },
  {
    "text": "मित्रवद्‌भगवांस्त्वष्टा सहस्रेण शतेन च।\nइन्द्रस्तु द्विगुणैः षड्‌भिर्धानैकादशभिः शतैः॥ ३१.२४ ॥"
  },
  {
    "text": "सहस्रेम तु मित्रो वै पूषा तु नवभिःशतैः।\nउत्तरोपक्रमेऽर्कस्य वर्द्धन्ते रश्मयस्तथा॥ ३१.२५ ॥"
  },
  {
    "text": "दक्षिणोपक्रमे भूयो हसन्ते सूर्य्यरस्मयः।\nएवं रश्मिसहस्रन्तु सूर्य्यलोकादनुग्रहम्॥ ३१.२६ ॥"
  },
  {
    "text": "एवं नाम्नां चतुर्विंशदेक एषां प्रकीर्त्तितः।\nविस्तरेण सहस्रन्तु पुनरन्यत् प्रकोर्त्तितम्॥ ३१.२७ ॥"
  },
  {
    "text": "<b>मुनय ऊचुः\t</b>\nये तन्नामसहस्रेम स्तुवन्त्यर्कं प्रजापते।\nतेषां भवति किं पुण्यं गतिश्च परमेश्वर॥ ३१.२८ ॥"
  },
  {
    "text": "<b>ब्रह्मोवाच\t</b>\nश्रृणुध्वं मुनिशाद्‌र्दूलाः सारभूतं सनातनम्।\nअलं नामसहस्रेम पठन्नेवं स्तवं शुभम्॥ ३१.२९ ॥"
  },
  {
    "text": "यानि नामानि गुह्यानि पवित्राणि शुभानि च।\nतानि वः कीर्त्तयिष्यामि श्रृणुध्वं भारस्कस्य वै॥ ३१.३० ॥"
  },
  {
    "text": "विकर्त्तनो विवस्वांश्च मार्त्तण्डो भास्करो रविः।\nलोकप्रकाशकः श्रीमाँल्लोकचक्षुर्महेश्वरः॥ ३१.३१ ॥"
  },
  {
    "text": "लोकसाक्षी त्रिलोकेशः कर्त्ता हर्त्ता तमिस्रहा।\nतपनस्तापनश्चैव शुचिः सप्ताश्ववाहनः॥ ३१.३२ ॥"
  },
  {
    "text": "गभस्तिहस्तो ब्रह्मा च सर्व्वदेवनमस्कृतः।\nएकविंशतिरित्येष स्तव इष्टः सदा रवेः॥ ३१.३३ ॥"
  },
  {
    "text": "शरीरारोग्यदश्चैव धनवृद्धियशस्करः।\nस्तवराज इति ख्यातिस्त्रिषु लोकेषु विश्रुतः॥ ३१.३४ ॥"
  },
  {
    "text": "य एतेन द्विजश्रेष्ठा द्विसन्ध्येऽस्तमनोदये।\nस्तौति सूर्य्यं शुचिर्भूत्वा सर्व्वपापैः प्रमुच्यते॥ ३१.३५ ॥"
  },
  {
    "text": "मानसं वाचिकं वापि देहजं कर्म्मजं तथा।\nएकजप्येन तत्‌सर्व्वं नश्यत्यर्कस्य सन्निधौ॥ ३१.३६ ॥"
  },
  {
    "text": "एकजप्यश्च होमश्च सन्ध्योपासनमेव च।\nधूपमन्त्रार्घ्यमन्त्रश्च बलिमन्त्रस्तथैव च॥ ३१.३७ ॥"
  },
  {
    "text": "अन्नप्रदाने दाने च प्रणिपाते प्रदक्षिणे।\nपूजितोऽयं महामन्त्रः सर्व्वपापहरः शुभः॥ ३१.३८ ॥"
  },
  {
    "text": "तस्माद्‌यूयं प्रयत्नेन स्तवेनानेन वै द्विजाः।\nस्तुवीध्वं वरदं देवं सर्व्वकामफलप्रदम्॥ ३१.३९ ॥"
  },
  {
    "text": "इति श्रीब्राह्मे महापुराणे मार्त्तण्डस्यैकविंशतिनामानुकीर्त्तनं नाम एकत्रिंशोऽध्यायः॥ ३१ ॥"
  }
]