[
  {
    "text": "गते शक्र तु गोपालाः कृष्णमक्लिष्टकारिणम् ।\nऊचुः प्रीत्या धृतं दृष्ट्वा तेन गोवर्द्धनाचलम् ।। ५-१३-१ ।।"
  },
  {
    "text": "वयमस्मान्महाबाहो! भवता महतो भयात् ।\nगावश्व भवता त्राता गिरिधारणकर्म्मणा ।। ५-१३-२ ।।"
  },
  {
    "text": "बालीक्रीड़ेयमतुला गोपालत्वं जुगुप्सितम् ।\nदिव्यञ्च कर्म्म भवतः किमेतत् तात!कथ्यताम् ।। ५-१३-३ ।।"
  },
  {
    "text": "कालियो दमितस्तोये प्रलम्बो विनिपातितः ।\nधृतो गोवर्द्धनश्वायं शङ्कितानि मनांसि नः ।। ५-१३-४ ।।"
  },
  {
    "text": "सत्यं सत्यं हरेः पादौ शापामीऽमितविक्रम ।\nयथा त्वद्रीर्य्यमालोक्य न त्वां मन्यामहे नरम् ।। ५-१३-५ ।।"
  },
  {
    "text": "प्रीतिः सस्त्रीकुमारस्य व्रजस्य तव केशव!\nकर्म्म चेदमशक्यं यत् समस्तैस्त्रिदशैरपि ।। ५-१३-६ ।।"
  },
  {
    "text": "बालत्वं चातिवीर्य्यञ्च जन्म जास्मास्वशोभनम् ।\nचिन्त्यमानममेयात्मन्!शङ्कां कृष्ण प्रयच्छति ।। ५-१३-७ ।।"
  },
  {
    "text": "देवो वा दानवो वा त्वं यक्षो गन्धर्व्व एव वा ।\nकिं वास्माकं विचारेण बान्धवोऽसि नमोऽस्तु ते ।। ५-१३-८ ।।"
  },
  {
    "text": "क्षणं भूत्वा त्वसौ तूष्णीं किञ्चित् प्रणयकोपवान् ।\nइत्येवमुक्तस्तैर्गोपैः कृष्णोऽप्याह महामुने ।। ५-१३-९ ।।"
  },
  {
    "text": "मत्सम्बन्धेन भो गोपा! यदि लज्जा न जायते ।\nशलाध्यो वाहं ततऋः किं वो विचारेण प्रयोजनम् ।। ५-१३-१० ।।"
  },
  {
    "text": "यदि वोऽस्ति मयि प्रीतिः श्लाध्योऽहं भवतां यदि ।\nतदात्मबन्धुसदृशी बुद्धिर्वः क्रियतां मयि ।। ५-१३-११ ।।"
  },
  {
    "text": "नाहं देवो न गन्धर्व्वो न यक्षो न च दानवः ।\nअहं वो बान्धवो जातो नास्ति चिन्त्यमतोऽन्यथा ।। ५-१३-१२ ।।"
  },
  {
    "text": "इति श्रुत्वा हरेर्वाक्यं बद्धमौनास्ततो वनम् ।\nययूर्गोपा महाभाग!तस्मिन् प्रणयकोपितनि ।। ५-१३-१३ ।।"
  },
  {
    "text": "कृष्णस्तु विमलं व्योम शरच्चन्द्रस्य चन्दिरकाम् ।\nतथा कुमुदिनीं फुल्लामामोदितदिगन्तराम् ।। ५-१३-१४ ।।"
  },
  {
    "text": "वनराजिं तथा कूजदूभृङ्गमालां मनोरमाम् ।\nविलोक्य सह गोपीभिर्मनश्वक्र रतिं प्रति ।। ५-१३-१५ ।।"
  },
  {
    "text": "सह रामेणा मधुरमतीव वनिताप्रियम् ।\nजगौ कलपदं शौरिर्नानातन्त्री-कृतव्रतम् ।। ५-१३-१६ ।।"
  },
  {
    "text": "रम्यं गीतध्वनि श्रत्वा सन्त्यज्यावसथांस्तदा ।\nआजग्मुस्त्वरिता गोप्यो यत्रास्ते मधृसूदनः ।। ५-१३-१७ ।।"
  },
  {
    "text": "शनैः शनैर्ज्जगौ गोपी काचित् तस्य लयानुगम् ।\nदत्तावधाना काचित्तू तमेव मनसास्मरत् ।। ५-१३-१८ ।।"
  },
  {
    "text": "काचित् कृष्णेति कृष्णेति प्रेक्त्वा लज्जामुपागता ।\nययौ च काचित् प्रेमान्धा ततपार्श्वमविलज्जिता ।। ५-१३-१९ ।।"
  },
  {
    "text": "काचिदावसथस्यान्तः स्थिता दृष्ट्वा बहिर्गुरून् ।\nतन्मयत्वेन गोविन्दं दध्यौ मीलितलोचना ।। ५-१३-२० ।।"
  },
  {
    "text": "तच्विन्ताविपुलाह्लाद-क्षीणपुणयचया तथा ।\nतदप्राप्ति-महादुःविलीनाशेषपातका ।। ५-१३-२१ ।।"
  },
  {
    "text": "चिन्तयन्ती जगत्सूतिं परब्रह्मस्वरूपिणम् ।\nनिरुच्छ्वासतया मुक्ति गतान्या गोपकन्यका ।। ५-१३-२२ ।।"
  },
  {
    "text": "गोपीपरिवृतो रात्रि शरचन्द्रमनोरमाम् ।\nमानयामास गोविन्दो रासारम्भरसोत्सुकः ।। ५-१३-२३ ।।"
  },
  {
    "text": "गोप्यश्व वृन्दशः कृष्णचेष्टास्वायत्तमूर्त्तयः ।\nअन्यदेशं गते कृष्णो चेरुर्वृन्दावमान्तरम् ।। ५-१३-२४ ।।"
  },
  {
    "text": "कृष्णो निरुद्धह्टदया इदसूचुः परस्परम् ।\nकृष्णोऽहमेतल्ललितं व्रजाम्यालोक्यतां गतिः ।\nअन्या ब्रवीति कष्णस्य मम गीतिर्निशम्यताम् ।। ५-१३-२५ ।।"
  },
  {
    "text": "दुषृकालिय!तिष्ठात्र कृणोऽहमिति चापरा ।\nबाहुमास्फोठ्य कृष्णस्य लीलासर्व्वस्वमाददे ।। ५-१३-२६ ।।"
  },
  {
    "text": "अन्यां ब्रवीति भो गोपा!निः शङ्कः स्थीयतामिह ।\nअलं बृष्टिभयेनात्र धृतो गोवर्द्धनो मया ।। ५-१३-२७ ।।"
  },
  {
    "text": "धेनुकोऽयं मया क्षिप्तो विचरन्लु यथेच्छया ।\nगोपी ब्रवीति वै चान्या कृष्मालीलानुकारिणी ।। ५-१३-२८ ।।"
  },
  {
    "text": "एवं नानाप्रकारासु कृष्णचेष्टासु तास्तदा ।\nगोप्या व्यग्राः समं चरू रम्य वृन्दावनान्तरम् ।। ५-१३-२९ ।।"
  },
  {
    "text": "विलोक्यैका भुवं प्राह् गोपी गोपवराङ्गना ।\nपुलकाञ्चितसर्व्वाङ्गी विकाशि-नयनोत्पला ।। ५-१३-३० ।।"
  },
  {
    "text": "ध्वजवज्राङ्कु शाब्जाङ्क-रेखावन्त्यालि पश्यत ।\nपदान्येतानि कृष्णस्य लीलालङ्कृतगामिनः ।। ५-१३-३१ ।।"
  },
  {
    "text": "कापि तेम समं याता कृतपुण्या मदालसा ।\nपदानि तस्याश्चैतानि घनान्यल्पतनूनि च ।। ५-१३-३२ ।।"
  },
  {
    "text": "पुष्पावचयमत्रोच्चैश्वक्रे दामोदरो ध्रु वम् ।\nयेनाग्राक्रान्तिमात्राणि पदान्यत्र महात्मनः ।। ५-१३-३३ ।।"
  },
  {
    "text": "अत्रोपविश्य सा तेन कापि पुष्पैरलङ्कृता ।\nअन्यजन्मनि सर्व्वात्मा विष्णुरभ्यर्ज्वितो यया।। ५-१३-३४ ।।"
  },
  {
    "text": "पुष्पबन्धनसम्मान-कृतमानामपास्य ताम् ।\nनन्दगोपसुतो यातो मार्गेणानेन पश्यत ।। ५-१३-३५ ।।"
  },
  {
    "text": "अनुयानेऽसमर्थान्या नितम्बभरमन्थरा ।\nया गन्तव्ये द्रुतं याति निम्रपादाग्रसंस्थितिः ।। ५-१३-३६ ।।"
  },
  {
    "text": "हस्तन्यस्ताग्रहस्तेयं तेन याति तथा सखि!\nअनायत्तपदन्यासा लक्ष्यते पदपद्धतिः ।। ५-१३-३७ ।।"
  },
  {
    "text": "हस्तसंस्पर्शमात्रेण धूर्त्तेनैषा विमानिता ।\nनैराश्यमन्दगामिन्या निवुत्तं लक्ष्यते पदम ।। ५-१३-३८ ।।"
  },
  {
    "text": "नूनमुक्ता त्वरामीति पुनरेष्यामि तेऽन्तिकम् ।\nतेन कृष्णेन येनैषा त्वरिता पदपद्धतिः ।। ५-१३-३९ ।।"
  },
  {
    "text": "प्रविष्टो गहनं कृष्णः पदमत्र न लक्ष्यते ।\nनिवर्त्तध्व शशाङ्कस्य नैतद्दीधितिगोचरे ।। ५-१३-४० ।।"
  },
  {
    "text": "निवृत्तास्तास्ततो गोप्यो निराशाः कृष्णदर्शने ।\nयमुनातीरमागत्य जगुस्तज्वरितं तदा ।। ५-१३-४१ ।।"
  },
  {
    "text": "ततो ददृशुरायान्तं विकाशिमुखपङ्कजम् ।\nगोप्यस्त्रैलोक्यगोप्तारं कृष्णमक्लिष्टचेष्टितम् ।। ५-१३-४२ ।।"
  },
  {
    "text": "काचिदालोक्य गोविन्दमायान्तमतिहर्षिता ।\nकूष्ण् कृष्णेति कृष्णेति प्राह नान्यदुदैरयत् ।। ५-१३-४३ ।।"
  },
  {
    "text": "काचिदू भ्रू भङ्गुरं कृत्वा ललाटफलकं हरिम् ।\nविलोक्य नैत्रभृङ्गाभ्यां पपौ यन्मुखपङ्कजम् ।। ५-१३-४४ ।।"
  },
  {
    "text": "काचिदालोक्य गोविन्दं निमीलित-विलोचना ।\nतस्यैव रूपं ध्यायन्ती योगारूढ़ेव चाबभौ ।। ५-१३-४५ ।।"
  },
  {
    "text": "ततः काश्वित् प्रियालापैः काश्विदू भ्रू भङ्गवीक्षणः ।\nनिन्येऽनुनयमन्याञ्च करस्पर्शेन माघवः ।। ५-१३-४६ ।।"
  },
  {
    "text": "ताभिः प्रसन्नचित्तामभिर्गोपीभिः सह सादरम् ।\nरराम रासगोष्ठीभिरुदारचरितो हरिः ।। ५-१३-४७ ।।"
  },
  {
    "text": "रासमणडलबन्धोऽपि कृष्णपार्श्वमनुजूझता ।\nगोपीजनेन नैवाभूदेकस्थानस्थिरात्मना ।। ५-१३-४८ ।।"
  },
  {
    "text": "हर्ते प्रगृह्य चैकैकां गोपिकां रासमणडलीम् ।\nचकार तत्करस्पर्श-निमीलितदृशं हरिः ।। ५-१३-४९ ।।"
  },
  {
    "text": "ततः स ववृते रासश्वलदूवलयनिः स्वनः ।\nअनुयातशरतूकाव्यगेयगीतिरनुक्रमात् ।। ५-१३-५० ।।"
  },
  {
    "text": "कृष्णाः शरज्वन्द्रमसं कौमुदीं कुमुदाकरम् ।\nजगौ गोपीजनस्त्वेकं कूष्णनाम पुनः पुनः ।। ५-१३-५१ ।।"
  },
  {
    "text": "परिवर्त्तश्रमेणोक चलदूवलयलापिनीम् ।\nददौ बाहुलतां स्कन्धे गोपी मधुनिघातिनः ।। ५-१३-५२ ।।"
  },
  {
    "text": "काचित् प्रविलसदूबाहुः परिरभ्य चुचुम्ब तम् ।\nगोपी गीतस्तुतिव्याज-निपुणा मधुसूदनम् ।। ५-१३-५३ ।।"
  },
  {
    "text": "गोपी-कपोल-संश्लेषमभिपत्य हरेभुर्जौ ।\nपुलकोदूगमशस्याय स्वेदाम्बुघनतां गतौ ।। ५-१३-५४ ।।"
  },
  {
    "text": "रासगेयं जगौ कृष्णेति यावत् तारतरध्वनिः ।\nसाधु कृष्णेति कृष्णेतितावत् ता द्रिगुणं अगुः ।। ५-१३-५५ ।।"
  },
  {
    "text": "गते तु गमनं चक्रु र्वलने सम्मुखं ययुः ।\nप्रतिलोमानुलोमाब्यां भेजुर्गोपाङ्गना हरिम् ।। ५-१३-५६ ।।"
  },
  {
    "text": "स तथा सह गोपीभी रराम मघुसूदनः ।\nयथाब्दकोटिप्रमितः क्षणस्तेन विनामवत् ।। ५-१३-५७ ।।"
  },
  {
    "text": "ता वार्य्यमाणाः पतिभिः पितृभिर्भ्रातृभिस्तथा ।\nकृष्णां गोपाङ्गना रात्रौ रमयन्ति रतिप्रियाः ।। ५-१३-५८ ।।"
  },
  {
    "text": "सोऽपि कैशोरकवयो मानयन् मधुसूदनः ।\nरेमे ताभिरमेयात्मा क्षपासु क्षपिताहितः ।। ५-१३-५९ ।।"
  },
  {
    "text": "तद्भर्त्तृषु तथा तासु सर्व्वभूतेषु चेश्वरः ।\nआत्मखरूपरूपोऽसौ व्याप्य सर्व्वमवस्थितः ।। ५-१३-६० ।।"
  },
  {
    "text": "यथा समस्तभूतेषु नभोऽग्रिः पृथिवी जलम् ।\nवायुश्वात्मा तथैवासौ व्याप्य सर्व्वमवस्थितः ।। ५-१३-६१ ।।"
  }
]