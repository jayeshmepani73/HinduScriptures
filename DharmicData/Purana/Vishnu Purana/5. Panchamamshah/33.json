[
  {
    "text": "श्रीपराशर उवाच\nबाणोपि प्रणिपत्याग्रे मैत्रेयाह त्रिलोचनम्\nदेव बाहुसहस्रेण निर्विण्णोस्म्याहवं विना  १\nकच्चिन्ममैषां बाहूनां साफल्यजनको रणः\nभविष्यति विना युद्धं भाराय मम किं भुजैः  २\nश्रीशंकर उवाच\nमयूरध्वजभंगस्ते यदा बाण भविष्यति\nपिशिताशिजनानंदं प्राप्स्यसे त्वं तदा रणम्  ३\nश्रीपराशर उवाच\nततः प्रणम्य वरदं शंभुमभ्यागतो गृहम्\nसभग्नं ध्वजमालोक्य हृष्टो हर्षं पुनर्ययौ  ४\nएतस्मिन्नेव काले तु योगविद्याबलेन तम्\nअनिरुद्धमथानिन्ये चित्रलेखा वराप्सराः  ५\nकन्यांतःपुरमभ्येत्य रममाणं सहोषया\nविज्ञाय रक्षिणो गत्वा शशंसुर्दैत्यभूपतेः  ६\nव्यादिष्टं किंकराणां तु सैन्यं तेन महात्मना\nजघान परिघं घोरमादाय परवीरहा  ७\nहतेषु तेषु बाणोपि रथस्थस्तद्वधोद्यतः\nयुध्यमानो यथाशक्ति यदुवीरेण निर्जितः  ८\nमायया युयुधे तेन स तदा मंत्रिचोदितः\nततस्तं पन्नगास्त्रेण बबंध यदुनंदनम्  ९\nद्वारवत्यां क्व यातोऽसावनिरुद्धेति जल्पताम्\nयदूनामाचचक्षे तं बद्धं बाणेन नारदः  १०\nतं शोणितपुरं नीतं श्रुत्वा विद्याविदग्धया\nयोषिता प्रत्ययं जग्मुर्यादवा नामरैरिति  ११\nततो गरुडमारुह्य स्मृतमात्रागतं हरिः\nबलप्रद्युम्नसहितो बाणस्य प्रययौ पुरम्  १२\nपुरप्रवेशो! प्रमथैर्युद्धमासीन्महात्मनः\nययौ बाणपुराभ्याशं नीत्वा तान्संक्षयं हरिः  १३\nततस्त्रिपादस्त्रिशिरा ज्वरो माहेश्वरो महान्\nबाणरक्षार्थमभ्येत्य युयुधे शार्ङ्गधन्वना  १४\nतद्भस्मस्पर्शसंभूततापः कृष्णांगसंगमात्\nअवाप बलदेवोपि श्रममामीलितेक्षणः  १५\nततस्स युद्ध्यमानस्तु सह देवेन शार्ङ्गिणा\nवैष्णवेन ज्वरेणाशु कृष्णदेहान्निराकृतः  १६\nनारायणभुजाघातपरिपीडनविह्वलम्\nतं वीक्ष्य क्षम्यतामस्येत्याह देवः पितामहः  १७\nततश्च क्षांतमेवेति प्रोक्त्वा तं वैष्णवं ज्वरम्\nआत्मन्येव लयं निन्ये भगवान्मधुसूदनः  १८\nज्वर उवाच\nमम त्वाय समं युद्धं ये स्मरीष्यंति मानवाः\nविज्वरास्ते भविष्यंती त्युक्त्वा चैनं ययौ ज्वरः  १९\nततोग्नीन्भगवान्पंच जित्वा नीत्वा तथा क्षयम्\nदानवानां बलं कृष्णश्चूर्णयामास लीलया  २०\nततस्समस्तसैन्येन दैतेयानां बलेस्सुतः\nयुयुधे शंकरश्चैव कार्त्तिकेयश्च शौरिणा  २१\nहरिशंकरयोर्युद्धमतीवासीत्सुदारुणम्\nचुक्षुभुस्सकला लोकाश्शस्त्रास्त्रांशुप्रतापिताः  २२\nप्रलयोयमशेषस्य जगतो नूनमागतः\nमेनिरे त्रिदशास्तत्र वर्त्तमाने महारणे  २३\nजृंभ कास्त्रेण गोविंदो जृंभयामास शंकरम्\nततः प्रणेमुर्दैतेयाः प्रमथाश्च समंततः  २४\nजृंभाभिभूतस्यु हरो रथोपस्थ उपाविशत्\nन शशाक ततो योद्धुं कृष्णेनाक्लिष्टकर्मणा  २५\nगरुजक्षतवाहश्च प्रद्युम्नास्त्रेम पीडितः\nकृष्णहुंकारनिर्धूतशक्तिश्चापययौ गुहः  २६\nजृंभिते शंकरे नष्टे दैत्यसैन्ये गुहे जिते\nनीते प्रमथसैन्ये च संक्षयं शार्ङ्गधन्वना  २७\nनंदिना संगृहीताश्वमधिरूढो महारथम्\nबाणस्तत्राययौ योद्धुं कृष्णकार्ष्णिबलैस्सह  २८\nबलभद्रो  महावीर्यो बाणसैन्यमनेकधा\nविव्याध बाणैः प्रभ्रश्य धर्मतश्चापलायत  २९\nआकृष्य लांगलाग्रेण मुसलेनाशु ताडितम्\nबलं बलेन ददृशो! बाणो बाणैश्च चक्रिणा  ३०\nततः कृष्णेन बाणस्य युद्धमासीत्सुदारुणम्  ३१\nसमस्यतोरिषून्दीप्तान्कायत्राणविभेदिनः\nकृष्णश्चिच्छेद बाणैस्तान्बाणेन प्रहिताञ्छितान्\nविव्याध केशवं बाणो बाणं विव्याध चक्रधृक्  ३२\nमुमुचाते तथास्त्राणि बाणकृष्णौ जिगीषया\nपरस्परक्षतिकरौ लाघवादनिशं द्विज  ३३\nभिद्यमानेष्वश्षोए!षु शरेष्वस्त्रे च सीदति\nप्राचुर्येण ततो बाणं हंतुं चक्रे हरिर्मनः  ३४\nततोर्कशतसंघाततेजसा सदृशद्युति\nजग्राह दैत्यचक्रारिर्हरिश्चक्रं सुदर्शनम्  ३५\nमुञ्चतो बाणनाशाय ततश्चक्रं मधुद्विषः\nनग्ना दैतेयविद्याऽभूत्कोटरी पुरतो हरेः  ३६\nतामग्रतो हरिर्दृष्ट्वा मीलिताक्षस्सुदर्शनम्\nमुमोच बाणमुद्दिश्य च्छेत्तुं बाहुवनं रिपोः  ३७\nक्रमेण तत्तु बाहूनां बाणस्याच्युतचोदितम्\nछेदं चक्रेऽसुरापास्तशस्त्रौघक्षपणादृतम्  ३८\nछिन्ने बाहुवने तत्तु करस्थं मधुसूतनः\nमुमुक्षुर्बाणनाशाय विज्ञातस्त्रिपुरद्विषा  ३९\nसमुपेत्याह गोविंदं सामपूर्वमुमापतिः\nविलोक्य बाणं दादडच्छेदासृक्स्राववर्षिणम्  ४०\nशंकर उवाच\nकृष्णकृष्ण जगन्नाथ जाने त्वां पुरुषोत्तमम्\nपरेशं परमात्मानमनादिनिधनं हरिम्  ४१\nदेवतिर्यङ्मनुष्येषु शरीरग्रहणात्मिका\nलीलेयं सर्वभूतस्य तव चेष्टोपलक्षणा  ४२\nतत्प्रसीदाभयं दत्तं बाणस्यास्य मया प्रभो\nतत्त्वाय नानृतं कार्यं यन्मया व्याहृतं वचः  ४३\nअस्मत्संश्रयदृप्तोयं नापराधी तवाव्यय\nमया दत्तवरो दैत्यस्ततस्त्वां क्षमयाम्यहम्  ४४\nश्रीपराशर उवाच\nइत्युक्तः प्राह गोविंदश्शूलपाणिमुमापतिम्\nप्रसन्नवदनो भूत्वा गतामर्षोऽसुरं प्रति  ४५\nश्रीभगवानुवाच\nयुष्मद्दत्तवरो बाणो जीवतामेष शंकर\nत्वद्वाक्यगौरवादेतन्मया चक्रं निवर्त्तितम्  ४६\nत्वया यदभयं दत्तं तद्दत्तमखिलं मया\nमत्तोऽविभिन्नमात्मानं द्र ष्टुमर्हसि शंकर  ४७\nयोहं स त्वं जगच्चेदं सदेवासुरमानुषम्\nमत्तो नान्यदश्षॐ यत्तत्त्वं ज्ञातुमिहार्हसि  ४८\nअविद्यामोहितात्मानः पुरुषा भिन्नदर्शिनः\nवदंति भेदं पश्यंति चावयोरंतरं हर  ४९\nप्रसन्नोऽहं गमिष्यामि त्वं गच्छ वृषभध्वज  ५०\nश्रीपराशर उवाच\nइत्युक्त्वा प्रययौ कृष्णः प्राद्युम्निर्यत्र तिष्ठति\nतद्बंधफणिनो नेशुर्गरुडानिलपोथिताः  ५१\nततोऽनिरुद्धमारोप्य सपत्नीकं गरुत्मति\nआजग्मुर्द्वारकां रामकार्ष्णिदामोदराः पुरीम्  ५२\nपुत्रपौत्रैः परिवृतस्तत्र रेमे जनार्दनः\nदेवीभिस्सततं विप्र भूभारतरणेच्छया  ५३\nइति श्रीविष्णुमहापुराणे पंचमांशो! त्रयस्त्रिंशोऽध्यायः ३३"
  }
]