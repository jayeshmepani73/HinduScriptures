[
  {
    "text": "तौ समुत्पन्नविज्ञानौ भगवत्कर्म्मदर्शनात् ।\nदेवकी-वसुदेवौ तु दृष्ट्वा मायां पुनर्हरिः ।\nमोहाय यदुचक्रस्य विततान स वैष्णवीम ।। ५-२१-१ ।।"
  },
  {
    "text": "उवाच चाम्ब! भोस्तात! चिरादुत्कण्ठितेन मे ।\nभवन्तौ कंसभीतेन दृष्टौ सङ्कर्षणेन च ।। ५-२१-२ ।।"
  },
  {
    "text": "कुर्व्वतां याति यः कालो मातापित्रोरपूजनम् ।\nतत्खणडमायुषो व्यर्थमसाधूनां हि जायते ।। ५-२१-३ ।।"
  },
  {
    "text": "गुरु-देव-द्विजातीनां मातापित्रोश्व पूजनम् ।\nकुर्व्वतां सफलं जन्म देहिनां तात!जायते ।। ५-२१-४ ।।"
  },
  {
    "text": "तत् क्षन्तव्यमिदं सर्वमतिक्रमकृतं पितः ।\nकंसप्रतापवीर्य्याभ्यामार्त्तयोः परवश्ययोः ।। ५-२१-५ ।।"
  },
  {
    "text": "इत्युक्त्वाथ प्रणम्योभौ यदुवृद्धाननुक्रमात् ।\nयथावदभिपूज्याथ चक्रतुः पौर-माननम् ।। ५-२१-६ ।।"
  },
  {
    "text": "कंसपत्न्यस्ततः कंसं परिवार्य्यहतं भुवि ।\nविलेपुर्मातरश्वास्य दुःखशोकपरिप्लुताः ।। ५-२१-७ ।।"
  },
  {
    "text": "बहुप्रकारमत्यर्थ पश्वात्तापातुरो हरिः ।\nताः समाश्वासयामास स्वयमस्त्राविलेक्षणः ।। ५-२१-८ ।।"
  },
  {
    "text": "उग्रसेनं ततो बन्धान्मुमोच मधुसूदनः ।\nअभ्यषिञ्चत् तथैवैनं निजराज्ये हतात्मजम् ।। ५-२१-९ ।।"
  },
  {
    "text": "राज्याभिषिक्तः कृष्णेन यदुसिहः सुतस्य सः ।\nचकार प्रेतकार्य्याणि ये चान्ये तत्र घातिताः ।। ५-२१-१० ।।"
  },
  {
    "text": "कृतौर्द्ध्व दैहिकं चैनं सिहासनगतं हरिः ।\nउवाचाज्ञापय विभो! यत् कार्य्यमविशङ्कितः ।। ५-२१-११ ।।"
  },
  {
    "text": "ययातिशापाद वंशोऽयमराज्यार्होऽपि साम्प्रतम् ।\nमयि भृत्ये स्थिते देवानाज्ञापयतु किं नुपैः ।। ५-२१-१२ ।।"
  },
  {
    "text": "इत्युत्त्वा सोऽस्मरदू वायुमाजगाम स तत्क्षणात् ।\nउवाच चैनं भगवान केशवः कार्य्यमानुषः ।। ५-२१-१३ ।।"
  },
  {
    "text": "गच्छेन्द्रं ब्रूहि वायो ! त्वमलं गर्व्वेणा वासव!\nदीयतामुग्रसेनाय सुधर्म्मा भवता सभा ।। ५-२१-१४ ।।"
  },
  {
    "text": "कृष्णो ब्रवीति राजांर्हमेतद्रत्नमनुत्तमम् ।\nसुधर्म्माख्या सभा युक्तमस्यां यदुभिरासितुम् ।। ५-२१-१५ ।।"
  },
  {
    "text": "इत्युक्तः पवनो गत्वा सर्व्वमाह शचीपतिम् ।\nददौ सोऽपि सुधर्म्माख्यां सभां वायोः पुरन्दरः ।। ५-२१-१६ ।।"
  },
  {
    "text": "वायुना चाहृतां दिव्यां सभां ते यदुपुङ्गवाः ।\nबुभुजुः सर्व्वरत्नाढ्यां गोविन्दभुजसंश्रयात् ।। ५-२१-१७ ।।"
  },
  {
    "text": "विदिताखिलविज्ञानौ सर्व्वज्ञानमयावपि ।\nशिष्याचार्य्यक्रमं वीरौ ख्यापयन्तौ यदूत्तमौ ।। ५-२१-१८ ।।"
  },
  {
    "text": "ततः सान्दीपनिं काश्यमवन्तीपुरवासिनम् ।\nअस्त्रर्थं जग्मतुर्वीरौ बलदेव-जनार्द्दनौ ।। ५-२१-१९ ।।"
  },
  {
    "text": "तस्य शिष्यत्त्वमभ्येत्य गुरुवृत्तपरौ हि तौ ।\nदर्शयाञ्चक्रतुर्वीरावाचारमखिले जने ।। ५-२१-२० ।।"
  },
  {
    "text": "सरहस्यं धनुर्व्वेदं ससंग्रहमधीयताम् ।\nअहोरात्रैश्वतुः षष्ट्य तदद्भुतमभूदू द्रिज ।। ५-२१-२१ ।।"
  },
  {
    "text": "सान्दीपनिरसम्भाव्यं तयोः कर्म्मातिमानुषम् ।\nविचिन्त्य तौ तदा मेन प्राप्तौ चन्द्र-दिवाकारौ ।। ५-२१-२२ ।।"
  },
  {
    "text": "अस्त्रग्राममशेषञ्च प्रोक्तमात्रमवाप्य तौ ।\nऊचतुर्व्रियतां या ते दातव्या गुरुदक्षिणा ।। ५-२१-२३ ।।"
  },
  {
    "text": "सोऽप्यतीन्द्रियमालोक्य तयोः कर्म्म महामतिः ।\nअयाचत मृतं पुत्रं प्रभासे लवणार्णावे ।। ५-२१-२४ ।।"
  },
  {
    "text": "गृहीतास्त्रौ ततस्तौ तु सार्घ्यहस्तो महोदधिः ।\nउवाच न मया पुत्रो हतः सान्दीपनेरिति ।। ५-२१-२५ ।।"
  },
  {
    "text": "दैत्यः पञ्चजनो नाम शङ्खरूपः स बालकम् ।\nजग्राह सोऽस्ति सलिले ममैवासुरसूदन ।। ५-२१-२६ ।।"
  },
  {
    "text": "इत्युक्तोऽन्तर्ज्जलं गत्वा हत्वा पञ्चजनं खलम् ।\nकृष्णो जग्राह तस्यास्थि-प्रभवं शङ्खमुत्तमम् ।। ५-२१-२७ ।।"
  },
  {
    "text": "यस्य नादेन दैत्यानां बलहानिरजायत ।\nदेवानां ववृधे तेजो यात्यधर्म्मश्व संक्षयम् ।। ५-२१-२८ ।।"
  },
  {
    "text": "तं पाञ्चजन्यमापूर्य्य गत्वा यमपुरीं हरिः ।\nबलदेवश्व बलवान् जित्वा वैवस्वतं यमम् ।। ५-२१-२९ ।।"
  },
  {
    "text": "तं बालं यातनासंस्थं यथापूर्व्वशरीरिणम् ।\nपित्रे प्रदत्तवान् कृष्णो बलश्व बलिनां वरः ।। ५-२१-३० ।।"
  },
  {
    "text": "मथुराञ्च पुनः प्राप्तावुग्रसेनेन पालिताम् ।\nप्रहृष्टपुरुषस्त्रीकामुभौ राम-जनार्द्दनौ ।। ५-२१-३१ ।।"
  }
]