[
  {
    "text": "द्वारवत्यां स्थिते कृष्णे शक्रस्त्रिभुवनेश्वरः  ।\nआजगामाथ मैत्रेय मत्तैरावतपृष्ठगः  ॥ ५,२९.१ ॥\nप्रविश्य द्वारकां सोऽथ समेत्य हरिणा ततः  ।\nकथयामास दैत्यस्य नरकस्य विचोष्टितम्  ॥ ५,२९.२ ॥\nत्वयानाथेन देवानां मनष्यत्वेपि तिष्ठता  ।\nप्रशमं सर्वदुःखानि नीतानि मधुसूदन  ॥ ५,२९.३ ॥\nतपस्विव्यमनार्थाय सोरिष्टो धेनुकस्तथा  ।\nप्रवृत्तो यस्तथा केशीते सर्वे निहतास्त्वया  ॥ ५,२९.४ ॥\nकंसः कुवलयापीडः पूतना बालघातिनी  ।\nनाशं नीतास्त्वया सर्वे येऽन्ये जगदुपद्रवाः  ॥ ५,२९.५ ॥\nयुष्मद्दोर्दडसंभूतिपरित्राते जगत्त्रये  ।\nयज्वयज्ञांशसंप्राप्त्या तृप्तिं यान्ति दिवौकसः  ॥ ५,२९.६ ॥\nसोऽहं सांप्रतमायातो यन्निमित्तं जनार्दन  ।\nतच्छुत्वा तत्प्रतीकारप्रयत्नं कर्तुमर्हसि  ॥ ५,२९.७ ॥\nभौमोऽयं नरको नाम प्राग्ज्योतिषपुरेश्वरः  ।\nकरोति सर्वभूतानामुपघातमरिन्दम  ॥ ५,२९.८ ॥\nदेवसिद्दसुरादीनां नृपाणां च नजार्दन  ।\nहृत्वा तु सोऽसुरः कन्या रुरुधे निजमन्दिरे  ॥ ५,२९.९ ॥\nछत्रं यत्सलिलस्रावि तज्जहार प्रचेतसः  ।\nमदंरस्य तथा शृङ्गं हृतवान्मणिपर्वतम्  ॥ ५,२९.१० ॥\nअमृतस्त्राविणी दिव्ये मन्मातुः कृष्णकुञ्जले  ।\nजहार सोऽसुरो दित्या वाञ्छत्यैरावतं गजम्  ॥ ५,२९.११ ॥\nदुर्नीतमेतद्गोविन्दमया तस्य निवेदितम्  ।\nयदत्र प्रतिकर्तव्यं तत्स्वयं परिमृश्यताम्  ॥ ५,२९.१२ ॥\nश्रीपराशस उवाच\nइतिश्रुत्वा स्मितं कृत्वा भगवान्देवकीसुतः  ।\nगृहीत्वा वासवं हस्ते समुत्तस्थौ वरासनात् ॥ ५,२९.१३ ॥\nसंचिन्त्यागतमारुह्य गरुडं गगनेचरम्  ।\nसत्यभामां समारोप्य ययौ प्राग्ज्योतिषं पुरम्  ॥ ५,२९.१४ ॥\nआरुह्यौरावतं नागं शक्रोऽपि त्रिदिवं ययौ  ।\nततौ जगाम कृष्णश्च पश्यतां द्वारकौकसाम्  ॥ ५,२९.१५ ॥\nप्राग्ज्योतिषपुरस्यापि समन्ताच्छतयोजनम्  ।\nआचिता मौरवैः पाशैः क्षुरान्तैर्भूर्द्विजोत्तम  ॥ ५,२९.१६ ॥\nताञ्चिच्छेद हरिः पाशान्क्षिप्त्वा चक्रं सुदर्शनम्  ।\nततो मुरःसमुत्तस्थौ तं जघान च केशवः  ॥ ५,२९.१७ ॥\nमुरस्य तनयान्सप्त सहस्रांस्तांस्ततो हरिः  ।\nचक्रधाराग्निनिर्दग्धांश्चकार शलभानिव  ॥ ५,२९.१८ ॥\nहत्वासुरं हयग्रीवं तथा पञ्चजनं द्विज  ।\nप्राग्ज्योतिषपुरं धीमांस्त्वारावान्समुपाद्रवत् ॥ ५,२९.१९ ॥\nनरकेणास्य तत्राभून्महासैन्येन संयुगम्  ।\nकृष्णस्य यत्र गोविन्दो यत्र गोविन्दो जघ्ने दैत्यान्सहस्रशः  ॥ ५,२९.२० ॥\nशस्त्रास्त्रवर्षं मुञ्चन्तं तं भौमं नरकं बली  ।\nक्षिप्त्वा चक्रं द्विधा चक्रे चक्री दैतेयचक्रहा  ॥ ५,२९.२१ ॥\nहते तु नरके भूमिर्गृहीत्वादितिकुण्डले  ।\nउपतस्थे जगन्नाथं वाक्यं चेदमथाब्रवीत् ॥ ५,२९.२२ ॥\nपृथ्व्युवाच\nयदाहमुद्धृता नाथ त्वया सूकरमूर्तिना  ।\nत्वत्स्पर्शसंभवः पुत्रस्तदायं मय्यजायत  ॥ ५,२९.२३ ॥\nसोऽयं त्वयैव दत्तो मे त्वयैब विनिपातितः  ।\nगृहाम कुण्डले चेमे पालयास्य च संततिम्  ॥ ५,२९.२४ ॥\nभारावतरणार्थाय ममैव भगवानिमम्  ।\nअंशेन लोकमायातः प्रसादसुमुखः प्रभो  ॥ ५,२९.२५ ॥\nत्वं कर्ता च विकर्ता च संहर्ता प्रभवोऽप्ययः  ।\nजगतान्त्वं जगद्रूपःस्तूयतेऽच्युत किं तव  ॥ ५,२९.२६ ॥\nव्याप्तिव्याप्यं क्रियाकर्ता कार्यं च भगवान्यथा  ।\nसर्वभूतात्मभूतस्य स्तूयते तव किं तथा  ॥ ५,२९.२७ ॥\nपरमात्मा च भूतात्मा त्वमात्मा चाप्ययो भवान्  ।\nयथातथा स्तुतिर्नाथ किमर्थं ते प्रवर्तते  ॥ ५,२९.२८ ॥\nप्रसीद सर्वभूतात्मन्नरकेण तु यत्कृतम्  ।\nतत्क्षम्यतामदोषाय त्वत्सुतस्त्वन्निपातितः  ॥ ५,२९.२९ ॥\nश्रीपराशर उवाच\nतथेति चोक्त्वा धरणीं भगवान् भूतभावनः  ।\nरत्नानि नरकावासाज्जग्राह मुनिसत्तम  ॥ ५,२९.३० ॥\nकन्यापुरे स कन्यानां षोडःशातुलविक्रमः  ।\nशताधिकानि ददृशे सहस्राणि महामुने  ॥ ५,२९.३१ ॥\nचतुर्दंष्ट्रान्गजांश्चाग्र्यान् षट्सहस्रांश्च दृष्टवान्  ।\nकांभोजानां तथाश्वानां नियुतान्येकविंशतिम्  ॥ ५,२९.३२ ॥\nताः कन्यास्तांस्तथा नागांस्तानश्वान् द्वारकां पुरीम्  ।\nप्रापयामास गोविन्दः सद्यो नरककिङ्करैः  ॥ ५,२९.३३ ॥\nददृशे वारुणं च्छत्रं तथैव मणिपर्वतम्  ।\nआरोपयामास हरिर्गरुडेपतगेश्वरे  ॥ ५,२९.३४ ॥\nआरुह्य च स्वयं कृष्णः सत्यभामासहायवान्  ।\nअदित्याः कुण्डले दानुं जगाम त्रिदशालयम्  ॥ ५,२९.३५ ॥\nइति श्रीविष्णुमहापुराणे पञ्चमांश एकोनत्रिंशोध्यायः (२९)"
  }
]