[
  {
    "text": "गाः पालयन्तौ च पुनः सहितौ बल-केशवौ ।\nभ्रममाणौ वने तस्मिन् रम्यं तालवनं गतौ ।। ५-८-१ ।।"
  },
  {
    "text": "तत्तु तालवनं दिव्यं धेनुको नाम दानवः ।\nमृगमांसकृताहारः सदाध्यास्ते खराकृतिः ।। ५-८-२ ।।"
  },
  {
    "text": "तत्तु तालवन पक्क-फलसम्पत्समन्वितम् ।\nदृष्ट्वा स्पृहान्विता गोपाः फलादानेऽब्रु वन्, वचः ।। ५-८-३ ।।"
  },
  {
    "text": "हे राम! हे कृष्ण! सदा धेनुकेनैष रक्ष्यते ।\nभूप्रदेशो यतस्तस्मात् पक्कानीमानि सन्ति वै ।। ५-८-४ ।।"
  },
  {
    "text": "फलानि पश्य तालानां गन्धामोदितदींशि च ।\nवयमत्तुमभीप्सामः पात्यन्तां यदि रोचसे ।। ५-८-५ ।।"
  },
  {
    "text": "इति गोपकुमाराणां श्रुत्वा सङ्कर्षणो वचः ।\nकृष्णश्व पातयामास भुवि तालफलानि वै ।। ५-८-६ ।।"
  },
  {
    "text": "फलानां पततां शब्दमाकर्ण्य स दुरासदः ।\nआजगाम सुदुष्टात्मा कोपादू दैतेयगर्द्दभः ।। ५-८-७ ।।"
  },
  {
    "text": "पद्भयामुभाभ्यां स तदा पश्विमाभ्यां बली बलम् ।\nजघानोरसि ताभ्याञ्च स च तेनाप्यगृह्यत ।। ५-८-८ ।।"
  },
  {
    "text": "गृहीत्वा भ्रामणेनैव सोऽम्बरे गतजीवितम् ।\nतस्मिन्नेव च चिक्षेप वेगेन तृणराजनि ।। ५-८-९ ।।"
  },
  {
    "text": "ततः फलान्यनेकानि तालाग्रान्निपतन् खरः ।\nपृथिव्यां पातयामास महावातोऽम्बुदानिव ।। ५-८-१० ।।"
  },
  {
    "text": "अन्यानप्यस्य वै ज्ञातीनागतान् दैत्यगर्द्दभान् ।\nकृष्णाश्विक्षेप तालाग्र बलभद्रश्व लीलया ।। ५-८-११ ।।"
  },
  {
    "text": "क्षणेनालङ्कृता पृथ्वी पक्कस्तालफलैस्तथा ।\nदैत्यगर्द्दभदेहैश्व मैत्रेय! शुशुभेऽधिकम् ।। ५-८-१२ ।।"
  },
  {
    "text": "ततो गावो निराबाधास्तस्मिंस्तालवने द्रिज!\nनवशस्य सुख चेरुर्यन्न भुक्तमभूत् पुरा ।। ५-८-१३ ।।"
  }
]