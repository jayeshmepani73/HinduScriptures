[
  {
    "text": "मैत्रेय उवाच।\nभगवन्यन्नरैः कार्य्यं साधुकर्मण्यवस्थितैः ।\nतन्मह्यं गुरुणाख्यातं नित्यनैमित्तिकात्मकम् १ ।\nवर्णधर्मास्तथाख्याता धर्मा ये चाश्रमेषु च ।\nश्रोतुमिच्छाम्यहं वंशं राज्ञां तद्ब्रूहि मे गुरो २ ।\nश्रीपराशर उवाच ।\nमैत्रेय श्रूयतामयमनेकयज्वशूरवीरधीरभूपालालंकृतो ब्रह्मादिर्मानवो वंशः ३ ।\nतदस्य वंशस्यानुपूर्वीमश्षोवंशपापप्रणाशनाय मैत्रेयैतां कथां शृणु ४ ।\nतद्यथा सकलजगतामादिरनादिभूतस्स ऋग्यजुस्सामादिमयो भगवान् विष्णुस्तस्य ब्रह्मणो मर्त्तं रूपं हिरण्यगर्भो ब्रह्मांडभूतो ब्रह्मा भगवान् प्राग्बभूव ५ ।\nब्रह्मणश्च दक्षिणांगुष्ठजन्मा दक्षप्रजापतिः दक्षस्याप्यदितिरदितेर्विवस्वान् विवस्वतो मनुः ६ ।\nमनोरिक्ष्वाकुनृगधृष्टशर्यातिनरिष्यंतप्रांशुनाभगदिष्टकरूषपृषध्राख्या दश पुत्रा बभूवुः ७ ।\nइष्ठिं च मित्रावरुणयोर्मनुः पुत्रकामश्चकार ८ ।\nतत्र तावदह्नुते होतुरपचारादिला नाम कन्या बभूव ९ ।\nसैव च मित्रावरुणयोः प्रसादात्सुद्युम्नो नाम मनोः पुत्रो मैत्रेय आसीत् १० ।\nपुनश्चेश्वरकोपात्स्त्री सती सा तु सोमसूनोर्बुधस्याश्रमसमीपे बभ्राम ११ ।\nसानुरागाच्च तस्यां बुधः पुरूरवसमात्मजमुत्पादयामास १२ ।\nजातेपि तस्मिन्नमिततेजोभिः परमर्षिभिरिष्टिमय ऋङ्मयो यजुर्मयस्साममयोथर्वणमयस्सर्ववेदमयो मनोमयो ज्ञानमयो न किंचिन्मयोन्नमयो भगवान् यज्ञपुरुषस्वरूपी सुद्युम्नस्य पुंस्त्वमभिलषद्भिर्यथावदिष्टस्तत्प्रसादादिला पुनरपि सुद्युम्नोऽभवत् १३ ।\nतस्याप्युत्कलगयविनतास्त्रयः पुत्रा बभूवुः १४ ।\nसुद्युम्नस्तु स्त्रीपूर्वकत्वाद्रा ज्यभागं न लेभे १५ ।\nतत्पित्रा तु वसिष्ठवचनात्प्रतिष्ठानं नाम नगरं सुद्युम्नाय दत्तं तच्चासौ पुरूरवसे प्रादात् १६ ।\nतदन्वयाश्च क्षत्त्रियास्सर्वै दिक्ष्वभवन् ।\nपृषध्रस्तु मनुपुत्रो गुरुगोवधाच्छूद्र त्वमगमत् १७ ।\nमनोः पुत्रः करूषः करूषात्कारूषाः क्षत्त्रिया महाबलपराक्रमा बभूवः १८ ।\nदिष्टपुत्रस्तु नाभागो वैश्यतामगमत्तस्माद्बलंधनः पुत्रोभवत् १९ ।\nबलंधनाद्वत्सप्रीतिरुदारकीर्त्तिः २० ।\nवत्सप्रीतेः प्रांशुरभवत् २१ ।\nप्रजापतिश्च प्रांशोरेकोऽभवत् २२ ।\nततश्च खनित्रः २३ ।\nतस्माच्चक्षुषः २४ ।\nचक्षुषाच्चातिबलपराक्रमो विंशोभवत् २५ ।\nततो विविंशकः २६ ।\nतस्माच्च खनिनेत्रः २७ ।\nततश्चातिविभूतिः २८ ।\nअतिविभूतेरतिबलपराक्रमः करंधमः पुत्रोभवत् २९ ।\nतस्मादप्यविक्षित् ३० ।\nअविक्षितोप्यतिबलपराक्रमः पुत्रो मरुत्तो नामाऽभवत् ।\nयस्येमावद्यापि श्लोकौ गीयेत् ३१ ।\nमरुत्तस्य यथा यज्ञस्तथा कस्याभवद्भुवि ।\nसर्वं हिरण्मयं यस्य यज्ञवस्त्वतिशोभनम् ३२ ।\nअमाद्यदिंद्र स्सोमेन दक्षिणाभिर्द्विजातयः ।\nमरुतः परिवेष्टारस्सदस्याश्च दिवौकसः ३३ ।\nस मरुत्तश्चक्रवर्त्ती नरिष्यंतनामानं पुत्रमवाप ३४ ।\nतस्माच्च दमः ३५ ।\nदमस्य पुत्रो राजवर्धनो जज्ञे ३६ ।\nराजवर्द्धनात्सुवृद्धिः ३७ ।\nसुवृद्धेः केवलः ३८ ।\nकेवलात्सुधृतिरभूत् ३९ ।\nततश्च नरः ४० ।\nतस्माच्चंद्र ः! ४१ ।\nततः केवलोभूत् ४२ ।\nकेवलाद्बंधुमान् ४३ ।\nबंधुमतो वेगवान् ४४ ।\nवेगवतो बुधः ४५ ।\nततश्च तृणबिंदुः ४६ ।\nतस्याप्येका कन्या इलविलानाम ४७ ।\nततश्चालंबुसानाम वराप्सरास्तृणबिंदुं भेजे ४८ ।\nतस्यामप्यस्य विशालो जज्ञे यः पुरीं विशालं निर्ममे ४९ ।\nहेमचंद्रश्च विशालस्य पुत्रोभवत् ५० ।\nततश्चंद्रः ५१ ।\nतत्तनयो धूम्राक्षः ५२ ।\nतस्यापि सृंजयोऽभूत् ५३ ।\nसृंजयात्सहदेवः ५४ ।\nततश्च कृशाश्वो नाम पुत्रोभवत् ५५ ।\nसोमदत्तः कृशाश्वाज्जज्ञे योश्वमेधानां शतमाजहार ५६ ।\nतत्पुत्रो जनमेजयः ५७ ।\nजनमेजयात्सुमतिः ५८ ।\nएते वैशालिका भूभृतः ५९ ।\nश्लोकोप्यत्र गीयते ६० ।\nतृणबिंदोः प्रसादेन सर्वे वैशालिका नृपाः ।\nदीर्घायुषो महात्मानो वीर्यवंतोतिधार्मिकाः ६१ ।\nशर्यातेः कन्या सुकन्यानामाभवत् यामुपयेमे च्यवनः ६२ ।\nआनर्त्तनामा परमधार्मिकश्शर्यातिपुत्रोभवत् ६३ ।\nआनर्त्तृस्यापि रेवतनामा पुत्रो जज्ञे योसावानर्त्तविषयं बुभुजे पुरीं च कुशस्थलीमध्युवास ६४ ।\nरेवतस्यापि रैवतः पुत्रः ककुद्मिनामा धर्मात्मा भ्रोतृशतस्य ज्योष्ठोऽभवत् ६५ ।\nतस्य रेवतीनाम कन्याभवत् ६६ ।\nस तामादाय कस्योयमर्हतीति भगवंतमब्जयोनिं प्रष्टुं ब्रह्मलोकं जगाम ६७ ।\nतावच्च ब्रह्मणॐतिके हाहाहूहूसंज्ञाभ्यां गंधर्वाभ्यामतितानं नाम दिव्यं गांधर्वमगीयत ६८ ।\nतच्च त्रिमार्गपरिवृत्तैरनेकयुगपरिवृत्तिं तिष्ठन्नपि रैवतश्शृण्वन्मुहूर्त्तमिव मेने ६९ ।\nगीतावसाने च भगवंतमब्जयोनिं प्रणम्य रैवतः कन्यायोग्यं वरमपृच्छत् ७० ।\nततश्चासौ भगवानकथयत्कथय योभिमतस्ते वर इति ७१ ।\nपुनश्च प्रणम्य भगवते तस्मै यथाभिमतानात्मनस्स वरान् कथयामास ।\nक एषां भगवतोभिमत इति यस्मै कन्यामिमां प्रयच्छामीति ७२ ।\nततः किंचिदवनतशिरास्सस्मितं भगवानब्जयोनिराह ७३ ।\nय एते भवतोभिमता नैतेषां सांप्रतं पुत्रपौत्रापत्यापत्यसंततिरस्त्यवनीतले ७४ ।\nबहूनि तवात्रैव गांधर्वं शृण्वतश्चतुर्यगान्यतीतानि सांप्रतं ७५ ।\nमहीतलेष्टाविंशतितममनोश्चतुर्युगमतीतप्रायं वर्तते ७६ ।\nआसन्नो हि कलिः ७७ ।\nअन्यस्मै कन्यारत्नमिदं भवतैकाकिनाभिमताय देयम् ७८ ।\nभवतोपि पुत्रमित्त्रकलत्रमंत्रिभृत्यबंधुबलकोशादयस्समस्ताः कालेनैतेनात्यंतमतीताः ७९ ।\nततः पुनरप्युत्पन्नसाध्वसो राजा भगवंतं प्रणम्य पप्रच्छ ८० ।\nभगवन्नेवमवस्थिते म येयं कस्मै देयेति ८१ ।\nततस्स भगवान् किंचिदवनम्रकंधरः कृतांजलिर्भूत्वा सर्वलोकगुरुरंभोजयोनिराह ८२।\nब्रह्मोवाच ।\nन ह्यादिमध्यांतमजस्य यस्य विद्मो वयं सर्वमयस्य धातुः ।\nन च स्वरूपं न परं स्वभावं न चैव सारं परमेश्वरस्य ८३ ।\nकलामुहूर्त्तादिमयश्च कालो न यद्विभूतेः परिणामहेतुः ।\nअजन्मनाशस्य सदैकमूर्त्तेरनामरूपस्य सनातनस्य ८४ ।\nयस्य प्रसादादहमच्युतस्य मूर्त्तिः प्रजासृष्टिकरॐतकारी ।\nक्रोधाच्च रुद्र ः! स्थितिहेतुभूतो यस्माच्च मध्ये पुरुषः परस्मात् ८५ ।\nतद्रू पमास्थाय सृजत्य जोयः स्थितौ च योऽसौ पुरुषस्वरूपी ।\nरुद्र स्वरूपेण च योत्ति विश्वं धत्ते तथानंतवपुस्समस्तम् ८६ ।\nपाकाय योग्नित्वमुपैति लोकान्बिभर्त्ति पृथ्वीवपुख्ययात्मा ।\nशक्रादिरूपी परिपाति विश्वमर्केंदुरूपश्च तमो हिनस्ति ८७ ।\nकरोति चेष्टाश्श्वसनस्वरूपी लोकस्य तृप्तिं च जलान्नरूपी ।\nददाति विश्वस्थितिसंस्थितस्तु सर्वावकाशं च नभस्स्वरूपी ८८ ।\nयस्सृज्यते सर्गकृदात्मनैव यः पाल्यते पालयिता च देवः ।\nविश्वात्मकस्संहृयतेंतकारी पृथक् त्रयस्यास्य च योव्ययात्मा ८९ ।\nयस्मिञ्जगद्यो जगदेतदाद्यो यं चाश्रितोस्मिञ्जगति स्वयंभूः ।\nस सर्वभूतप्रभवो धरित्र्! यां स्वांश्नो पुष्णुर्नृप तेऽवतीर्णः ९० ।\nकुशस्थली या तव भूप रम्या पुरी पुराभूदमरावतीव ।\nसा द्वारका संप्रति तत्र चास्ते स केशवांशो बलदेवनामा ९१ ।\nतस्मै त्वमेनां तनयां नरेंद्र प्रयच्छ मायामनुजाय जायाम् ।\nश्लाघ्यो वेरोसौ तनया तवेयं स्त्रीरत्नभूता सदृशो हि योगः ९२ ।\nश्रीपराशर उवाच ।\nइतीरितोसौ कमलोद्भवेन भुवं समासाद्य पतिः प्रजानाम् ।\nददर्श ह्रस्वान् पुरुषान् विरूपानल्पौजसस्स्वल्पविवेकवीर्यान् ९३ ।\nकुशस्थलीं तां च पुरीमुपेत्य दृष्ट्वान्यरूपां प्रददौ स कन्याम् ।\nसीरायुधाय स्फटिकाचलाभवक्षस्थलायातुलधीर्नरेंद्र ः! ९४ ।\nउच्चप्रमाणामिति तामवेक्ष्य स्वलांगलाग्रेण च तालकेतुः ।\nविनम्रयामास ततश्च सापि बभूव सद्यो वनिता यथान्या ९५ ।\nतां रेवतीं रैवतभूपकन्यां सीरायुधोऽसौ विधिनोपयेमे ।\nदत्त्वाथ कन्यां स नृपो जगाम हेमालयं वै तपसे धृतात्मा ९६ ।\nइति श्रीविष्णुमहापुराणे चतुर्थांशो! प्रथमोध्यायः १।"
  }
]