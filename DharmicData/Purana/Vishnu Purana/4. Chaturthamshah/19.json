[
  {
    "text": "श्रीपराशर उवाच ।\nपूरोर्जनमेजयस्तस्यापि प्रचिन्वान् प्रचिन्वतः प्रवीरः प्रवीरान्मनस्युर्मनस्योश्चाभयदः तस्यापि सुद्युस्सुद्यो र्बहुगतः तस्यापि संयातिस्संयातेरहंयातिः ततो रौद्रा श्वः १ ।\nऋतेषुकक्षेषुस्थंडिलेषुकृतेषुजलेषुधर्मेषुधृतेषुस्थलेषुसन्नतेषुवनेषुनामानो रौद्रा श्वस्य दश पुत्रा बभूवुः २ ।\nऋतेषोरंतिनारः पुत्रोऽभूत् ३ ।\nसुमतिमप्रतिरथं ध्रुवं चाप्यंतिनारः पुत्रानवाप ४ ।\nअप्रतिरथस्य कण्वः पुत्रोऽभूत् ५ ।\nतस्यापि मेधातिथिः ६ ।\nयतः कण्वायना द्विजा बभूवुः ७ ।\nअप्रतिरथस्यापरः पुत्रोऽभूदैलीनः ८ ।\nऐलीनस्य दुष्यंताद्याश्चत्वारः पुत्रा बभूवुः ९ ।\nदुष्यंताच्चक्रवर्त्ती भरतोऽभूत् १० ।\nयन्नामहेतुर्देवैश्श्लोको गीयते ११ ।\nमाता भस्त्र पितुः पुत्रो येन जातः स एव सः ।\nभरस्व पुत्रं दुष्यंतमावमंस्थाश्शकुंतलाम् १२ ।\nरेतोधाः पुत्रो नयति नरदेव यमक्षयात् ।\nत्वं चास्य धाता गर्भस्य सत्यमाह शकुंतला १३ ।\nभरतस्य पत्नित्रये नव पुत्रा बभूवुः १४ ।\nनैते ममानुरूपा इत्यभिहितास्तन्मातरः परित्यागभयात्तत्पुत्राञ्जघ्नुः १५ ।\nततोस्य वितथे पुत्रजन्मनि पुत्रार्थिनो मरुत्सोमयाजिनो दीर्घतमसः पार्ष्ण्यपास्तद्बृहस्पतिवीर्यादुतथ्यपत्न्यां ममतायां समुत्पन्नो भरद्वाजाख्यः पुत्रो मरुद्भिर्दत्तः १६ ।\nतस्यापि नामनिर्वचनश्लोकः पठ्यते १७ ।\nमूढे भर द्वाजमिमं भरद्वाजं बृहस्पते ।\nयातौ यदुक्त्वा पितरौ भरद्वाजस्ततस्त्वयम् इति १८ ।\nभरद्वाजस्स तस्य वितथे पुत्रजन्मनि मरुद्भिर्दत्तः ततो वितथसंज्ञामवाप १९ ।\nवितथस्यापि मन्युः पुत्रोऽभवत् २० ।\nबृहत्क्षत्रमहावीर्यनगरगर्गा अभवन्मन्युपुत्राः २१ ।\nनगरस्य संकृतिस्संकृतेर्गुरुप्रीतिरंतिदेवौ २२ ।\nगर्गाच्छिनिः ततश्च गार्ग्याश्शैन्याः क्षत्रोपेता द्विजातयो बभूवु २३ ।\nमहावीर्याच्च दुरुक्षयो नाम पुत्रोऽभवत् २४ ।\nतस्य त्रय्यारुणिः पुष्करिणः कपिश्च पुत्रत्रयमभूत् २५ ।\nतच्च पुत्रत्रितयमपि पश्चाद्विप्रतामुपजगाम २६ ।\nबृहत्क्षत्रस्य सुहोत्रः २७ ।\nसुहोत्राद्धस्ती य इदं हस्तिनपुरमावासयामास २८ ।\nअजमीढद्विजमीढपुरुमीढास्त्रयो हस्तिनस्तनयाः २९ ।\nअजमीढात्कण्वः ३० ।\nकण्वान्मेधातिथिः ३१ ।\nयतः कण्वायना द्विजाः ३२ ।\nअजमीढस्यान्यः पुत्रो बृहदिषुः ३३ ।\nबृहदिषोर्बृहद्धनुर्बृहद्धनुषश्च बृहत्कर्मा ततश्च जयद्र थस्तस्मादपिविश्वजित् ३४ ।\nततश्च सेनजित् ३५ ।\nरुचिराश्वकाश्यदृढहनुवत्सहनुसंज्ञास्सेनजितः पुत्राः ३६ ।\nरुचिराश्वपुत्रः पृथुसेनः पृथुसेनात्पारः ३७ ।\nपारान्नीलः ३८ ।\nतस्यैकशतं पुत्राणाम् ३९ ।\nतेषां प्रधानः कांपिल्याधिपतिस्समरः ४० ।\nसमरस्यापि पारसुपारसदश्वास्त्रयः पुत्राः ४१ ।\nसुपारात्पृथुः पृथोस्सुकृतेर्विभ्राजः ४२ ।\nतस्माच्चाणुहः ४३ ।\nयश्शुकदुहितरं कीर्त्तिं नामोपयेमे ४४ ।\nअणुहाद्ब्रह्यदत्तः ४५ ।\nततश्च विष्वक्सेनस्तस्मादुदक्सेनः ४६ ।\nभल्लाभस्तस्य चात्मजः ४७ ।\nद्विजमीढस्य तु यवीनरसंज्ञः पुत्रः ४८ ।\nतस्यापि धृतिमांस्तस्माच्च सत्यधृतिस्ततश्च दृढनेमिस्तस्माच्च सुपार्श्वस्ततस्सुमतिस्ततश्च सन्नतिमान् ४९ ।\nसन्नतिमतः कृतः पुत्रोऽभूत् ५० ।\nयं हिरण्यनाभो योगमध्यापयामास ५१ ।\nयश्चतुर्विंशतिप्राच्यसामागानां संहिताश्चकार ५२ ।\nकृताच्चोग्रायुधः ५३ ।\nयेन प्राचुर्येण नीपक्षयः कृतः ५४ ।\nउग्रायुधात्क्षेम्यः क्षेम्यात्सुधीरस्तस्माद्रि पुंजयः तस्माच्च बहुरथ इत्येते पौरवाः ५५ ।\nअजमीढस्य नलिनी नाम पत्नी तस्यां नीलसंज्ञः पुत्रोऽभवत् ५६ ।\nतस्मादपि शांतिः शांतेस्सुशांतिस्सुशांतेः पुरंजयः तस्माच्च ऋक्षः ५७ ।\nततश्च हर्यश्वः ५८ ।\nतस्मान्मुद्गलसृंजयबृहदिषुयवीनरकांपिल्यसंज्ञाः पंचानामेव तेषां विषयाणां रक्षणायालमेते मत्पुत्रा इति पित्राभिहिताः पांचालाः ५९ ।\nमुद्गलाच्च मौद्गल्याः क्षत्रोपेता द्विजातयो बभूवुः ६० ।\nमुद्गलाद्धर्यश्वः ६१ ।\nहर्यश्वाद्दिवोदासोऽहल्या च मिथुनमभूत् ६२ ।\nशरद्वतश्चाहल्यायां शतानंदोऽभवत् ६३ ।\nशतानंदात्सत्यधृतिर्धनुर्वेदान्तगो जज्ञे ६४ ।\nसत्यधृतेर्वराप्सरसमुर्वशीं दृष्ट्वा रेतस्कन्नं शरस्तंबे पपात ६५ ।\nतच्च द्विधागतमपत्यद्वयं कुमारः कन्या चाभवत् ६६ ।\nतौ च मृगयामुपयातश्शंतनुर्दृष्ट्वा कृपया जग्राह ६७ ।\nततः कुमारः कृपः कन्या चाश्वत्थाम्नो जननी कृपी द्रो णाचार्यस्य पत्न्यभवत् ६८ ।\nदिवोदासस्य पुत्रो मित्रायुः ६९ ।\nमित्रायोश्च्यवनो नाम राजा ७० ।\nच्यवनात्सुदासः सुदासात्सौदासः सौदासात्सहदेवस्तस्यापि सोमकः ७१ ।\nसोमकाज्जंतुः पुत्रशतज्येष्ठोऽभवत् ७२ ।\nतेषां यवीयान् पृषतः पृषताद्द्रु पदस्तस्माच्च धृष्टद्युम्नस्ततो धृष्टकेतुः ७३ अजमीढस्यान्यो ऋक्षनामा पुत्रोऽभवत् ७४ ।\nतस्य संवरणः ७५ ।\nसंवरणात्कुरुः ७६ ।\nय इदं धर्मक्षेत्रं कुरुक्षेत्रं चकार ७७ ।\nसुधनुर्जह्नुपरीक्षित्प्रमुखाः कुरोः पुत्राः बभूवुः ७८ ।\nसुधनुषः पुत्रस्सुहोत्रस्तस्माच्च्यवनः च्यवनात्कृतकः ७९ ।\nततश्चोपरिचरो वसुः ८० ।\nबृहद्र थप्रत्यग्रकुशांबकुचेलमात्स्यप्रमुखाः वसोः पुत्रास्सप्ताजायंत ८१ ।\nबृहद्र थात्कुशाग्रः कुशाग्राद्वृषभः वृषभात्पुष्पवान् तस्मात्सत्यहितः तस्मात्सुधन्वा तस्य च जतुः ८२ ।\nबृंहद्र थाच्चान्यश्शकलद्वयजन्मा जरया संधितो जरासंधनामा ८३ ।\nतस्मात्सहदेवस्सहदेवात्सोमपस्ततश्च श्रुतिश्रवाः ८४ ।\nइत्येते मया मागधा भूपालाः कथिताः ८५ ।\nइति श्रीविष्णुमहापुराणे चतुर्थांश एकोनविंशोऽध्यायः १९।"
  }
]