[
  {
    "text": "श्रीपराशर उवाच\nययातेश्चातुर्थपुत्रस्यानोःसभानलचक्षुः परमेषुसंज्ञास्त्रयः पुत्रा बभूवुः  ॥ ४,१८.१ ॥\nसभानलपुत्रः कालानलः ॥ २ ॥\nकालानलात्सृंजयः  ॥ ४,१८.३ ॥\nसृंजयात्पुरञ्जयः  ॥ ४,१८.४ ॥\nपुरञ्जयाज्जनमेजयः  ॥ ४,१८.५ ॥\nतस्मान्महाशालः  ॥ ४,१८.६ ॥\nतस्माच्च महामनाः  ॥ ४,१८.७ ॥\nतस्मादुशीनरतितीक्षू द्वौ पुत्रावुत्पन्नौ  ॥ ४,१८.८ ॥\nउशीनरस्यापि शिबिनृगनवकृमि वर्माख्याः पञ्च पुत्रा बभूवुः  ॥ ४,१८.९ ॥\nपृषदर्भसुवीरकेकयमद्रकाश्चत्वारशिशबिपुत्राः  ॥ ४,१८.१० ॥\nतितीक्षोरपि रुशद्रथः पुत्रोऽभूत् ॥ ४,१८.११ ॥\nतस्यापि हेमः हेमस्यापि सुतपाः सुतपसश्च बलिः  ॥ ४,१८.१२ ॥\nयस्य क्षेत्रे दीर्घतमसांगवङ्गकलिङ्गसुह्यपौण्ड्राख्यं वालेयं क्षत्रमजन्यत  ॥ ४,१८.१३ ॥\nतन्नामसंतसतिसंज्ञाश्च पञ्चविषयाः बभूवुः  ॥ ४,१८.१४ ॥\nअङ्गादनपानस्ततो दिविरथस्तस्माद्धर्मरथः  ॥ ४,१८.१५ ॥\nततश्चित्ररथः रोमपादसंज्ञः  ॥ ४,१८.१६ ॥\nयस्य दशरथो मित्रं जज्ञे  ॥ ४,१८.१७ ॥\nयस्याजपुत्रो दशरथः शान्तां नाम कन्यामनपत्यस्यदुहितृत्वे युयोज  ॥ ४,१८.१८ ॥\nरोमपादाच्चतुरङ्गः तस्मात्पृथुलाक्षः  ॥ ४,१८.१९ ॥\nततश्चंपः यश्चंपां निवेशायामास  ॥ ४,१८.२० ॥\nचंपस्य हर्यङ्गो नामात्मजोऽभूत् ॥ ४,१८.२१ ॥\nहर्यङ्गाद्भद्ररथः भद्ररथाद्बृहद्रथः बृहद्रथाद्बृहत्कर्मा बृहत्कर्मणश्च वृहद्भानुस्तस्माच्च बृहन्मनाः बृहन्मनसो जयद्रथः  ॥ ४,१८.२२ ॥\nजयद्रथो ब्रहमक्षत्रान्तरालसंभूत्यां पत्न्यां विजयं नाम पुत्रमजीजनत् ॥ ४,१८.२३ ॥\nविजयश्च धृतिं पुत्रमवाप  ॥ ४,१८.२४ ॥\nतस्यापि धृतव्रतः पुत्रोऽभूत् ॥ ४,१८.२५ ॥\nधृतव्रतात्सत्यकर्मा  ॥ ४,१८.२६ ॥\nसत्यकर्मणस्त्वतिरथः  ॥ ४,१८.२७ ॥\nयो गङ्गाङ्गतो मञ्जूषागतं पृथापविद्धं कर्णं पुत्रमवाप  ॥ ४,१८.२८ ॥\nकर्णाद्वृषसेनः इत्येतदन्ता अङ्गवंश्याः  ॥ ४,१८.२९ ॥\nअतश्च पुरुवंशं श्रोतुमर्हसि  ॥ ४,१८.३० ॥"
  }
]