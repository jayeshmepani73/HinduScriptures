[
  {
    "text": "श्रीपराशर उवाच\nअतश्चेक्ष्वाकवो भविष्याः पार्थिवाः कथ्यन्ते  ॥ ४,२२.१ ॥\nबृहद्बलस्य पुत्रो बृहत्क्षणः  ॥ ४,२२.२ ॥\nतस्मादुरुक्षयस्तस्माच्च वत्सव्यूहस्ततश्च प्रतिव्योमस्तस्मादपि दिवाकरः  ॥ ४,२२.३ ॥\nतस्मात्सहदेवः सहदेवाद्बृहदश्वस्तत्सूनुर्भानुरथस्तस्य च प्रतीताश्वस्तस्यापि सुप्रतीकस्ततश्च मरुदेवस्ततः सुनक्षत्रस्तमात्किन्नरः  ॥ ४,२२.४ ॥\nकिन्नरादन्तरिक्षस्तस्मात्सुपर्णस्ततश्चामित्रजित् ॥ ४,२२.५ ॥\nततश्च बृहद्भाजस्तस्यापि धर्मी धर्मीणः कृतञ्जयः  ॥ ४,२२.६ ॥\nकृतञ्जयाद्रणञ्जयः  ॥ ४,२२.७ ॥\nरणञ्जयात्संजयस्तस्माच्छाक्यश्छाक्याच्छुद्धोदनस्तस्माद्राहुलस्ततः प्रसेनजित् ॥ ४,२२.८ ॥\nततश्च क्षुद्रकस्ततश्चज कुण्डकस्तस्मादपि सुरथः  ॥ ४,२२.९ ॥\nतत्पुत्रश्च सुमित्रः  ॥ ४,२२.१० ॥\nइत्येते चेक्ष्वाकवो बृहद्बलान्वयाः  ॥ ४,२२.११ ॥\nअत्रानुवंशश्लोकः  ॥ ४,२२.१२ ॥\nइक्ष्वाकूणामयं वंशःसुमित्रान्तो भविष्यति  ।\nयतस्तं प्राप्य राजानं संस्थां प्राप्स्यति वै कलौ  ॥ ४,२२.१३ ॥\nइति श्रीमहाविष्णुपुराणे चतुर्थांशे द्वाविंशोऽध्यायः (२२)"
  }
]