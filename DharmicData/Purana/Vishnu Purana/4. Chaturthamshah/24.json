[
  {
    "text": "श्रीपराशर उवाच ।\nयोऽयं रिपुंजयो नाम बार्हद्रथोंत्यः तस्यामात्यो मुनिको नाम भविष्यति १ ।\nस चैनं स्वामिनं हत्वा स्वुपुत्रं प्रद्योतनामानमभिषेक्ष्यति २ ।\nतस्यापि बलाकनामा पुत्रो भविता ३ ।\nततश्च विशाखयूपः ४ ।\nतत्पुत्रो जनकः ५ ।\nतस्य च नंदिवर्द्धनः ६ ।\nततो नंदी ७ ।\nइत्येतेष्टत्रिंशदुत्तरमष्टशतं पंच प्रद्योताः पृथिवीं भोक्ष्यन्ति ८ ।\nततश्च शिशुनाभः ९ ।\nतत्पुत्रः काकवर्णो भविता १० ।\nतस्य च पुत्रः क्षेमधर्मा ११ ।\nतस्यापि क्षतौजाः १२ ।\nतत्पुत्रो विधिसारः १३ ।\nततश्चाजातशत्रुः १४ ।\nतस्मादर्भकः १५ ।\nतस्माच्चोदयनः १६ ।\nतस्मादपि नंदिवर्द्धनः १७ ।\nततो महानंदी १८ ।\nइत्येते शैशनाभा भूपालास्त्रीणि वर्षशतानि द्विषष्ट्यधिकानि भविष्यंति १९ ।\nमहानंदिनस्ततश्शूद्रा गर्भोद्भवोतिलुब्धोतिबलो महापद्मनामा नंदः परशुराम इवापरोऽखिलक्षत्रांतकारी भविष्यति २० ।\nततः प्रभृति शूद्रा भूपाला भविष्यंति २१ ।\nस चैकच्छत्रामनुल्लंघितशासनो महापद्मः पृथिवीं भोक्ष्यते २२ ।\nतस्याप्यष्टौ सुतास्सुमाल्याद्य भवितारः २३ ।\nतस्य महापद्मस्यानुपृथिवीं भोक्ष्यंति २४ ।\nमहापद्मपुत्राश्चैकं वर्षशतमवनीपतयो भविष्यंति २५ ।\nततश्च नवचैतान्नंदान् कौटिल्यो ब्राह्मणस्समुद्धरिष्यति २६ ।\nतेषामभावे मौर्व्याः पृथिवीं भोक्ष्यंति २७ ।\nकौटिल्य एव चंद्र गुप्तसुत्पन्नं राज्येऽभिषेक्ष्यति २८ ।\nतस्यापि पुत्रो बिंदुसारो भविष्यति २९ ।\nतस्याप्यशोकवर्द्धनस्ततस्सुयशास्ततश्च दशरथस्ततश्च संयुतस्ततश्शालिशूकस्तस्मात्सोमशर्मा तस्यापि सोमशर्मणश्शतधन्वा ३० ।\nतस्यानुबृहद्र थनामा भविता ३१ ।\nएवमेते मौर्य्या दश भूपतयो भविष्यंति अब्दशतं सप्तत्रिंशदुत्तरम् ३२ ।\nतेषामंते पृथिवीं दश शुंगा भोक्ष्यंति ३३ ।\nपुष्यमित्रस्सेनापतिस्स्वामिनं हत्वा राज्यं करिष्यति तस्यात्मजोऽग्निमित्रः ३४ ।\nतस्मात्सुज्येष्ठस्ततो वसुमित्रस्तस्मादप्युदंकस्ततः पुलिंदकस्ततो घोषवसुस्तस्मादपि वज्रमित्रस्ततो भागवतः ३५ ।\nतस्माद्देवभूतिः ३६ ।\nइत्येते शुंगा द्वादशोत्तरं वर्षशतं पृथिवीं भोक्ष्यंति ३७ ।\nततः कण्वानेषाभूर्यास्यति ३८ ।\nदेवभूतिं तु शुंगराजानं व्यसनिनं तस्यैवामात्यः कण्वो वसुदेवनामा तं निहत्य स्वयमवनीं भोक्ष्यति ३९ ।\nतस्य पुत्रो भूमित्रस्तस्यापि नारायणः ४० ।\nनारायणात्मजस्सुशर्मा ४१ ।\nएते काण्वायनाश्चत्वारः पंचचत्वारिंशद्वर्षाणि भूपतयो भविष्यंति ४२ ।\nसुशर्माणं तु काण्वं तद्भूत्यो बलिपुच्छकनामा हत्वांध्रजातीयो वसुधां भोक्ष्यति ४३ ।\nततश्च कृष्णनामा तद्भ्राता पृथिवीपतिर्भविष्यति ४४ ।\nतस्यापि पुत्रः शांतकर्णिस्तस्यापि पूर्णोत्संगस्तत्पुत्रश्शातकर्णिस्तस्माच्च लम्बोदरस्तस्माच्च पिलकस्ततो मेघस्वातिस्ततः पटुमान् ४५ ।\nततश्चारिष्टकर्मा ततो हालाहलः ४६ ।\nहालाहलात्पललकस्ततः पुलिंदसेनस्ततः सुंदरस्ततश्शातकर्णिस्तश्शिवस्वातिस्ततश्च गोमतिपुत्रस्तत्पुत्रोऽलिमान् ४७ ।\nतस्यापि शांतकर्णिस्ततः शिविश्रितस्तश्च शिवस्कंधस्तस्मादपि यज्ञश्रीस्ततो द्वियज्ञस्तस्माच्चंद्र श्रीः ४८ ।\nतस्मात्पुलोमापिहि ४९ ।\nएवमेवे त्रिंशच्चत्वार्यब्दशतानि षट्पंचाशदधिकानि पृथिवीं भोक्ष्यंति ५० ।\nआंध्रभृत्यास्सप्ताभीरप्रभृतयो दशगर्दभिनश्च भूभुजो भविष्यंति ५१ ।\nततष्षोडश भूपतयो भवितारः ५२ ।\nततश्चाष्टौ यवनाश्चतुर्दश तुरुष्कारा मुंडाश्च त्रयोदश एकादश मौना एते वै पृथुवीपतयः पृथिवीं दशवर्षशतानि नवत्यधिकानि भोक्ष्यंति ५३ ।\nततश्च मौना एकादश भूपतयोऽब्दशतानि त्रीणि पृथिवीं भोक्ष्यंति ५४ ।\nतेषूत्सन्नेषु कैंकिला यवना भूपतयो भविष्यंत्यमूर्द्धाभिषिक्ताः ५५ ।\nतेषामपत्यं विंध्यशक्तिस्ततः पुंरजयस्तस्माद्रा मचंद्र स्तस्माद्धर्मवर्मा ततो वंगस्ततोभून्नंदनस्ततस्सुनंदी तद्भ्राता नंदियशाश्शुक्रः प्रवीर एते वर्षशतं षड्वर्षाणि भूपतयो भविष्यंति ५६ ।\nततस्तत्पुत्रास्त्रयोदशैते बाह्लिकाश्च त्रयः ५७ ।\nततः पुष्पमित्राः पटुमियत्रास्त्रयोदशैकलाश्च सप्तांध्राः ५८ ।\nततश्च कोसलायां तु नव चैव भूपतयो भविष्यंति ५९ ।\nनैषधास्तु त एव ६० ।\nमगधायां तु विश्वस्फटिकसंज्ञोऽन्यान्वर्णान्करिष्यति ६१ ।\nकैवर्त्तबटुपुलिंदब्राह्मणान्राज्ये स्थपयिष्यति ६२ ।\nउत्साद्याखिलक्षत्रजातिं नव नागाः पद्मवत्यां नाम पुर्यामनुगंगाप्रयागं गयाद्गुप्तांश्च मागधा भोक्ष्यंति ६३ ।\nकोशलांध्रपुंड्रताम्रलिप्तसमतटपुरीं च देवरक्षितो रक्षिता ६४ ।\nकलिंगमाहिषमहेंद्र भौमान् गुहा भोक्ष्यंति ६५ ।\nनैषधनैमिषककालकोशकाञ्जनपदान्मणिधान्यकवंशा भोक्ष्यंति ६६ ।\nत्रैराज्यमुषिकजनपदान्कनकाह्वयचो भोक्ष्यति ६७ ।\nसौराष्ट्रावंत्यशूद्रा भीरान्नर्मदामरुभूविषयांश्च व्रात्यद्विजाभीरशूद्रा द्या भोक्ष्यंति ६८ ।\nसिंधुतटदाविकोर्वीचंद्र भागाकाश्मीरविषयांश्च व्रात्यम्लेच्छशूद्रा दयो भोक्ष्यंति ६९ ।\nएते च तुल्यकालास्सर्वे पृथिव्यां भूभुजो भविष्यंति ७० ।\nअल्पप्रसादा बृहत्कोपास्सार्वकालमनृताधर्मरुचयः स्त्रीबालगोवधकर्त्तारः परस्वादानरुचयोल्पसारास्तमिस्रप्राया उदितास्तमितप्राया अल्पायुषो महेच्छा ह्यल्पधर्मा लुब्धाश्च भविष्यन्ति ७१ ।\nतैश्च विमिश्रा जनपदास्तच्छीलानुवर्त्तिनो राजाश्रयशुष्मिणो म्लेच्छाचाराश्च विपर्ययेण वर्त्तमानाः प्रजाः क्षपयिष्यंति ७२ ।\nततश्चानुदिनमल्पाल्पह्रासव्यवच्छेदाद्धर्मार्थयोर्जगतस्संक्षयो भविष्यति ७३ ।\nततश्चार्थ एवाभिजनहेतुः ७४ ।\nबलमेवाश्षोधर्महेतुः ७५ ।\nअभिरुचिरेव दांपत्यसंबंधहेतुः ७६ ।\nस्त्रीत्वमेवोपभोगहेतुः ७७ ।\nअनृतमेव व्यवहारजयहेतुः ७८ ।\nउन्नतांबुतैव पृथिवीहेतु ७९ ।\nब्रह्मसूत्रमेव विप्रत्वहेतुः ८० ।\nरत्नधातुतैव श्लाघ्यताहेतुः ८१ ।\nलिंगधाराणमेवाश्रमहेतुः ८२ ।\nअन्यायमेव वृत्तिहेतुः ८३ ।\nदौर्बल्यमेवावृत्तिहेतुः ८४ ।\nअभयप्रगल्भोच्चारणमेव पांडित्यहेतुः ८५ ।\nअनाढ्यतैव साधुत्वहेतुः ८६ ।\nस्नानमेव प्रसाधनहेतुः ८७ ।\nदानमेव धर्महेतुः ८८ ।\nस्वीकरणमेव विवाहहेतुः ८९ ।\nसद्वेषधार्येव पात्रम् ९० ।\nदूरायतननोदकमेव तीर्थहेतुः ९१ ।\nकपटवेषधारणमेव महत्त्वहेतुः ९२ ।\nइत्येवमनेकदोषोत्तरे तु भूमंडले सर्ववर्णेष्वेव योयो बलवान्सस भूपतिर्भविष्यति ९३ ।\nएवं चातिलुब्धकराजासहाश्शैलानामंतरद्रो णीः प्रजास्संश्रयिष्यंति ९४ ।\nमधुशाकमूलफलपत्रपुष्पाद्याहाराश्च भविष्यंति ९५ ।\nतरुवल्कलपर्णचीरप्रावरणाश्चातिबहुप्रजाश्शीतवातातपवर्षसहाश्च भविष्यंति ९६ ।\nन च कश्चित्त्रयोविंशतिवर्षाणि जीविष्यति अनवरतं चात्र कलियुगे क्षयमायात्यखिल एवैष जनः ९७ ।\nश्रौतस्मार्त्ते च धर्मे विप्लवमत्यंतमुपगते क्षीणप्राये च कलावश्षोजगत्स्रष्टुश्चराचरगुरोरादिमध्यांतरहितस्य ब्रह्ममयस्यात्मरूपिणो भगवतो वासुदेवस्यांशश्शंबलग्रामप्रधानब्राह्मणस्य विष्णुयशसो गृहेष्टगुणर्द्धिसमन्वितः कल्किरूपीजगत्यत्रावतीर्य सकलम्लेच्छदस्युदुष्टाचरणचेतसामश्षोआ!णामपरिच्छिन्नशक्तिमाहा-त्म्यः क्षयं करिष्यति स्वधर्मेषु चाखिलमेव संस्थापयिष्यति ९८ ।\nअनंतरं चाश्षोकलेरवसाने निशावसाने विबुद्धानामिव तेषामेव जनपदानाममलस्फटिकदलशुद्धा मतयो भविष्यंति ९९ ।\nतेषां च बीजभूतानामश्षोमनुष्याणां परिणतानामपि तत्कालकृतापत्यप्रसूतिर्भविष्यति १०० ।\nतानि च तदपत्यानि कृतयुगानुसारीण्येव भविष्यंति १०१ ।\nअत्रोच्यते ।\nयथा चंद्र श्च सूर्यश्च तथा तिष्यो बृहस्पतिः ।\nएकराशौ समेष्यंति तदा भवति वै कृतम् १०२ ।\nअतीता वर्त्तमानाश्च तथैवानागताश्च ये ।\nएते वंश्षोउ! भूपालाः कथिता मुनिसत्तम १०३ ।\nयावत्परीक्षितो जन्म यावन्नंदाभिषेचनम् ।\nएतद्वर्षसहस्रं तु ज्ञेयं पंचाशदुत्तरम् १०४ ।\nसप्तर्षीणां तु यौ पूर्वौ दृश्येते ह्युदितौ दिवि ।\nतयोस्तु मध्ये नक्षत्रं दृश्यते यत्समं निशि १०५ ।\nतेन सप्तर्षयो युक्तास्तिष्ठंत्यब्दशतं नृणाम् ।\nते तु पारीक्षिते काले मघास्वासन्द्विजोत्तम १०६ ।\nतदा प्रवृत्तश्च कलिर्द्वादशाब्दशतात्मकः १०७ ।\nयदैव भगवान्विष्णोरंशो यातो दिवं द्विज ।\nवसुदेवकुलोद्भूतस्तदैवात्रागतः कलिः १०८ ।\nयावत्सपादपद्माभ्यां पस्पर्शेमां वसुंधराम् ।\nतावत्पृथ्वीपरिष्वंगे समर्थो नाभवत्कलिः १०९ ।\nगते सनातनस्यांशो! विष्णोस्तत्र भुवो दिवम् ।\nतत्याज सानुजो राज्यं धर्म पुत्रो युधिष्ठिरः ११० ।\nविपरीतानि दृष्ट्वा च निमित्तानि हि पांडवः ।\nयाते कृष्णे चकाराऽथ सोऽभिषेकं परीक्षितः १११ ।\nप्रयास्यंति यदा चैते पूर्वाषाढां महर्षयः ।\nतदा नंदात्प्रभृत्येष गतिवृद्धिं गमिष्यति ११२ ।\nयस्मिन् कृष्णो दिवं यातस्तस्मिन्नेव तदा हनि ।\nप्रतिपन्नं कलियुगं तस्य संख्यां निबोध मे ११३ ।\nत्रीणि लक्षाणि वर्षाणां द्विज मानुष्यसंख्यया ।\nषष्टिश्चैव सहस्राणि भविष्यत्येष वै कलिः ११४ ।\nशतानि तानि दिव्यानां सप्त पंच च संख्यया ।\nनिश्श्षोए!ण गते तस्मिन्भविष्यति पुनः कृतम् ११५ ।\nब्राह्मणाः क्षत्त्रिया वैश्याश्शूद्रा श्च द्विजसत्तम ।\nयुगेयुगे महात्मानः समतीतास्सहस्रशः ११६ ।\nबहुत्वान्नामधेयानां परिसंख्या कुलेकुले ।\nपौनरुक्त्याद्धि साम्याच्च न मया परिकीर्त्तिता ११७ ।\nदेवापिः पौरवो राजा पुरुश्चेक्षाकुवंशजः ।\nमहायोगबलोपेतौ कलापग्रामसंश्रितौ ११८ ।\nकृते युगे त्विहागम्य क्षत्रप्रावर्त्तकौ हि तौ ।\nभविष्यतो मनोर्वंशबीजभूतौ व्यवस्थितौ ११९ ।\nएतेन क्रमयोगेन मनुपुत्रैर्वसुंधरा ।\nकृतत्रेताद्वापराणि युगानि त्रीणि भुज्यते १२० ।\nकलौ ते बीजभूता वै केचित्तिष्ठंति वै मुने ।\nयथैव देवापिपुरू सांप्रतं समधिष्ठितौ १२१ ।\nएष तूद्देशतो वंशस्तवोक्तो भूभुजां मया ।\nनिखिलो गदितुं शक्यो नैष वर्षशतैरपि १२२ ।\nएते चान्ये च भूपाला यैरत्र क्षितिमंडले ।\nकृतं ममत्वं मोहांधैर्नित्यं हेयकलेवरे १२३ ।\nकथं ममेयमचला मत्पुत्रस्य कथं मही ।\nमद्वंशस्येतिचिंतार्त्ता जग्मुरंतमिमे नृपाः १२४ ।\nतेभ्यः पूर्वतराश्चान्ये तेभ्यस्तेभ्यस्तथा परे ।\nभविष्याश्चैव यास्यंति तेषामन्ये च येऽप्यनु १२५ ।\nविलोक्यात्मजयोद्योगं यात्राव्यग्रान्नराधिपान् ।\nपुष्पप्रहासैश्शरदि हसंतीव वसुंधरा १२६ ।\nमैत्रेय पृथिवीगीताञ्छ्लोकांश्चात्र निबोध मे ।\nयानाह धर्मध्वजिने नजकायासितो मुनिः १२७ ।\nपृथिव्युवाच ।\nकथमेष नरेंद्रा णां मोहो बुद्धिमतामपि ।\nयेन केन सधर्माणोप्यतिविश्वस्तचेतसः १२८ ।\nपूर्वमात्मजयं कृत्वा जेतुमिच्छंति मंत्रिणः ।\nततो भृत्यांश्च पौरांश्च जिगीषंते तथा रिपून् १२९ ।\nक्रमेणानेन जेष्यामो वयं पृथ्वीं ससागराम् ।\nइत्यासक्तधियो मृत्युं न पश्यंत्यविदूरगम् १३० ।\nसमुद्रा वरणं याति भूमंडलमथो वशम् ।\nकियदात्मजयस्यैतन्मुक्तिरात्मजये फलम् १३१ ।\nउत्सृज्य पूर्वजा याता यां नादाय गतः पिता ।\nतां मामतीव मूढत्वाज्जेतुमिच्छंति पार्थिवाः १३२ ।\nमत्कृते पितृपुत्राणां भ्रातॄणां चापि विग्रहः ।\nजायतेत्यंतमोहेन ममत्वादृतचेतसाम् १३३ ।\nपृथ्वी ममेयं सकला ममैषा मदन्वयस्यापि च शाश्वतीयम् ।\nयोयो मृतेऽन्यत्र बभूव राजा कुबुद्धिरासीदिति तस्यतस्य १३४ ।\nदृष्ट्वा ममत्वादृतचित्तमेकं विहाय मां मृत्युवशं व्रजंतम् ।\nतस्यानुयस्तस्य कथं ममत्वं हृद्यास्पदं मत्प्रभवं करोति १३५ ।\nपृथ्वी ममैषाऽऽशु परित्यजैनां वदंति ये दूतमुखैस्स्वशत्रून् ।\nनराधिपास्तेषु ममातिहासः पुनश्च मूढेषु दयाऽभ्युपैति १३६ ।\nश्रीपराशर उवाच।\nइत्येते धरणीगीताश्श्लोका मैत्रेय यैश्श्रुताः ।\nममत्वं विलयं याति तपत्यर्के यथा हिमम् १३७ ।\nइत्येष कथितः सम्यङ्मनोर्वंशो मया तव ।\nयत्र स्थितिप्रवृत्तस्य विष्णोरंशांशका नृपाः १३८ ।\nशृणोति य इमं भक्त्या मनोर्वंशमनुक्रमात् ।\nतस्य पापमश्षॐ वै प्रणश्यत्यमलात्मनः १३९ ।\nधनधान्यर्द्धिमतुलां प्राप्नोत्यव्याहतेंद्रि यः ।\nश्रुत्वैवमखिलं वंशं प्रशस्तं शशिसूर्ययोः १४० ।\nइक्ष्वाकुजह्नुमांधातृसगराविक्षितान्रघून् ।\nययातिनहुषाद्यांश्च ज्ञात्वा निष्ठामुपागतान् १४१ ।\nमहाबलान्महावीर्याननन्तधनसंचयान् ।\nकृतान्कालेन बलिना कथाश्षोआ!न्नराधिपान् १४२ ।\nश्रुत्वा न पुत्रदारादौ गृहक्षेत्रादिके तथा ।\nद्र व्यादौ वा कृतप्रज्ञो ममत्वं कुरुते नरः १४३ ।\nतप्तं तपो यैः पुरुषप्रवीरैरुद्वाहुभिर्वर्षगणाननेकान् ।\nइष्ट्वा सुयज्ञैर्बलिनोतिवीर्याः कृतानुकालेन कथावशेषाः १४४ ।\nपृथुस्समस्तान्विचचार लोकानव्याहतो यो विजितारिचक्रः ।\nस कालवाताभिहतः प्रणष्टः क्षिप्तं यथा शाल्मलितूलमग्नौ १४५ ।\nयः कार्त्तवीर्यो बुभुजे समस्तान्द्वीपान्समाक्रम्य हतारिचक्रः ।\nकथाप्रसंगेष्वभिधीयमानस्स एव संकल्पविकल्पहेतुः १४६ ।\nदशाननाविक्षतराघवाणामैश्वर्यमुद्भासितदिङ्मुखानाम् ।\nभस्मापि शिष्टं न कथं क्षणेन भ्रूभंगपातेन धिगंतकस्य १४७ ।\nकथाशरीरत्वमवाप यद्वै मांधातृनामा भुवि चक्रवर्त्ती ।\nश्रुत्वापि तत्को हि करोति साधुर्ममत्वमान्मन्यपि मंदचेताः १४८ ।\nभगीरथाद्यास्सगरं ककुत्स्थो दशननो राघवलक्ष्मणौ च ।\nयुधिष्ठिराद्याश्च बभूवुरेते सत्यं न मिथ्या क्व नु ते न विद्मः १४९ ।\nये सांप्रतं ये च नृपा भविष्याः प्रोक्ता मया विप्रवरोग्रवीयाः ।\nएते तथाऽन्ये च तथाभिधेयाः सर्वे भविष्यंति यथैव पूर्वे १५० ।\nएत द्विदित्वा न नरेण कार्यं ममत्वमात्मन्यपि पंडितेन ।\nतिष्ठंतु तावत्तनयात्मजायाः क्षेत्रादयो ये च शरीरिणोऽन्ये १५१ ।\nइति श्रीविष्णुमाहपुराणे चतुर्थांशो! चतुर्विंशोध्यायः २४।"
  }
]