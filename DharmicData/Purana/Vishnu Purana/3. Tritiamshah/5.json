[
  {
    "text": "पराशर उवाच ।\nयजुर्वेदतरोः शाखाः सप्तविंशन्महामतिः ।\nवैशम्पायननामासौ व्यासशिष्यश्चकार वै ।। १ ।।"
  },
  {
    "text": "शिष्येभ्यः प्रददौ ताश्च जगृहुस्तेऽप्यनुक्रमात् ।\nयाज्ञवल्क्यस्तु तत्राभूद् ब्रह्मरातसुतो द्रिजः ।। २ ।।"
  },
  {
    "text": "शिष्यः परधर्मज्ञो गुरुवृत्तिपरः सदा ।\nऋषिर्योऽद्य महामेरौः समाजे नागमिष्यति ।। ३ ।।"
  },
  {
    "text": "तस्य वै सप्तरात्रात्तु ब्रह्महत्या भविष्यति ।\nपूर्वमेवं मुनिगणैः समयोऽभूत् कृतो द्रिज ।। ४ ।।"
  },
  {
    "text": "वैशम्पायन एकस्तु तं व्यतिक्रान्तवांस्तदा ।\nस्वस्त्रीयं बालकं रोऽथ पदास्पृष्टमघातयत् ।। ५ ।।"
  },
  {
    "text": "शिष्यानाह स भोः शिष्य! ब्रह्महत्यापहं ब्रतम् ।\nचरध्व मत्कृते सर्वे न विचार्यमिदं तथा ।। ६ ।।"
  },
  {
    "text": "अथाह याज्ञबल्क्यस्तु किमेभिर्भगवन् ! द्रिजैः ।\nक्लेशितैरल्पतेजोभिश्वरिष्येऽहमिदं व्रतम् ।। ७ ।।"
  },
  {
    "text": "ततः क्रु द्धो गुरुः प्राह याज्ञवल्क्यं महामतिः ।\nमुच्यतां यत् त्वयाधात मत्तो विप्रावमानक ।। ८ ।।"
  },
  {
    "text": "निस्तेजसो वदस्येनान् यस्त्वं ब्राह्मणपुङ्गवान् ।\nतेन शिष्येण नार्थोऽस्ति ममाज्ञाभङ्गकारिणा ।। ९ ।।"
  },
  {
    "text": "याज्ञवल्क्यस्ततः प्राह भत्तयैतत्ते मयोदितम् ।\nममाप्यलं त्वयाधीतं यन्मया तदिदं द्रिज ।। १० ।।"
  },
  {
    "text": "इत्युक्तो रुधिराक्तानि सरूपाणि यजू षि सः ।\nछर्दयित्वा ददौ तस्मै ययौ स स्वेच्छया मुनिः ।। ११ ।।"
  },
  {
    "text": "यजू ष्यथ विसृष्टानि याज्ञवल्क्येन वै द्रिज ।\nजगृहुस्तित्तिरा भूत्वा तैत्तिरीयास्तु ते ततः ।। १२ ।।"
  },
  {
    "text": "ब्रह्महत्याव्रतं चीर्णं गुरुणा चोदितैस्तु यैः ।\nचरकाध्वर्यवस्ते तु चरणान्मुनिसत्तम ।। १३ ।।"
  },
  {
    "text": "याज्ञवल्क्योऽपि मैत्रेय! प्रामायामपरायणः ।\nतुष्टाव प्रयतः सूर्यं यजूष्यबिलषंस्ततः ।। १४ ।।"
  },
  {
    "text": "नमः सवित्रे द्राराय विमुक्तेः सिततेजसे ।\nऋगूयजुः सामभूताय त्रयीधामवते नमः ।। १५ ।।"
  },
  {
    "text": "नमोऽग्रीषोमभूताय जगतः कारणात्मने ।\nभास्कराय परं तेजः सौषुम्नमुरु बिभ्रते ।। १६ ।।"
  },
  {
    "text": "कलाकाष्ठानिमेषादिकालज्ञानात्मने नमः ।\nध्येयाय विष्णुरूपाय परमाक्षररूपिणे ।। १७ ।।"
  },
  {
    "text": "बिभर्त्ति यः सुरगणानाप्याय्येन्दु खरश्मिभिः ।\nसुधामृतेन च पितॄ स्तस्मै तृप्तात्मने नमः ।। १८ ।।"
  },
  {
    "text": "हिमाम्बुघर्मवृष्टीनां कर्ता हर्ता च यः प्रभुः ।\nतस्मै त्रिकालरूपाय नमः सूर्य्याय वेधसे ।। १९ ।।"
  },
  {
    "text": "यो हन्ति तिमिराण्येको जगतोऽस्य जगर्त्पातः ।\nसत्त्वधामधरो देवो नमस्तस्मै विवस्वते ।। २० ।।"
  },
  {
    "text": "सत्कर्मयोग्यो न जनो नैवापः सौचकारणम् ।\nयस्मिन्ननुदिते तस्मै नमो देवाय वेधसे ।। २१ ।।"
  },
  {
    "text": "स्पृष्टो यदंशुबिर्लोकः क्रियायोग्योऽभिजायते ।\nपवित्रताकारणाय तस्मै शुद्धात्मने नमः ।। २२ ।।"
  },
  {
    "text": "नमः सवित्रे सूर्याय भास्कराय विवस्वते ।\nआदित्यायादिबूताय देवादीनां नमो नमः ।। २३ ।।"
  },
  {
    "text": "हिरण्मयं रथं यस्य केतवोऽमृतधायिनः ।\nवहन्ति बुवनालोकिचक्षुषं तं नमाम्यहम् ।। २४ ।।"
  },
  {
    "text": "इत्येवमादिभिस्तेन स्तूयमानः स्तवै रविः ।\nवाजिरूपधरः प्राह व्रियतामिति वाच्छितम् ।। २५ ।।"
  },
  {
    "text": "याज्ञवल्कयस्तदा प्राह प्रणिपत्य दिवाकरम् ।"
  },
  {
    "text": "यजूषि तानि मे देहि यानि सन्ति न मे गुरौ ।। २६ ।।"
  },
  {
    "text": "एवमुक्तो ददौ तस्मै यजूषि भगवान् रविः ।\nअयातयामसंज्ञानि यानि वेत्ति न तदगुरुः ।। २७ ।।"
  },
  {
    "text": "यजूषि यैरधीतानि तानि विप्रैर्द्रिजोत्तम ।\nवाजिनस्ते समाख्याताः सूर्याश्वः सोऽभवद यतः ।। २८ ।।"
  },
  {
    "text": "शाखाभेदास्तु तेषां वै दश पञ्च च वाजिनाम् ।\nकाण्वाद्यास्तु महाभाग! याज्ञवल्क्या-प्रवर्तिताः ।। २९ ।।"
  }
]