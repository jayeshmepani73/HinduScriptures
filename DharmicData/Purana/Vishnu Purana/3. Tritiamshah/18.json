[
  {
    "text": "पराशर उवाच ।\nतपस्यभिरतान् सोऽथ मायामोहो महासुरान् ।\nमैत्रेय ! ददृशे गत्वा नर्मदातीरसंश्रितान् ।। १ ।।"
  },
  {
    "text": "ततो दिगम्बरो मुण्डो बर्हिपत्रधरो द्रिज ।\nमायामोहोऽसुरान् श्लक्ष्णमिदं वचनमब्रवीत् ।। २ ।।"
  },
  {
    "text": "हे दैत्यपतयो ! ब्रूत यदर्थं तप्यते तपः ।\nऐहिकं वाथ पारत्र्यं तपसः फलमिच्छथ ।। ३ ।।"
  },
  {
    "text": "पारत्र्यफललाभाय तपश्वर्या महामते ।\nअस्माभिरियमारब्धा किं वा तेऽत्र विवक्षितम् ।। ४ ।।"
  },
  {
    "text": "कुरुध्वं मम वाक्यानि यदि मुक्तिमभीप्सथ ।\nअर्हध्वमेनं धर्मञ्च मुक्तिद्रारमसंवृतम् ।। ५ ।।"
  },
  {
    "text": "धर्मो विमुक्तेरर्होऽयं नैतदस्मात् परः परः ।\nअत्रैव संस्थिताः स्वर्गं विमुक्तिं वा गमिष्यथ ।\nअर्हध्वं धर्ममेतञ्च सर्वे यूयं महाबलाः ।। ६ ।।"
  },
  {
    "text": "एवं प्रकारैर्बहुभिर्युक्तिदर्शनवर्द्धितैः ।\nमायामोहन ते देत्या वेदमार्गादपाकृताः ।। ७ ।।"
  },
  {
    "text": "धर्मायैतदधर्माय सदेतन्न सदित्यपि ।\nविमुक्तये त्विदं नैतदू विमुक्तिं सम्प्रच्छात ।। ८ ।।"
  },
  {
    "text": "परमार्थोऽयमत्यर्थं परमार्थो न चाप्ययम्\nकार्यमेतदकार्य्यञ्च नैतदेवं स्पुटं त्विदम् ।\nदिग्वाससामयं धर्मो धर्मोऽयं बहुवाससाम् ।। ९ ।।"
  },
  {
    "text": "इत्यनैकान्तवादञ्च मायामोहेन नैकधा ।\nतेन दर्शयता दैत्याः स्वधर्मांस्त्याजिता द्रिज ।। १० ।।"
  },
  {
    "text": "अर्हतेमं महाधर्मं मायामोहेन ते यतः ।\nप्रोक्तास्तमाश्रिता धर्ममार्हतास्तेन तेऽभवन् ।। ११ ।।"
  },
  {
    "text": "त्रयीधर्मसमुत्सर्ग मायामोहेन तेऽसुराः ।\nकारितास्तन्मया ह्मासंस्ततोऽन्ये तत्प्रबोधिताः ।। १२ ।।"
  },
  {
    "text": "तैरप्यन्ये परे तैश्व तैरप्यन्ये परे च तैः ।\nअल्पैरहोभिः सन्तयक्ता तैर्दैत्यैः प्रायशस्त्रयी ।। १३ ।।"
  },
  {
    "text": "पुनश्व रक्ताम्बरधृङू मायामोहोऽजितेक्षिणः ।\nअन्यानाहासुरान् गत्वा मृद्धल्पमधुराक्षरम् ।। १४ ।।"
  },
  {
    "text": "स्वर्गार्थं यदि वो वाञ्छा निर्वाणार्थमथासुराः ।\nतदलं पशुघातादिदुष्टधर्मैर्निबोधत ।। १५ ।।"
  },
  {
    "text": "विज्ञानमयमेवैतदशेषमवगच्छत ।\nबुध्यध्वं मे वचः सम्यगू बुधैरेवमुदीरितम् ।। १६ ।।"
  },
  {
    "text": "जगदेतदनाधारं भ्रान्तिज्ञानार्थतत्परम् ।\nरागादिदुष्टमत्यर्थं भ्राम्यते भवसङ्कटे ।। १७ ।।"
  },
  {
    "text": "एवं बुध्यत बुध्यध्वं बुध्यतैवमितीरयन् ।\nमायामोहः स दैतेयान् धर्ममत्याजयन्नजम् ।। १८ ।।"
  },
  {
    "text": "नानाप्रकारवचनं स तेषां युक्तियोजितम् ।\nतथा तथा च तदूधर्मं तत्यजुस्ते यथा यथा ।। १९ ।।"
  },
  {
    "text": "तेऽप्यन्येषां तथैवोचुरन्यैरन्ये तथोदिताः ।\nमैभेय ! तत्यजुर्धर्मं वेदस्मृत्युदितं परम् ।। २० ।।"
  },
  {
    "text": "अन्यानप्यन्यपाषणडप्रकारैर्बहुभिर्द्रिज ।\nदैतेयान् मोहयामास मायामोहोऽतिमोहकृत् ।। २१ ।।"
  },
  {
    "text": "स्वल्पेनैव हि कालेन मायामोहेन तेऽसुराः ।\nमोहितास्तत्यजुः सर्वां त्रयीमार्गाश्रितां कथाम् ।। २२ ।।"
  },
  {
    "text": "केचिदूविनिन्दां वेदानां देवानामपरे द्रिज ।\nयज्ञकर्मसलापस्य तथान्ये च द्रिजन्मनाम् ।। २३ ।।"
  },
  {
    "text": "नैतदूयुक्तिसहं वाक्यं हिंसा धर्माय नेष्यते ।\nहवींष्यनलदग्धानि फलायेत्यर्भकोदितम ।। २४ ।।"
  },
  {
    "text": "यज्ञैरनेकैर्देवत्वमवाप्येन्द्रण भुज्यते ।\nशम्यादि यदि चेत्काष्ठं तदूरं पत्रभुक् पशु ।। २५ ।।"
  },
  {
    "text": "निहतस्य पशोर्यज्ञ स्वर्गप्रात्पिर्यदीष्यते ।\nस्वपिता यजमानेन किन्नु तस्मान्न हन्यते ।। २६ ।।"
  },
  {
    "text": "तृत्पये जायते पुसो भुक्तमन्येन चेत्ततः ।\nकुर्याच्छ्राद्ध श्रद्धयान्नं न वहेयुः प्रवासिनः ।। २७ ।।"
  },
  {
    "text": "जनश्रद्ध यमित्येतदवगम्य ततो वचः ।\nउपेक्ष्य श्रेयसे वाक्यं रोचतां यन्मयेरितम् ।। २८ ।।"
  },
  {
    "text": "न ह्माप्तवादा नभसो निपतन्ति महासुराः ।\nयुक्तिमद् वचनं ग्राह्म मयान्येश्व भवद्रिधैः ।। २९ ।।"
  },
  {
    "text": "मायामोहेन ते दैत्याः प्रकारैर्बहुभिस्तथा ।\nव्युत्थापिता यथा नैषां त्रयीं कश्विदरोचयत् ।। ३० ।।"
  },
  {
    "text": "इत्थमुन्मार्गयातेषु तेषु दैत्येषु तेऽमराः ।\nउद्योगं परमं कृत्वा युद्धाय समुपस्थिताः ।। ३१ ।।"
  },
  {
    "text": "ततो देवासुरं युद्ध पुनरेवाभवद् द्रिज ।\nहताश्व तेऽसुरा देवैः सन्मार्गपरिपन्थिनः ।। ३२ ।।"
  },
  {
    "text": "स्वधर्मकवचस्तषामभूदू यः प्रथमं द्रिय ।\nतेन रक्षाभवत् पूर्वं नेशुर्नष्टे च तत्र ते ।। ३३ ।।"
  },
  {
    "text": "ततो मैत्रेय! तन्मार्गवर्त्तिनो येऽभवञ्जनाः ।\nनग्रास्ते तैर्यतस्त्यक्तं त्रयीसंवरणां वृथा ।। ३४ ।।"
  },
  {
    "text": "ब्रह्मचारी गृहस्थस्व वानप्रस्थस्तथाश्रमाः ।\nपरिब्राडू वा चतुर्थोऽत्र पञ्चमो नोपपद्यते ।। ३५ ।।"
  },
  {
    "text": "यस्तु सन्त्यज्य गार्हस्थ्यं वानप्रस्थो न जायते ।\nपरिव्राडू वापि मैत्रेय! स न्ग्रः पापकृन्नरः ।। ३६ ।।"
  },
  {
    "text": "नित्यानां कर्मणां विप्र! तस्य हानिरहर्निशम् ।\nअकुर्वन् विहितं कर्म शक्तः पतति तद्दिने ।। ३७ ।।"
  },
  {
    "text": "प्रायश्वित्तेन महता शुद्धिमाप्रोत्यनापदि ।\nपक्षं नित्यक्रियाहानेः कर्त्ता मैत्रेय! मानवः ।। ३८ ।।"
  },
  {
    "text": "संवत्सरं क्रियाहानिर्यस्य पु सोऽबिजायते ।\nतस्यावलोकनात् यूर्यो निरीक्ष्यः साधुबिः सदा ।। ३९ ।।"
  },
  {
    "text": "स्पृष्टे स्त्रानं सचेलस्य शुद्धेर्हेतुर्महामते ।\nपु सो भवति तस्योक्ता न शुद्धिः पापकर्मणः ।। ४० ।।"
  },
  {
    "text": "देवर्षिपतृभूतानि यस्य निः श्वस्य वेश्मनि ।\nप्रयान्त्यनर्चितान्यत्र लोके तस्मान्न पापकृत् ।। ४१ ।।"
  },
  {
    "text": "देवादिनिः श्वासहतं शरीरं यस्य वेश्म च ।\nन तेन सङ्करं कुर्यादू गृहासनपरिच्छदैः ।। ४२ ।।"
  },
  {
    "text": "सम्भाषणानुप्रश्रादि सहास्यां चैव कुर्वतः ।\nजायते तुल्यता तस्य तेनैव द्रिज । वत्सरम् ।। ४३ ।।"
  },
  {
    "text": "अत बुङू क्ते गृहे तस्य करोत्यास्मां तथासने ।\nशेते चाप्येकशयने स सद्यस्तत्समो भवेत् ।। ४४ ।।"
  },
  {
    "text": "देवतापितृभूतानि तथानभ्यर्च्य योऽतिथीन् ।\nभुङूक्ते स पातकं भुङू क्ते निष्कृतिस्तस्य कीदृशी ।। ४५ ।।"
  },
  {
    "text": "ब्राह्मणाद्यास्तु ये वर्णाः स्वधर्मादन्यतोमुखम् ।\nयान्ति ते नग्रसंज्ञां तु हीनकर्मस्ववस्थिताः ।। ४६ ।।"
  },
  {
    "text": "चतुर्णां यत्र वर्णानां मैत्रेयात्यन्तसङ्करः ।\nतत्रास्या साधु वृत्तीनामुपघाताय जायते ।। ४७ ।।"
  },
  {
    "text": "अनभ्यर्च्य ऋषीन् देवान् पितॄन् भूतातिथींस्तथा ।\nयो भुङ् क्ते तस्य सम्भाषात् पतन्ति नरके नराः ।। ४८ ।।"
  },
  {
    "text": "तस्मादेतान्नरो नग्रांस्त्रयीसन्त्यागदूषितान् ।\nसर्वदा वर्जयेत् प्राज्ञ आलापस्पशेनादिषु ।। ४९ ।।"
  },
  {
    "text": "श्रद्धावद्भिः कृतं यत्राद्द वान् पितृपितामहान् ।\nन प्रीणयति तच्छ्राद्ध यदेभिरवलोकितम् ।। ५० ।।"
  },
  {
    "text": "श्रूयते च पुरा ख्यातो राजा शतधनुर्भुवि ।\nपत्री च शैव्या तस्याभूदतिधर्मपरायणा ।। ५१ ।।"
  },
  {
    "text": "पतिव्रता महाभागा सत्यशौचदयान्विता ।\nसर्वलक्षणसम्पन्ना विनयेन नयेन च ।। ५२ ।।"
  },
  {
    "text": "स तु राजा तया सार्द्ध देवदेवं जनार्दनम् ।\nआराधयामास विभुं परमेण समाधिना ।। ५३ ।।"
  },
  {
    "text": "होमैर्जपैस्तथा दानैरुपवासैश्व भक्तितः ।। ५४ ।।"
  },
  {
    "text": "पूजाबिश्वानुदिवसं तन्मना नान्यमानसः ।। ५५ ।।"
  },
  {
    "text": "एकदा तु समं स्नातौ तौ तु भार्यापती जले ।\nबगीरथ्याः समुत्तीर्णौ कार्त्तिक्यां समुपोषितौ ।\nपाषण्डिनमपश्येतामायान्तं सम्मुखं द्रिज ।। ५६ ।।"
  },
  {
    "text": "चापाचार्यस्य तस्यासौ सखा राज्ञो महात्मनः ।\nअतस्तदूगौरवात्तेन सहालापमथाकरोत् ।। ५७ ।।"
  },
  {
    "text": "न तु सा वागयता देवी तस्य पत्री पतिव्रता ।\nउपोषितास्मीति रविं तस्मिन् दृष्टे ददर्श च ।। ५८ ।।"
  },
  {
    "text": "समागम्य यथान्यायं दम्पती तौ यथाविधि ।\nविष्णोः पूजादिकं सर्वं कृतवन्तौ द्रिजोत्तम ।। ५९ ।।"
  },
  {
    "text": "कालेन गच्छता राजा ममारासौ सपत्रजित् ।\nअन्वारुरोह तं देवी चितास्थं भूपतिं पतिम् ।। ६० ।।"
  },
  {
    "text": "स तु तेनापचारेण श्वा जज्ञ वसुधाधिपः ।\nउपोषितेन पाषण्जसंलापी यः कृतोऽभवत् ।। ६१ ।।"
  },
  {
    "text": "सा तु जातिस्मरा जज्ञ काशीराजसुता शुभा ।\nसर्वविझानमम्पूर्णा सर्वलक्षणपूजिता ।। ६२ ।।"
  },
  {
    "text": "तां पिता दातुकामोऽभूत् वराय विनिवारितः ।\nतयैव तन्व्या विरतो विवाहारम्भतो नृपः ।। ६३ ।।"
  },
  {
    "text": "ततः सा दिव्यया दृष्टया दृष्ट्वा श्वानं निजं पतिम् ।\nविदिशाख्यं पुरं गत्वा तदवस्थ ददर्शतम् ।। ६४ ।।"
  },
  {
    "text": "तं दृष्ट्ववै महाभागं श्वबूतन्तु पतिं तथा ।\nददौ तस्मै वराहार सत्कारप्रवणां सुभम ।। ६५ ।।"
  },
  {
    "text": "भुञ्जन् दत्तं तया सोऽन्नमतिमृष्टमभीप्सितम् ।\nस्वजातिललितं कुर्वन् बहु चाटु चकार वै ।। ६६ ।।"
  },
  {
    "text": "अतीव व्रीडिता बाला कुर्वता चाटु तेन सा ।\nप्रणामपूर्वमाहेदं दयितं तं कुयोनिजम् ।। ६७ ।।"
  },
  {
    "text": "स्मर्य्यतां तन्महाराज ! दाक्षिण्यललितं त्वया ।\nयेन श्वयोनिमापन्नो मम चाटुकरो भवान् ।। ६८ ।।"
  },
  {
    "text": "पाषण्डिनं समाभाष्य तीर्थस्त्रानादनन्तरम् ।\nप्राप्तोऽसि कुत्सितां योनिं किं न स्मरसि तत्प्रभो । ६९ ।।"
  },
  {
    "text": "तयैवं स्मारिते तस्मिन् पूर्वजातिकृते तदा ।\nदध्यौ चिरमथावाप निर्वेदमतिदुर्लभम ।। ७० ।।"
  },
  {
    "text": "निर्विण्णाचित्त- स ततो निगम्य नगरादू बहिः ।\nमरुप्रपतनं कृत्वा शार्गालीं योनिमागतः ।। ७१ ।।"
  },
  {
    "text": "सापि द्रितीये सम्प्राप्ते वर्षे दित्येन चक्षुषा ।\nज्ञात्वा श्वृगालं तं द्रष्टुं ययौ कोलाहलं गिरिम् ।। ७२ ।।"
  },
  {
    "text": "तत्रापि दृष्ट्वा तं प्राह शार्गालीं योनिमागतम् ।\nभर्त्तारमतिचार्वङ्गी तनया पृथितीपतेः ।। ७३ ।।"
  },
  {
    "text": "अपि स्मरसि राजेन्द्र! श्वयोनिस्थस्य यन्मया ।\nप्रोक्तं ते पूर्वचरितं पाषण्डालापसंश्रयम् ।। ७४ ।।"
  },
  {
    "text": "पुनस्तयोक्तस्यजूज्ञात्वा सत्यं सत्यवतां वरः ।\nकालेन स निराहारस्तत्याज स्वं कलेवरम् ।। ७५ ।।"
  },
  {
    "text": "भूयस्ततो वृकं जातं गत्वा तं निर्जने वने ।\nस्मारयामास भर्त्तारं पूर्ववृत्तमनिन्दिता ।। ७६ ।।"
  },
  {
    "text": "न त्वं वृको महभाग! राजा शतधनुर्भवान् ।\nश्वा भूत्वा त्वं श्वृगालोऽबूर्वृकत्वं साम्प्रतं गतः ।। ७७ ।।"
  },
  {
    "text": "स्मारितेन यदा त्यक्तस्तेनात्मा गृद्रतां गतः ।\nअवाप सा पुनश्चैनं बोधयामास भाविनी ।। ७८ ।।"
  },
  {
    "text": "नरेन्द्र! स्मर्यतामात्मा ह्मलं ते गृध्रचेष्टया ।\nपाषण्डालापजातोऽयं दोषो यदूगृध्रता गतः ।। ७९ ।।"
  },
  {
    "text": "ततः काकत्वमापन्नं समनन्तरजन्मति ।\nउवाच तन्वी भर्त्तारमुपलभ्यात्मयोगतः ।। ८० ।।"
  },
  {
    "text": "अशेषा भूभृतः पूर्वं वश्या यस्मै बलिं ददुः ।\nसत्वं काकत्वमापन्नो जातोऽद्य बलिभुक् प्रभो ।। ८१ ।।"
  },
  {
    "text": "एवमेव च काकात्वे स्मारितः स पुरातनम् ।\nतत्याज भूपतिः प्राणान् मयूरत्वमवाप च ।। ८२ ।।"
  },
  {
    "text": "मयूरत्वं ततः सा वै चकारानुगतिं शुभा ।\nदत्तैः प्रतिक्षणां ह्टद्यस्तृप्त तज्जातिभोजनेः ।। ८३ ।।"
  },
  {
    "text": "ततस्तु जनको राजा वाजिमेधं महाक्रतुम् ।\nचकार तस्यावभृथे स्त्रपयामास तं तदा ।। ८४ ।।"
  },
  {
    "text": "सस्त्रौ स्वयं च तन्वङ्गी स्मारयामास चापि तम् ।\nयथासौ श्वश्वृगालाद्या योनीर्जग्राह पार्थिवः ।। ८५ ।।"
  },
  {
    "text": "स्मृतजन्मक्रमः सोऽथ तत्याज स्व कलेवरम् ।\nजज्ञ स जनकस्यैव पुत्रोऽसौ सुमहात्मनः ।। ८६ ।।"
  },
  {
    "text": "ततः सा पितरं तन्वी विवहार्थमचोदयत् ।\nस चापि कारयामास तस्या राजा स्वयवरम् ।। ८७ ।।"
  },
  {
    "text": "स्वयंवरे कृते सा तं सम्प्राप्तं पतिमात्मनः ।\nवपरयामास भूयोऽपि भर्तृ भावेन भामिनी ।। ८८ ।।"
  },
  {
    "text": "बुभुजे च तया सार्द्ध सम्भोगान्नृपनन्दनः ।\nपितर्य्युपरते राज्यं विदेहेषु चकार सः ।। ८९ ।।"
  },
  {
    "text": "इयाज यज्ञान् सुबहुन् ददौ दानानि चार्थिनाम् ।\nपुत्रानुत्पादयामास युयुधे च सहारिबिः ।। ९० ।।"
  },
  {
    "text": "राज्यं भुक्त्वा यथान्यायं पालयित्वा वसुन्धराम् ।\nतत्याज स प्रियान् प्राणान् संग्रामे धर्मतो नृपः ।। ९१ ।।"
  },
  {
    "text": "ततश्वितास्थं तं भूयो भर्त्तारं सा शुभेक्षणा ।\nअन्वारुरोह विधिवद् यथापूर्वं मुदा सती ।। ९२ ।।"
  },
  {
    "text": "ततोऽवाप तया सार्द्धं राजपुत्र्या स पार्थिवः ।\nऐन्दानतीत्यवै लोकान् लोकान् कामदुहोऽक्षयान् ।। ९३ ।।"
  },
  {
    "text": "स्वर्गाक्षयत्वमतुलं दाम्पत्यमतिदुर्लभम् ।\nप्राप्त पुण्यफलं प्राप्य संशुद्धिं तां द्रिजोत्तम ।। ९४ ।।"
  },
  {
    "text": "एष पाषण्डसम्भाषाद्दोषः प्रोक्तो मया द्रिज ।\nतथाश्वमेधावबृथस्त्रानमाहात्म्यमेव च ।। ९५ ।।"
  },
  {
    "text": "तस्मात् पाषण्डिभिः पापैरालापस्पर्शनं त्यजेत् ।\nविशेषतः क्रियाकाले यज्ञादौ चापि दीक्षितः ।। ९६ ।।"
  },
  {
    "text": "क्रियाहानिर्गृ हे यस्य मासमेकं प्रजायते ।\nतस्यावलोकनात् सूर्यं पश्येत मतिमान् नरः ।। ९७ ।।"
  },
  {
    "text": "किं पुनर्यैस्तु सत्यक्ता त्रयी सर्वात्मना द्रिज ।\nपरान्नभोजिभिः पापैर्वेदवादविरोधिबिः ।। ९८ ।।"
  },
  {
    "text": "सहालापस्तु संसर्गः सहास्या चातिपापिनी ।\nपाषण्डिबिर्दुराचारैस्तस्मात्ताः परिवर्जयेत् ।। ९९ ।।"
  },
  {
    "text": "पाषण्डिनो विकर्मस्थान् वैडालब्रतिकाञ्छठान् ।\nहैतुकान् वकवृत्तींश्व वाङूमात्रेणापि नार्चयेत् ।। १०० ।।"
  },
  {
    "text": "दूरादपास्तः सम्पर्कः सहस्यापि च पापिभिः ।\nपाषण्डिभिर्दुराचारैस्तस्मात्ताः परिवर्जयेत् ।। १०१ ।।"
  },
  {
    "text": "एते नग्नास्तवाख्याता दृष्टया श्राद्धोपघातकाः ।\nयेषां सम्भाषणात् पुंसां दिनपुण्यं प्रणश्यति ।। १०२ ।।"
  },
  {
    "text": "एते पाषणिडनः पापा न ह्म तानालपेदू बुधः ।\nपुण्यं नश्यति सम्भाषादेतेषां तद्दिनोद्भवम् ।। १०३ ।।"
  },
  {
    "text": "पुं सां जटाधरणमौण्डयवतां वृथैव ।\nमोघाशिनामखिलशौचनिराकृतानाम्\nतोयप्रदानपितृपिण्डबहिष्कृतानां\nसम्भाषणादपि नरा नरकं प्रयान्ति ।। १०४ ।।"
  }
]