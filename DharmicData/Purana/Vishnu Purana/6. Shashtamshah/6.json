[
  {
    "text": "श्रीपराशर उवाच\nस्वाध्यायसंयमाभ्यां स दृश्यते पुरुषोत्तमः\nतत्प्राप्तिकारणं ब्रह्म तदेतदिति पठ्यते  १\nस्वाध्यायाद्योगमासीत योगात्स्वाध्यायमावसेत्\nस्वाध्याययोगसंपत्त्या परमात्मा प्रकाशते  २\nतदीक्षणाय स्वाध्यायश्चक्षुर्योगस्तथा परम्\nन मां स चक्षुषा द्र ष्टुं ब्रह्मभूतस्स शक्यते  ३\nमैत्रेय उवाच\nभगवंस्तमहं योगं ज्ञातुमिच्छामि तं वद\nज्ञाते यत्राखिलाधारं पश्येयं परमेश्वरम्  ४\nश्रीपराशर उवाच\nयथा केशिध्वजः प्राह खांडिक्याय महात्मने\nजनकाय पुरा योग तमहं कथयामि ते  ५\nमैत्रेय उवाच\nखांडिक्यः कोऽभवद्ब्रह्मन्को वा केशिध्वजः कृती\nकथं तयोश्च संवादो योगसंबंधकारणात्  ६\nश्रीपराशर उवाच\nधर्मध्वजो वै जनकस्तस्य पुत्रोऽमितध्वजः\nकृतध्वजश्च नाम्नासीत्सदाध्यात्मरतिर्नृपः  ७\nकृतध्वजस्य पुत्रोऽभूत्ख्यातः केशिध्वजो नृपः\nपुत्रोमितध्वजस्यापि खांडिक्यजनकोऽभवत्  ८\nकर्ममार्गेण खांडिक्यः पृतिव्यामभवत्पतिः\nकेशिध्वजोऽप्यतीवासीदात्मविद्याविशारदः  ९\nतावुभावपि चैवास्तां विजिगीषू परस्परम्\nकेशिध्वजेन खांडिक्यस्स्वराज्यादवरोपितः  १०\nपुरोधसा मंत्रिभिश्च समवेतोऽल्पसाधनः\nराज्यान्निराकृतस्सोऽथ दुर्गारण्यचरोऽभवत्  ११\nइयाज सोऽपि सुबहून्यज्ञाञ्ज्ञानव्यपाश्रयः\nब्रह्मविद्यामधिष्ठाय तर्त्तुं मृत्युमविद्यया  १२\nएकदा वर्त्तमानस्य यागे योगविदां वर\nघर्मधेनुं जघानोग्रश्शार्दूलो विजने वने  १३\nततो राजा हतां श्रुत्वा धनुं व्याघ्रेण चर्त्विजः\nप्रायश्चित्तं स पप्रच्छ किमत्रेति विधीयताम्  १४\nतेप्यूचुर्न वयं विद्मः कश्रोउः! पृच्छतामिति\nकश्रोउ!रपि तेनोक्तस्तथैव प्राह भार्गवम्  १५\nशुनकं पृच्छ राजैंद्र  नाहं वेद्मि स वेत्स्यति\nस गत्वा तमपृच्छच्च सोप्याह शृणु यन्मुने  १६\nन केशरुर्न चैवाहं न चैकस्सांप्रतं भुवि\nवेत्त्येक एव त्वच्छत्रुः खांडिक्यो यो जितस्त्वया  १७\nस चाह तं व्रजाम्येष प्रष्टुमात्मरिपुं मुने\nप्राप्त एव महायज्ञो यदि मां स हनिष्यति  १८\nप्रायश्चित्तमश्षोए!ण स चेत्पृष्टो वदिष्यति\nततश्चाविकलो योगो मुनिश्रेष्ठ भविष्यति  १९\nश्रीपराशर उवाच\nइत्युक्त्वा रथमारुह्य कृष्णाजिनधरो नृपः\nवनं जगाम यत्रास्ते स खांडिक्यो महामतिः  २०\nतमापतंतमालोक्य खांडिक्यो रिपुमात्मनः\nप्रोवाच क्रोधताम्राक्षस्समारोपितकार्मुकः  २१\nखांडिक्य उवाच\nकृष्णाजिनं त्वं कवचमाबध्यास्मान्हनिष्यसि\nकृष्णाजिनधरे वेत्सि न मयि प्रहरिष्यति  २२\nमृगाणां वद पृष्ठेषु मूढ कृष्णाजिनं न किम्\nयेषां मया त्वया चोग्राः प्रहिताश्शितसायकाः  २३\nस त्वामहं हनिष्यामि न मे जीवन्विमोक्ष्यसे\nआतताय्यसि दुर्बुद्धे मम राज्यहरो रिपुः  २४\nकेशिध्वज उवाच\nखांडिक्य संशयं प्रष्टुं भवंतमहमागतः\nन त्वां हंतुं विचार्यैतत्कोपं बाणं विमुंच वा  २५\nश्रीपराशर उवाच\nततस्स मंत्रिभिस्सार्द्धमेकांते सपुरोहितः\nमंत्रयामास खांडिक्यस्सर्वैरेव महामतिः  २६\nतमूचुर्मंत्रिणो वध्यो रिपुरेष वशं गतः\nहतेऽस्मिन्पृथिवी सर्वा तव वश्या भविष्यति  २७\nखांडिक्यश्चाह तान्सर्वानेवमेतन्न संशयः\nहतेस्मिन्पृथिवी सर्वा मम वश्या भविष्यति  २८\nपरलोकजयस्तस्य पृथिवी सकला मम\nन हन्मि चेल्लोकजयो मम तस्य वसुंधरा  २९\nनाऽहं मन्ये लोकजयादधिका स्याद्वसुंधरा\nपरलोकजयोऽनंतस्स्वल्पकालो महीजयः  ३०\nतस्मान्नैनं हनिष्यामि यत्पृच्छति वदामि तत्  ३१\nश्रीपराशर उवाच\nततस्तमभ्युपेत्याह खांडिक्यजनको रिपुम्\nप्रष्टव्यं यत्त्वया सर्वं तत्पृच्छस्व वदाम्यहम्  ३२\nश्रीपराशर उवाच\nततस्सर्वं यथावृत्तं घर्मधेनुवधं द्विज\nकथयित्वा स पप्रच्छ प्रायश्चित्तं हि तद्गतम्  ३३\nस चाचष्ट यथान्यायं द्विज केशिध्वजाय तत्\nप्रायश्चित्तमश्षोए!ण यद्वै तत्र विधीयते  ३४\nविदितार्थस्स तेनैव ह्यनुज्ञातो महात्मना\nयागभूमिमुपागम्य चक्रे सर्वाः क्रियाः क्रमात्  ३५\nक्रमेण विधिवद्यागं नीत्वा सोऽवभृथाप्लुतः\nकृतकृत्यस्ततो भूत्वा चिंतयामास पार्थिवः  ३६\nपूजिताश्च द्विजास्सर्वे सदस्या मानिता मया\nतथैवार्थिजनोऽप्यर्थैर्योजितोऽभिमतैर्मया  ३७\nयथार्हमस्य लोकस्य मया सर्वं विचेष्टितम्\nअनिष्पन्नक्रियं चेतस्तथापि मम किं यथा  ३८\nइत्थं संचिंतयन्नैव सस्मार स महीपतिः\nखांडिक्याय न दत्तेति मया वै गुरुदक्षिणा  ३९\nस जगाम तदा भूयो रथमारुह्य पार्थिवः\nमैत्रेय दुर्गगहनं खांडिक्यो यत्र संस्थितः  ४०\nखांडिक्योऽपि पुनर्दृष्ट्वा तमायांतं धृतायुधम्\nतस्थौ हंतुं कृतमतिस्तमाह स पुनर्नृपः  ४१\nभो नाहं तेऽपराधाय प्राप्तः खांडिक्य मा क्रुधाः\nगुरोर्निक्रयदानाय मामवेहि त्वमागतम्  ४२\nनिष्पादितो मया यागः सम्यक्त्वदुपदेशतः\nसोऽहं ते दातुमिच्छामि वृणीष्व गुरुदक्षिणाम्  ४३\nश्रीपराशर उवाच\nभूयस्स मंत्रिभिस्सार्द्धं मंत्रयामास पार्थिवः\nगुरुनिष्क्रयकामोऽयं किं मया प्रार्थ्यतामिति  ४४\nतमूचुर्मंत्रिणो राज्यमशेषं प्रार्थ्यतामयम्\nशत्रुभिः प्रार्थ्यते राज्यमनायासितसैनिकैः  ४५\nप्रहस्य तानाह नृपस्स खांडिक्यो महामतिः\nस्वल्पकालं महीपाल्यं मादृशैः प्रार्थ्यते कथम्  ४६\nएवमेतद्भवंतोऽत्र ह्यर्थसाधनमंत्रिणः\nपरमार्थः कथं कोऽत्र यूयं नात्र विचक्षणाः  ४७\nश्रीपराशर उवाच\nइत्युक्त्वा समुपेत्यैनं स तु केशिध्वजं नृपः\nउवाच किमवश्यं त्वं ददासि गुरुदक्षिणाम्  ४८\nबाढमित्येव तेनोक्तः खांडिक्यस्तमथाब्रवीत्\nभवानद्यात्मविज्ञानपरमार्थविचक्षणः  ४९\nयदि चेद्दीयते मह्यं भवता गुरुनिष्क्रयः\nतत्क्लेशप्रशमायालं यत्कर्म तदुदीरय  ५०\nइति श्रीविष्णुमहापुराणे षष्ठांशे षष्ठोऽध्यायः ६"
  }
]