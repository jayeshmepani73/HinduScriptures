[
  {
    "text": "केशिध्वज उवाच\nन प्रार्थितं त्वया कस्मादस्मद्रा ज्यमकंटकम्\nराज्यलाभाद्विना नान्यत्क्षत्त्रियाणामतिप्रियम्  १\nखांडिक्य उवाच\nकेशिध्वज निबोध त्वं मया न प्रार्थितं यतः\nराज्यमेतदश्षॐ ते यत्र गृध्नंत्यपंडिताः  २\nक्षत्त्रियाणामयं धर्मो यत्प्रजापरिपालनम्\nवधश्च धर्मयुद्धेन स्वराज्यपरिपंथिनाम्  ३\nतत्राशक्तस्य मे दोषो नैवास्त्यपहृते त्वया\nबंधायैव भवत्येषा ह्यविद्याप्यक्रमोज्झिता  ४\nअल्पोमोपभोगलिप्सार्थमियं राज्यस्पृहा मम\nअन्येषां दोषज सैव धर्मं वै नानुरुध्यते  ५\nन याच्ञा क्षत्त्रबंधूनां धर्मयैतत्सतां मतम्\nअतो न याचितं राज्यमविद्यांतर्गतं तव  ६\nराज्ये गृध्नंत्यविद्वांसो ममत्वाहृतचेतसः\nअहंमानमहापानमदमत्ता न मादृशाः  ७\nश्रीपराशर उवाच\nप्रहृष्टस्साध्विति ततः प्राह केशिध्वजो नृपः\nखांडिक्यजनकं प्रीत्या श्रूयतां वचनं मम  ८\nकेशिध्वज उवाच\nअहं ह्यविद्यया मृत्युं तर्तुकामः करोमि वै\nराज्यं यागांश्च विविधान्योगैः पुण्यक्षयं तथा  ९\nतदिदं ते मनो दिष्ट्या विवेकैश्वर्यतां गतम्\nतच्छ्रूयतामविद्यायास्स्वरूपं कुलनंदन  १०\nअनात्मन्यात्मबुद्धिर्या चास्वे स्वमिति या मतिः\nसंसारतरुसंभूतिबीजमेतद्द्विधा स्थितम्  ११\nपंचभूतात्मके देहे देही मोहतमोवृतः\nअहं ममैतदित्युच्चैः कुरुते कुमतिर्मतिम्  १२\nआकाशवाय्वग्निजलपृथिवीभ्यः पृथक् स्थिते\nआत्मन्यात्ममयं भावं कः करोति कलेवरे  १३\nकलेवरोपभोग्यं हि गृहक्षेत्रादिकं च कः\nअदेहे ह्यात्मनि प्राज्ञे ममेदमिति मन्यते  १४\nइत्थं च पुत्त्रपौत्त्रेषु तद्देहोत्पादितेषु कः\nकरोति पंडितस्स्वाम्यमनात्मनि कलेवरे  १५\nसर्वं देहोपभोगाय कुरुते कर्म मानवः\nदेहश्चान्यो यदा पुंसस्तदा बंधाय तत्परम्  १६\nमृण्मयं हि यथा गेहं लिप्यते वै मृदंभसा\nपार्थिवोऽयं तथा देहो मृदंब्वालेपनस्थितः  १७\nपंचभूतात्मकैर्भोगैः पंचभूतात्मकं वपुः\nआप्यायते यदि ततः पुंसो भोगोऽत्र किं कृतः  १८\nअनेकजन्मसाहस्रीं संसारपदवीं व्रजन्\nमोहश्रमं प्रयातोऽसौ वासनारेणुकुंठितः  १९\nप्रक्षाल्यते यदा सोस्य रेणुज्ञानोष्णवारिणा\nतदा संसारपांथस्य याति मोहश्रमश्शमम्  २०\nमोहश्रमे शमं याते स्वस्थांतःकरणः पुमान्\nअनन्यातिशयाबाधं परं निर्वाणमृच्छति  २१\nनिर्वाणमय एवायमात्मा ज्ञानमयोऽमलः\nदुःखाज्ञानमया धर्माः प्रकृतेस्ते तु नात्मनः  २२\nजलस्य नाग्निसंसर्गस्थालीसंगात्तथापि हि\nशब्दोद्रेकादिकान्धर्मांस्तत्करोति यथा नृप  २३\nतथात्मा प्रकृतेस्संगादहंमानादिदूषितः\nभजते प्राकृतान्धर्मानन्यस्तेभ्यो हि सोऽव्ययः  २४\nतदेतत्कथितं बीजमविद्याया मया तव\nक्लेशानां च क्षयकरं योगादन्यन्न विद्यते  २५\nखांडिक्य उवाच\nतं ब्रवीहि महाभाग योगं योगविदुत्तम\nविज्ञातयोगशास्त्रार्थस्त्वमस्यां निमिसंततौ  २६\nकेशिध्वज उवाच\nयोगस्वरूपं खांडिक्य श्रूयतां गदतो मम\nयत्र स्थितो न च्यवते प्राप्य ब्रह्मलयं मुनिः  २७\nमन एव मनुष्याणां कारणं बंधमोक्षयोः\nबंधाय विषयासंगि मुक्त्यै निर्विषयं मनः  २८\nविषयेभ्यस्समाहृत्य विज्ञानात्मामनो मुनिः\nचिंतयेन्मुक्तये तेन ब्रह्मभूतं परेश्वरम्  २९\nआत्मभावं नयत्येनं तद्ब्रह्म ध्यायिनं मुनिम्\nविकार्यमात्मनश्शक्त्या लोहमाकर्षको यथा  ३०\nआत्मप्रयत्नसापेक्षा विशिष्टा या मनोगतिः\nतस्या ब्रह्मणि संयोगो योग इत्यभिधीयते  ३१\nएवमत्यंतवैशिष्ट्ययुक्तधर्मोपलक्षणः\nयस्य योगस्स वै योगी मुमुक्षुरभिधीयते  ३२\nयोगयुक्प्रथमं योगी युंजानो ह्यभिधीयते\nविनिष्पन्नसमाधिस्तु परं ब्रह्मोपलब्धिमान्  ३३\nयद्यंतरायदोषेण दूष्यते चास्य मानसम्\nजन्मांतरैरभ्यसतो मुक्तिः पूर्वस्य जायते  ३४\nविनिष्पन्नसमाधिस्तु मुक्तिं तत्रैव जन्मनि\nप्राप्नोति योगी योगाग्निदग्धकर्मचयोऽचिरात्  ३५\nब्रह्मचर्यमहिंसां च सत्यास्तेयापरिग्रहान्\nसेवेत योगी निष्कामो योग्यतां स्वमनो नयन्  ३६\nस्वाध्यायशौचसंतोषतपांसि नियतात्मवान्\nकुर्वीत ब्रह्मणि तथा परस्मिन्प्रवणं मनः  ३७\nएते यमास्सनियमाः पंच पंच च कीर्त्तिताः\nविशिष्टफलदाः काम्या निष्कामानां विमुक्तिदाः  ३८\nएकं भद्रा सनादीनां समास्थाय गुणैर्युतः\nयमाख्यैर्नियमाख्यैश्च युंजीत नियतो यतिः  ३९\nप्राणाख्यमनिलं वश्यमभ्यासात्कुरुते तु यत्\nप्राणायामस्स विज्ञेयस्सबीजोऽबीज एव च  ४०\nपरस्परेणाभिभवं प्राणापानौ यथानिलौ\nकुरुतस्सद्विधानेन तृतीयस्संयमात्तयोः  ४१\nतस्य चालंबनवतः स्थूलरूपं द्विजोत्तम\nआलंबनमनंतस्य योगिनोऽभ्यसतः स्मृतम्  ४२\nशब्दादिष्वनुरक्तानि निगृह्याक्षाणि योगवित्\nकुर्याच्चित्तानुकारीणि प्रत्याहारपरायणः  ४३\nवश्यता परमा तेन जायतेति चलात्मनाम्\nइन्द्रि याणामवश्यैस्तैर्न योगी योगसाधकः  ४४\nप्राणयामेन पवने प्रत्याहारेण चेंद्रि ये\nवशीकृते ततः कुर्यात्स्थितं चेतश्शुभाश्रये  ४५\nखाडिक्य उवाच\nकथ्यतां मे महाभाग चेतसो यश्शुभाश्रयः\nयदाधारमश्षॐ तद्धंति दोषमलोद्भवम्  ४६\nकेशिध्वज उवाच\nआश्रयश्चेतसो ब्रह्म द्विधा तच्च स्वभावतः\nभूप मूर्त्तममूर्त्तं च परं चापरमेव च  ४७\nत्रिविधा भावना भूप विश्वमेतन्निबोधताम्\nब्रह्माख्या कर्मसंज्ञा च तथा चैवोभयात्मिका  ४८\nकर्मभावात्मिका ह्येका ब्रह्मभावात्मिका परा\nउभयात्मिका तथैवान्या त्रिविधा भावभावना  ४९\nसनंदनादयो ये तु ब्रह्मभावनया युताः\nकर्मभावनया चान्ये देवाद्याः स्थावरावराः  ५०\nहिरण्यगर्भादिषु च ब्रह्मकर्मात्मिका द्विधा\nबोधाधिकारयुक्तेषु विद्यते भावभावना  ५१\nअक्षीणेषु समस्तेषु विशेषज्ञानकर्मसु\nविश्वमेतत्परं चान्यद्भेदभिन्नदृशां नृणाम्  ५२\nप्रत्यस्तमितभेदं यत्सत्तामात्रमगोचरम्\nवचसामात्मसंवेद्यं तज्ज्ञानं ब्रह्मसंज्ञितम्  ५३\nतच्च विष्णोः परं रूपमरूपाख्यमनुत्तमम्\nविश्वस्वरूपवैरूप्यलक्षणं परमात्मनः  ५४\nन तद्योगयुजा शक्यं नृप चिंतयितुं यतः\nततस्स्थूलं हरे रूपं चिंतयेद्विश्वगोचरम्  ५५\nहिरण्यगर्भो भगवान्वासुदेवः प्रजापतिः\nमरुतो वसवो रुद्रा  भास्करास्तारका ग्रहाः  ५६\nगंधर्वयक्षदैत्याद्यस्सकला देवयोनयः\nमनुष्याः पशवश्शैलास्समुद्रा स्सरितो द्रु माः  ५७\nभूप भूतान्यशेषाणि भूतानां ये च हेतवः\nप्रधानादिविशेषांतं चेतनाचेतनात्मकम्  ५८\nएकपादं द्विपादं च बहुपादमपादकम्\nमूर्त्तमेतद्धरे रूपं भावनात्रितयात्मकम्  ५९\nएतत्सर्वमिदं विश्वं जगदेतच्चराचरम्\nपरब्रह्मस्वरूपस्य विष्णोश्शक्तिसमन्वितम्  ६०\nविष्णुशक्तिः परा प्रोक्ता क्षेत्रज्ञाख्या तथाऽपरा\nअविद्याकर्मसंज्ञान्या तृतीया शक्तिरिष्यते  ६१\nयया क्षेत्रज्ञशक्तिस्सा वेष्टिता नृपसर्वगा\nसंसारतापानखिलानवाप्नोत्यतिसंततान्  ६२\nतया तिरोहितत्वाच्च शक्तिः क्षेत्रज्ञसंज्ञिता\nसर्वभूतेषु भूपाल तारतम्येन लक्ष्यते  ६३\nअप्राणवत्सुस्वल्पा सा स्थावरेषु ततोऽधिका\nसरीसृपेषु तेभ्योपि ह्यतिशक्त्या पतत्त्रिषु  ६४\nपतत्त्रिभ्यो मृगास्तेभ्यस्तच्छक्त्या पशवोऽधिकाः\nपशुभ्यो मनुजाश्चातिशक्त्या पुंसः प्रभाविताः  ६५\nतेभ्योपि नागगंधर्वयक्षाद्या देवता नृप  ६६\nशक्रस्समस्तदेवेभ्यस्ततश्चातिप्रजापतिः\nहिरण्यगर्भोऽपि ततः पुंसश्शक्त्युपलक्षितः  ६७\nएतान्यशेषरूपाणि तस्य रूपाणि पार्थिव\nयतस्तच्छक्तियोगेन युक्तानि नभसा यथा  ६८\nद्वितीयं विष्णुसंज्ञस्य योगिध्येयं महामते\nअमूर्त्तं ब्रह्मणो रूपं यत्सदित्युच्यते बुधैः  ६९\nसमस्ताश्शक्तयश्चैता नृप यत्र प्रतिष्ठिताः\nतद्विश्वरूप्यं रूपमन्यद्धरेर्महत्  ७०\nसमस्तशक्तिरूपाणि तत्करोति जनेश्वर\nदेवतिर्यङ्मनुष्यादिचेष्टावंति स्वलीलया  ७१\nजगतामुपकाराय न सा कर्मनिमित्तजा\nचेष्टा तस्याप्रमेयस्य व्यापिन्यव्याहतात्मिका  ७२\nतद्रूपं विश्वरूपस्य तस्य योगयुजा नृप\nचिंत्यमात्मविशुद्ध्यर्थं सर्वकिल्बिषनाशनम्  ७३\nयथाग्निरुद्धतशिखः कक्षं दहति सानिलः\nतथा चित्तस्थितो विष्णुर्योगिनां सर्वकिल्बिषम्  ७४\nतस्मात्समस्तशक्तीनामाधारे तत्र चेतसः\nकुर्वीत संस्थितिं सा तु विज्ञेया शुद्धधारणा  ७५\nशुभाश्रयस्य चित्तस्य सर्वगस्याचलात्मनः\nत्रिभावभावनातीतो मुक्तये योगिनो नृप  ७६\nअन्ये तु पुरुषव्याघ्र चेतसो ये व्यपाश्रयाः\nअशुद्धास्ते समस्तास्तु देवाद्याः कर्मयोनयः  ७७\nमूर्त्तं भगवतो रूपं सर्वापाश्रयनिस्पृहम्\nएषा वै धारण प्रोक्ता यच्चित्तं तत्र धार्यते  ७८\nयच्च मूर्त्तं हरे रूपं यादृक् चिंत्यं नराधिप\nतच्छ्रूयतामनाधारा धारणा नोपपद्यते  ७९\nप्रसन्नवदनं चारुपद्मपत्रोपमेक्षणम्\nसुकपोलं सुविस्तीर्णललाटफकोज्ज्वलम्  ८०\nसमकर्णांतविन्यस्तचारुकुंडलभूषणम्\nकंबुग्रीवं सुवीस्तीर्णश्रीवत्सांकितवक्षसम्  ८१\nवलित्रिभंगिना मग्ननाभिना ह्युदरेण च\nप्रलंबाष्टभुजं विष्णुमथवापि चतुर्भुजम्  ८२\nसमस्थितोरुजंघं च सुस्थितांघ्रिवरांबुजम्\nचिंतयेद्ब्रह्मभूतं तं पीतनिर्मलवाससम्  ८३\nकिरीटहारकेयूरकटकादिविभूषितम्  ८४\nशार्ङ्गशंखगदाखड्गचक्राक्षवलयान्वितम्\nवरदाभयहस्तं च मुद्रि कारत्नभूषितम्  ८५\nचिंतयेत्तन्मयो योगी समाधायात्ममानसम्\nतावद्यावद्दृढीभूता तत्रैव नृप धारणा  ८६\nव्रजतस्तिष्ठतोन्यद्वा स्वेच्छया कर्म कुर्वतः\nनापयाति यदा चित्तात्सिद्धां मन्येत तां तदा  ८७\nततः शंखगदाचक्रशार्ङ्गादिरहितं बुधः\nचिंतयेद्भगवद्रू पं प्रशांतं साक्षसूत्रकम्  ८८\nसा यदा धारणा तद्वदवस्थानवती ततः\nकिरीटकेयूरमुखैर्भूषणै रहितं स्मरेत्  ८९\nतदेकावयवं देवं चेतसा हि पुनर्बुधः\nकुर्यात्ततोऽवयविनि प्रणिधानपरो भवेत्  ९०\nतद्रूपप्रत्यया चैका संततिश्चान्यनिःस्पृहा\nतद्ध्यानं प्रथमैरंगैः षड्भिर्निष्पाद्यते नृप  ९१\nतस्यैव कल्पनाहीनं स्वरूपग्रहणं हि यत्\nमनसा ध्याननिष्पाद्यं समाधिस्सोऽभिधीयते  ९२\nविज्ञानं प्रापकं प्राप्ये परे ब्रह्मणि पार्थिव\nप्रापणीयस्तथैवात्मा प्रक्षीणाश्षोभावनः  ९३\nक्षेत्रज्ञः करणी ज्ञानं करणं तस्य तेन तत्\nनिष्पाद्य मुक्तिकार्यं वै कृतकृत्यं निवर्त्तते  ९४\nतद्भावभावमापन्नस्ततोऽसौ परमात्मना\nभवत्यभेदी भेदश्च तस्याज्ञानकृतो भवेत्  ९५\nविभेदजनके ज्ञाने नाशमात्यंतिकं गते\nआत्मनो ब्रह्मणो भेदमसंतं कः करिष्यति  ९६\nइत्युक्तस्ते मया योगः खांडिक्य परिपृच्छतः\nसंक्षेपविस्तराभ्यां तु किमन्यत्क्रियतां तव  ९७\nखांडिक्य उवाच\nकथिते योगसद्भावे सर्वमेव कृतं मम\nतवोपदेश्नोआ!श्षोओ! नष्टश्चित्तमलो यतः  ९८\nममेति यन्मया चोक्तमसदेतन्न चान्यथा\nनरेंद्र  गदितुं शक्यमपि विज्ञेयवेदिभिः  ९९\nअहं ममेत्यविद्येयं व्यवहारस्तथानयोः\nपरमार्थस्त्वसंलापो गोचरे वचसां न यः  १००\nतद्गच्छ श्रेयसे सर्वं ममैतद्भवता कृतम्\nयद्विमुक्तिप्रदो योगः प्रोक्तः केशिध्वजाऽव्ययः  १०१\nश्रीपराशर उवाच\nयथार्हं पूजया तेन खांडिक्येन स पूजितः\nआजगाम पुरं ब्रह्मंस्ततः केशिध्वजो नृपः  १०२\nखांडिक्योऽपि सुतं कृत्वा राजानं योगसिद्धये\nवनं जगाम गोविंदे विनिवेशितमानसः  १०३\nतत्रैकांतमतिर्भूत्वा यमादिगुणसंयुतः\nविष्ण्वाख्ये निर्मले ब्रह्मण्यवाप नृपतिर्लयम्  १०४\nकेशिध्वजो विमुक्त्यर्थं स्वकर्मक्षपणोन्मुखः\nबुभुजे विषयान्कर्म चक्रे चानभिसंहितम्  १०५\nअकल्याणोपभोगैश्च क्षीणपापोऽमलस्तथा\nअवाप सिद्धिमत्यंतां तापक्षयफलां द्विज  १०६\nइति श्रीविष्णुमहापुराणे षष्ठांशो! सप्तमोऽध्यायः ७"
  }
]