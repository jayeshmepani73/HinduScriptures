[
  {
    "text": "श्रीमैत्रेय उवाच ।\nब्रह्मानारायणाख्योऽसौ कल्पादौ भगवान्यथा ।\nससर्ज सर्वभूतानि तदाचक्ष्व महामुने १ ।\nश्रीपराशर उवाच ।\nप्रजाः ससर्ज भगवान्ब्रह्मा नारायणात्मकः ।\nप्रजापतिपतिर्देवो यथा तन्मे निशामय २ ।\nअतीतकल्पावसाने निशासुप्तोत्थितः प्रभुः ।\nसत्त्वोद्रि क्तस्तथा ब्रह्मा शून्यं लोकमवैक्षत ३ ।\nनारायणः परोऽचिन्त्यः परोषामपि स प्रभुः ।\nब्रह्मस्वरूपी भगवाननादिः सर्वसम्भवः ४ ।\nइमं चोदाहरन्त्यत्र श्लोकं नारायणं प्रति ।\nब्रह्मस्वरूपिणं देवं जगतः प्रभवाप्ययम् ५ ।\nआपो नारा इति प्रोक्ता आपो वै नरसूनवः ।\nअयनं तस्य ताः पूर्वं तेन नारायणः स्मृतः ६ ।\nतोयान्तःस्थां महीं ज्ञात्वा जगत्येकार्णवीकृते ।\nअनुमानात्तदुद्धारं कर्तुकामः प्रजापतिः ७ ।\nअकरोत्स्वतनूमन्यां कल्पादिषु यथा पुरा ।\nसत्स्यकूर्मादिकां तद्वद्वाराहं वरुरास्थितः ८ ।\nवेदयज्ञमयं रूपमश्षोजगतः स्थितौ ।\nस्थितः स्थिरात्मा सर्वात्मा परमात्मा प्रजापतिः ९ ।\nजनलोकगतैस्सिद्धैस्सनकाद्यैरभिष्टुतः ।\nप्रविवेश तदा तोयमात्माधारो धराधरः १० ।\nनिरीक्ष्य तं तदा देवी पातालातलमागतम् ।\nतुष्टाव प्रणता भूत्वा भक्तिनम्रा वसुन्धरा ११ ।\nश्रीपृथिव्युवाच ।\nनमस्ते पुण्डरीकाक्ष शंखचक्रगदाधर ।\nमामुद्धरास्मादद्य त्वं त्वत्तोऽहं पूर्वमुत्थिता १२ ।\nत्वयाहमुद्धृता पूर्वं त्वन्मयाहं जनार्दन ।\nतथान्यानि च भूतानि गगनादीन्यश्षोतः १३ ।\nनमस्ते परमात्मात्मन्पुरुषात्मन्नमोस्तु ते ।\nप्रधानव्यक्तभूताय कालभूताय ते नमः १४ ।\nत्वं कर्ता सर्वभूतानां त्वं पाता त्वं विनाशकृत् ।\nसर्गादिषु प्रभो ब्रह्मविष्णुरुद्रा त्मरूपधृक् १५ ।\nसम्भक्षयित्वा सकलं जगत्येकार्णवीकृते ।\nश्षोए! त्वमेव गोविंद चिन्त्यमानो मनीषिभिः १६ ।\nभवतो यत्परं तत्त्वं तन्न जानाति कश्चन ।\nअवतारेषु यद्रू पं तदर्चन्ति दिवौकसः १७ ।\nत्वामाराध्य परं ब्रह्म याता मुक्तिं मुमुक्षवः ।\nवासुदेवमनाराध्य को मोक्षं समवाप्स्यति १८ ।\nयत्किंचिन्मनसा ग्राह्यं यद्ग्राह्यं चक्षुरादिभिः ।\nबुद्ध्या च यत्परिच्छेद्यं तद्रू पमखिलं तव १९ ।\nत्वन्मयाहं त्वदाधारा त्वत्सृष्टा त्वत्समाश्रया ।\nमाधवीमिति लोकोयमभिधत्ते ततो हि माम् २० ।\nजयाखिलज्ञानमय जय स्थूलमयाव्यय ।\nजयाऽनन्त जयाव्यक्त जय व्यक्तमय प्रभो २१ ।\nपरापरात्मन्विश्वात्मञ्जय यज्ञपतेऽनघ ।\nत्वं यज्ञस्त्वं वषट्कारस्त्वमॐकारस्त्वमग्नयः २२ ।\nत्वं वेदास्त्वं तदङ्गानि त्वं यज्ञपुरुषो हरे ।\nसूर्यादयो ग्रहास्तारा नक्षत्राण्यखितं जगत् २३ ।\nमूर्तामूर्तमदृश्यं च दृश्यं च पुरुषोत्तम ।\nयच्चोक्तं यच्च नैवोक्तं मयात्र परमेश्वर ।\nतत्सर्वं त्वं नमस्तुभ्यं भूयोभूयो नमोनमः २४ ।\nश्रीपराशर उवाच ।\nएवं संस्तूयमानस्तु पृथिव्या धरणीधरः ।\nसामस्वरध्वनिः श्रीमाञ् जगर्ज परिघर्घरम् २५ ।\nततः समुत्क्षिप्य धरां स्वदंष्ट्रया महावराहः स्फुटपद्मलोचनः ।\nरसातलादुत्पलपत्रसन्निभः समुत्थितो नील इवाचलो महान् २६ ।\nउत्तिष्ठता तेन मुखानिलाहतं तत्संभवाम्भो जनलोकसंश्रयान् ।\nप्रक्षालयामास हि तान्महाद्युतीन् सनान्दनादीनपकल्मषान् मुनीन् २७ ।\nप्रयान्ति तोयानि खुराग्रविक्षतरसातलेऽधः कृतशब्दसन्तति ।\nश्वासानिलास्ताः परितः प्रयांति सिद्धा जने ये नियता वसन्ति २८ ।\nउत्तिष्ठतस्तस्य जलार्द्र कुक्षेर्महावराहस्य महीं विगृह्य ।\nविधुन्वतो वेदमयं शरीरं रोमान्तरस्था मुनयः स्तुवन्ति २९ ।\nतं तुष्टुवुस्तोषपरीतचेतसो लोके जने ये निवसन्ति योगिनः ।\nसनन्दनाद्या ह्यतिनम्रकन्धरा धराधरं धीरतरोद्धतेक्षणम् ३० ।\nजयेश्वराणां परमेश केशव प्रभो गदाशंखधरासिचक्रधृक् ।\nप्रसूतिनाशस्थितिहेतुरीश्वरस्त्वमेव नान्यत्परमं च यत्पदम् ३१ ।\nपादेषु वेदास्तव यूपदंष्ट्रा दन्तेषु जज्ञाश्चितयश्च वक्त्रे ।\nहुताशजिह्वोसि तनूरुहाणि दर्भाः प्रभो यज्ञपुमांस्त्वमेव ३२ ।\nविलोचने रात्र्! यहनी महात्मन्सर्वाश्रयं ब्रह्मपरं शिरस्ते ।\nसूक्तान्यश्षोआ!णि सटाकलापो घ्राणं समस्तानि हवींषि देव ३३ ।\nस्रुक्तुण्डसामस्वरधीरनादप्राग्वंशकायाखिलसत्रसन्धे ।\nपूर्तेष्टधर्मश्रवणोसि देव सनातनात्मन्भगवन्प्रसीद ३४ ।\nपदक्रमाक्रान्तभुवं भवन्तमादिस्थितं चाक्षरविश्वमूर्ते ।\nविश्वस्य विद्मः परमेश्वरोऽसि प्रसीद नाथोसि परावरस्य ३५ ।\nदंष्ट्राग्रविन्यस्तमश्षोमेतद्भूमण्डलं नाथ विभाव्यते ते ।\nविगाहतः पद्मवनं विलग्नं सरोजिनीपत्रमिवोढपंकम् ३६ ।\nद्यावापृथिव्योरतुलप्रभाव यदन्तरं तद्वपुषा तवैव ।\nव्याप्तं जगद्व्याप्तिसमर्थदीप्ते हिताय विश्वस्य विभो भव त्वम् ३७ ।\nपरमार्थस्त्वमेवैको नान्योस्ति जगतः पते ।\nतवैष महिमा येन व्याप्तमेतच्चराचरम् ३८ ।\nयदेतदृश्यते मूर्त्तमेतज्ज्ञानात्मनस्तव ।\nभ्रान्तिज्ञानेन पश्यन्ति जगद्रू पमयोगिनः ३९ ।\nज्ञानस्वरूपमखिलं जगदेतदबुद्धयः ।\nअर्थस्वरूपं पश्यन्तो भ्राम्यन्ते मोहसंप्लवे ४० ।\nये तु ज्ञानविदः शुद्धचेतसस्तेऽखिलं जगत् ।\nज्ञानात्मकं प्रपश्यन्ति त्वद्रू पं परमेश्वर ४१ ।\nप्रसीद सर्व सर्वात्मन्भवाय जगतामिमाम् ।\nउद्धरोर्वीममेयात्मञ्छन्नो देह्यब्जलोचन ४२ ।\nसत्त्वोद्रि क्तोऽसि भगवन् गोविंद पृथिवीमिमाम् ।\nसमुद्धर भवायेश शन्नो देह्यब्जलोचन ४३ ।\nसर्गप्रवृत्तिर्भवतो जगतामुपकारिणी ।\nभवत्वेषा नमस्तेऽस्तु शन्नो देह्यब्जलोचन ४४ ।\nश्रीपराशर उवाच।\nएवं संस्तूयमानस्तु परमात्मा महीधरः ।\nउज्जहार क्षितिं क्षिप्रं न्यस्तवांश्च महाम्भसि ४५ ।\nतस्योपरि जलौघस्य महती नौरिव स्थिता ।\nविततत्त्वात्तु देहस्य न मही याति संप्लवम् ४६ ।\nततः क्षितिं समां कृत्वा पृथिव्यां सोचिनोद्गिरीन् ।\nयथाविभागं भगवाननादिः परमेश्वरः ४७ ।\nप्राक्यसर्गदग्धानखिलान्पर्वतान्पृथिवीतले ।\nअमोघेन प्रभावेण ससर्जामोघवाञ्छितः ४८ ।\nभूविभागं ततः कृत्वा सप्तद्वीपान्यथातथम् ।\nभूराद्यांश्चतुरो लोकान्पूर्ववत्समकल्पयत् ४९ ।\nब्रह्मरूपधरो देवस्ततोऽसौ रजसा वृतः ।\nचकार सृष्टिं भगवांश्चतुर्वक्त्रधरो हरिः ५० ।\nनिमित्तमात्रमेवाऽसौ सृज्यानां सर्गकर्मणि ।\nप्रधानकारणीभूता यतो वै सृज्यशक्तयः ५१ ।\nनिमित्तमात्रं मुक्त्वैवं नान्यत्किंचिदपेक्षते ।\nनीयते तपतां श्रेष्ठ स्वशक्त्या वस्तु वस्तुताम् ५२ ।\nइति श्रीविष्णुपुराणे प्रथमेंशो! पृथिव्युद्धारश्चतुर्थोऽध्यायः ४ ।"
  }
]