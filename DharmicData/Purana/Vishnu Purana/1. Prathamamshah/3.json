[
  {
    "text": "<b>श्रीमैत्रेय उवाच\n</b>\nनिर्गुणस्याप्रमेयस्य शुद्धस्याप्यमलात्मनः ।\nकथं सर्गादिकर्तृत्वं ब्रह्मणोऽभ्युपगम्यते ॥१॥"
  },
  {
    "text": "<b>श्रीपराशर उवाच\n</b>\nशक्तयः सर्वभावानामचिन्त्यज्ञानगोचराः ।\nयतोऽतो ब्रह्मणस्तास्तु सर्गाद्या भावशक्तयः ।"
  },
  {
    "text": "भवन्ति तपतां श्रेष्ठ पावकस्य यथोष्णता ॥२॥"
  },
  {
    "text": "तन्निबोध यथा सर्गे भगवान्सम्प्रवर्त्तते ।\nनारायणाख्यो भगवान्ब्रह्म लोकपितामहः ॥३॥"
  },
  {
    "text": "उप्तन्नः प्रोच्यते विद्वन्नित्यमेवोपचारतः ॥४॥"
  },
  {
    "text": "निजेन तस्य मानेन आयुर्वर्षशतं स्मृतम् ।\nतत्पराख्यं तदर्द्ध च परार्द्धमभिधीयते ॥५॥"
  },
  {
    "text": "कालस्वरूपं विष्णोश्च यन्मयोक्तं तवानघ ।\nतेन तस्य निबोध त्वं परिमाणोपपादनम् ॥६॥"
  },
  {
    "text": "अन्येषां चैव जन्तूनां चराणामचराश्च ये ।\nभूभूभृत्सागरादीनामशेषाणां च सत्तम ॥७॥"
  },
  {
    "text": "काष्ठा पत्र्चदशाख्याता निमेषा मुनिसत्तम ।\nकाष्ठा पत्र्चदशाख्याता निमेषा मनिसत्तम ।"
  },
  {
    "text": "काष्ठा त्रिंशत्कला त्रिंशत्कला मौहूर्तिको विधिः ॥८॥"
  },
  {
    "text": "तावत्संख्यैरहोरात्रं मुहूर्तैर्मानुषं स्मृतम् ।\nअहोरात्राणि तावानित मासः पक्षद्वयात्मकः ॥९॥"
  },
  {
    "text": "तैः षड्‌भिरयनं वर्ष द्वेऽयनें दक्षिणोत्तरे ।\nअयनं दक्षिणं रात्रिर्देवानामुत्तरं दिनम् ॥१०॥"
  },
  {
    "text": "दिव्यैर्वर्षसहस्त्रैस्तु कृतत्रेतदिसंज्ञितम् ।\nचतुर्युगं द्वादशभिस्तद्विभागं निबोध मे ॥११॥"
  },
  {
    "text": "चत्वारि त्रीणि द्वै चैकं कृतादिषु यथाक्रमम् ।\nदिव्याब्दानां सहस्त्राणि युगेष्वाहुः पुराविदः ॥१२॥"
  },
  {
    "text": "तत्प्रमाणैः शतैः सन्ध्या पूर्वा तत्राभिधीयते ।\nसन्ध्यांशश्चैव तत्तुल्यो युगस्यानन्तरो हि सः ॥१३॥"
  },
  {
    "text": "सन्ध्यासध्यांशयोरन्तर्यः कालो मुनिसत्तम ।\nयुगाख्यः स तु विज्ञेयः कृतत्रेतादिसंज्ञितः ॥१४॥"
  },
  {
    "text": "कृतं त्रेता द्वाररश्च कलिश्चैव चतुर्युगम् ।\nप्रोच्यते तस्तहस्त्र च ब्रह्मणो दिवसं मुने ॥१५॥"
  },
  {
    "text": "ब्रह्मणो दिवसे ब्रह्मन्मनवस्तु चतुर्दश ।\nभवन्ति परिमाणं च तेषां कालकृतं श्रृणु ॥१६॥"
  },
  {
    "text": "सप्तर्षयः सुराः शक्रो मनुस्तत्सूनवो नृपाः ।\nएककाले हि सृज्यन्ते संह्रियन्ते च पूर्ववत् ॥१७॥"
  },
  {
    "text": "चतुर्यगुणां संख्याता साधिका ह्रोकासप्ततिः ।\nमन्वन्तरं मनोः कालः सुरादीनां च सत्तम ॥१८॥"
  },
  {
    "text": "अष्टौ शत सहस्त्राणि दिव्ययां संख्यया स्मृतम् ।\nद्विपत्रचाशत्तथान्यानि सहस्त्राण्यधिकानि तु ॥१९॥"
  },
  {
    "text": "त्रिंशत्कोट्यस्तु सम्पूर्णाः संख्याताः संख्याया द्विज ।\nसप्तषष्टिस्तथान्यानि नियुतानि महामुने ॥२०॥"
  },
  {
    "text": "विंशतिस्तु सह्स्त्राणि कालोऽयमधिकं विना ।\nमन्वन्तरस्य सड्खयेयं मानुषैर्वत्सरैर्द्विज ॥२१॥"
  },
  {
    "text": "चतुर्दशगुणो ह्योष कालो ब्राह्ममहः स्मृतम् ।\nब्राह्मो नैमित्तिको नाम तस्यान्ते प्रतिसत्र्चरः ॥२२॥"
  },
  {
    "text": "तदा ही दह्राते सर्वं त्रैलोक्यं भूर्भुवादिकम् ।\nजनं प्रयान्ति तापार्था महर्लोकनिवासिनः ॥२३॥"
  },
  {
    "text": "एकार्णवे तु त्रैलोक्ये ब्रह्म नारायणात्मकः ।\nभोगिशय्यां गतः शेते त्रैलोक्यग्रासबृंहितः ॥२४॥"
  },
  {
    "text": "जनस्थैर्योगिभिर्देवाश्चिन्त्यमानोऽब्जसम्भवः ।\nतत्प्रमाणां हि तां रात्रिं तदन्ते सृजते पुनः ॥२५॥"
  },
  {
    "text": "एवं तु ब्रह्मणो वर्षमेवं वर्षशतं च यत् ।\nशतं हि तस्य वर्षाणां परमायुर्महात्मनः ॥२६॥"
  },
  {
    "text": "एकमस्य व्यतीतं तु परार्द्ध ब्रह्मणोऽनघ ।\nतस्यान्तेऽभून्महाकल्पः पाद्य इत्यभिविश्रुतः ॥२७॥"
  },
  {
    "text": "द्वितीयस्य परार्द्धस्य वर्तमानस्य वै द्विज ।\nवाराह इति कल्पोऽयं प्रथमः परिकीर्तितः ॥२८॥"
  }
]