[
  {
    "text": "<b>श्रीपराशर उवाच\n</b>\nअविकाराय शुद्धाय नित्याय परमात्मने ।\nसदैकरूपरूपाय विष्णवे सर्वजिष्णवे ॥१॥"
  },
  {
    "text": "नमो हिरण्यगर्भाय हरये शंकराय च ।\nवासुदेवाय ताराय सर्गस्थित्यन्तकारिणे ॥२॥"
  },
  {
    "text": "एकानेकस्वरूपाय स्थूलसूक्ष्मात्मने नमः ।\nअव्यक्तव्यक्तरूपाय विष्णवे मुक्तिहेतवे ॥३॥"
  },
  {
    "text": "सर्गस्थितिविनाशानां जगतो यो जगन्मयः ।\nमूलभूतो नमस्तस्मै विष्णवे परमात्मने ॥४॥"
  },
  {
    "text": "आधारभूतं विश्वस्याप्यणीयांसमयीयसाम् ।\nप्रणम्य सर्वभूतस्थमच्युतं पुरुषोत्तमम् ॥५॥"
  },
  {
    "text": "ज्ञानस्वरूपमत्यन्तनिर्मलं परमार्थतः ।\nतमेवार्थस्वरूपेण भ्रान्तिदर्शनतः स्थितम् ॥६॥"
  },
  {
    "text": "विष्णुं ग्रसिष्णुं विश्वस्य स्थितौ सर्गे तथा प्रभुम् ।\nप्रणम्य जगतामीशमजमक्षयमव्ययम् ॥७॥"
  },
  {
    "text": "कथयामि यथापूर्व दक्षाद्यैर्मुनिसत्तमैः ।\nपृष्ट प्रोवाच भगवानब्जयोनिः पितामहः ॥८॥"
  },
  {
    "text": "तैश्चौक्तं पुरुकुत्साय भूभुजे निर्मदातटे ।\nसारस्वताय तेनापि मह्मं सारस्वतेन च ॥९॥"
  },
  {
    "text": "परः पराणां परमः परमात्मात्मसंस्थितः ।\nरूपवर्णादिनिर्देशविशेषणविवर्जितः ॥१०॥"
  },
  {
    "text": "अपक्षयविनाशाभ्यां परिणामर्धिजन्मभिः ।\nवर्जितः शक्यते वक्तुंयः सदास्तीति केवलम् ॥११॥"
  },
  {
    "text": "सर्वत्रासौ समस्तं च वसत्यत्रेति वै यतः ।\nततः स वासुदेवेति विद्वद्भिः परिपठ्यते ॥१२॥"
  },
  {
    "text": "तद्‌ब्रह्म परंमं नित्यमजमक्षयमव्ययम् ।\nएकस्वरूपं तु सदा हेयाभावाच्च निर्मलम् ॥१३॥"
  },
  {
    "text": "तदेव सर्वमेवैतद्‌व्यक्ताव्यक्तस्वरूपवत् ।\nतथा पुरुषरूपेण कालरूपेण च स्थितम् ॥१४॥"
  },
  {
    "text": "परस्य ब्रह्मणो रूपं पुरुषः प्रथमं द्विज ।\nव्यक्ताव्यक्ते तथैवान्ये रूपे कालस्तथा परम् ॥१५॥"
  },
  {
    "text": "प्रधानपुरुषव्यक्तकालानां परमं हि यत् ।\nपश्यन्ति सूरयः शुद्धं तद्विष्णोः परमं पदम् ॥१६॥"
  },
  {
    "text": "प्रधानपुरुषव्यक्तकालास्तु प्रविभागशः ।\nरूपाणि स्थितिसर्गान्तव्यक्तिसद्भावहेतवः ॥१७॥"
  },
  {
    "text": "व्यक्तं विष्णुस्तथाव्यक्तं पुरुषः काल<sup class=\"reference\" id=\"cite_ref-1\"><a href=\"#cite_note-1\">[१]</a></sup> एव च ।\nक्रीडतो बालकस्येव चेष्टां तस्य निशामय ॥१८॥"
  },
  {
    "text": "अव्यक्तं कारणं यत्तत्प्रधानमृषिसत्तमैः ।\nप्रोच्यते प्रकृतिः सूक्ष्मा नित्यं सदसदात्मकम् ॥१९॥"
  },
  {
    "text": "अक्षय्यं नान्यदाधारममेयमजरं ध्रुवम् ।\nशब्दस्पर्शविहीनं तद्रूपादिभिरसंहितम् ॥२०॥"
  },
  {
    "text": "त्रिगुणं तज्जगद्योनिरनादिप्रभवाप्ययम् ।\nतेनाग्रे सर्वमेवासीद्व्‌यांत्पं वै प्रलयादनु ॥२१॥"
  },
  {
    "text": "वेदवादविदो विद्दन्नियता ब्रह्मवादिनः ।\nपठन्ति चैतमेवार्थ प्रधानप्रतिपादकम् ॥२२॥"
  },
  {
    "text": "नाहो न रात्रिर्न नभो न भूमि- र्नासीत्ममोज्योतिरभूच्च नान्यत् ।\nश्रोत्रादिबुद्धयानुपलभ्यमेकं प्राधानिकं ब्रह्म पुमांस्तदासीत् ॥२३॥"
  },
  {
    "text": "विष्णोः स्वरूपात्मरतो हि ते द्वे रूपे प्रधानं पुरुषश्च विप्र ।\nतस्यैव तेऽन्येन धूते वियुक्ते रूपांन्तरं तद्‌द्विज कालसंज्ञम् ॥२४॥"
  },
  {
    "text": "प्रकृतौ संस्थितं व्यक्तमतीतप्रलये तु यत् ।\nतस्मात्प्राकृतसंज्ञोऽयमुच्यते प्रतिसत्र्चरः ॥२५॥"
  },
  {
    "text": "अनादिर्भगवान्कालो नान्तोऽस्य द्विज विद्यते ।\nअव्युच्छिन्नास्ततस्त्वेते सर्गस्थित्यन्तसंयमाः ॥२६॥"
  },
  {
    "text": "गुणसाम्ये ततस्तस्मिन्पृथक्पूंसि व्यवस्थिते ।\nकालस्वरूपं तद्विष्णोर्मैत्रेय परिवर्त्तते ॥२७॥"
  },
  {
    "text": "ततस्तु तप्तरं ब्रह्मं परमात्मा जगन्मयः ।\nसर्वगः सर्वभूतेशः सर्वात्मा परमेश्वरः ॥२८॥"
  },
  {
    "text": "प्रधानपुरुषौ चापि प्रविश्यात्मेच्छया हरिः ।\nक्षोभयामास सम्प्राप्ते सर्गकाले व्ययाव्ययौ ॥२९॥"
  },
  {
    "text": "यथा सन्निधिमात्रेण गन्धः क्षोभाय जायते ।\nमनसो नोपकर्तृत्वात्तथाऽसौ परमेश्वरः ॥३०॥"
  },
  {
    "text": "स एव क्षोभको ब्रह्मन् क्षोभ्यश्र्च पुरुषोत्तमः ।\nस संकोचविकासाभ्यां प्रधानत्वेऽपिच स्थितः ॥३१॥"
  },
  {
    "text": "विकासाणुस्वरूपैश्च ब्रह्मरूपादिभिस्तथा ।\nव्यक्तस्वरूपश्च तथा विष्णुः सर्वेश्वरेश्वरः ॥३२॥"
  },
  {
    "text": "गुणसाम्यात्ततस्तस्मात्क्षेत्रज्ञाधिष्ठितान्मुने ।\nगुणव्यत्र्जनसम्भूतिः सर्गकाले द्विजोत्तम ॥३३॥"
  },
  {
    "text": "प्रधानतत्त्वमुद्भतं महान्तं तत्समावृणोत् ।\nसात्विको राजसश्चैव तामसश्च त्रिधा महान् ॥३४॥"
  },
  {
    "text": "प्रधानतत्वेन समं त्वचा बीजमिवावृतम् ।\nवैकारिकस्तैजसश्च भूतादिश्चैव तामस्वः ॥३५॥"
  },
  {
    "text": "त्रिविधोऽयमहंकारो महत्तत्त्वादजायत ।\nभूतेन्द्रियाणां हेतुस्स त्रिगुणत्वान्महामुने ।"
  },
  {
    "text": "यथा प्रधानेन महान्महता स तथावृतः ॥३६॥"
  },
  {
    "text": "भूतादिस्तु विकुर्वाणः शब्दतन्मात्रकं ततः ।\nससर्ज शब्दतन्मात्रादाकाशं शब्दलक्षणम् ॥३७॥"
  },
  {
    "text": "शब्दमात्रं तथाकाशं भूतादिः स समावृणोत् ।\nआकाशस्तु विकुर्वाणः स्पर्शमात्रं ससर्ज ह ॥३८॥"
  },
  {
    "text": "बलवानभवद्वायुस्तस्य स्पर्शो गुणो मतः ।\nआकाशं शब्दमात्रं तु स्पर्शमात्रं समावृणोत् ॥३९॥"
  },
  {
    "text": "ततो वायुर्विकुर्णाणो रूपमात्रं ससर्ज ह ।\nज्योतिरुत्पद्यते वायोस्तद्रूपगुणमुच्यते ॥४०॥"
  },
  {
    "text": "स्पर्शमात्रं तु वै वायू रूपमात्रं समावृणोत् ।\nज्योतिश्चापि विकृर्वाणं रसमात्रं ससर्ज ह ॥४१॥"
  },
  {
    "text": "सम्भवन्ति ततोऽम्भांसि रसाधाराणि तानि च र।\nरसमात्राणि चाम्भांसि रूपमात्रं समावृणोत् ॥४२॥"
  },
  {
    "text": "विकुर्वाणानि चाम्भांसि गन्धमात्रं ससर्जिरे ।\nसंघातो जायते तस्मात्तस्य गन्धो गुणो मतः ॥४३॥"
  },
  {
    "text": "तस्मिंस्तस्मिंस्तु तन्मात्रं तेन तन्मात्रता स्मृता ॥४४॥"
  },
  {
    "text": "तन्मात्राण्यविशेषाणि अविशेषास्ततो हि ते ॥४५॥"
  },
  {
    "text": "न शान्ता नापि घोरास्ते न मूढाश्चाविशेषिणः ।\nभूततन्मात्रसर्गोऽयमहकांरात्तु तामसात् ॥४६॥"
  },
  {
    "text": "तैजसानीन्द्रीयाण्याहूर्देवा वैकारिका दश ।\nएकादशं मनश्चात्र देवा वैकारिकाः स्मृताः ॥४७॥"
  },
  {
    "text": "त्वक् चक्षुर्नासिका जिह्वा श्रोत्रमत्र च पत्र्चमम् ।\nशब्दादीनामवाप्त्यर्थं बुद्धीयुक्तानि वै द्विज ॥४८॥"
  },
  {
    "text": "पायूपस्थौ करौ पादौ वाक् च मैत्रेय पत्र्चमी ।\nविसर्गशिल्पगत्युक्ति कर्म तेषां च कथ्यते ॥४९॥"
  },
  {
    "text": "आकाशवायुतेजांसि सलिलं पृथिवी तथा ।\nशब्दादिभिर्गुणैर्ब्रह्मन्संयुक्तान्युत्तरोत्तरैः ॥५०॥"
  },
  {
    "text": "शान्ता घोराश्च मूढाश्च विशेषास्तेन ते स्मृताः ॥५१॥"
  },
  {
    "text": "नानावीर्याः पृथग्भूतास्ततस्ते संहतिं विना ।\nनाशक्रुवन्प्रजाः स्त्रष्टुमसमागम्य कृत्स्त्रशः ॥५२॥"
  },
  {
    "text": "समेत्यान्योन्यसंयोगं परस्परसमाश्रयाः ।\nएकसंघातलक्ष्याश्च सम्प्राप्यैक्यमशेषतः ॥५३॥"
  },
  {
    "text": "पुरुषाधिष्ठितताच्च प्रधानानुग्रहेण च महदाद्या विशेषान्ता ह्माण्डमुत्पादयन्ति ते ॥५४॥"
  },
  {
    "text": "तत्क्रमेण विवृद्धं सज्जलबुदबुदवत्समम् ।\nभूतेभ्योऽण्डं महाबुद्धें महत्तदुदकेशयम् ।"
  },
  {
    "text": "प्राकृतं ब्रह्मरूपयस्य विष्णोः स्थानमनुत्तमम् ॥५५॥"
  },
  {
    "text": "तत्राव्यक्तस्वरूपोऽसौ व्यक्तरूपो जगत्पतिः ।\nविष्णुर्ब्रह्मस्वरूपेण स्वयमेव व्यवस्थितः ॥५६॥"
  },
  {
    "text": "मेरुरुल्बमभूत्तस्य जरायुश्च महीधराः ।\nगर्भोदकं समुद्राश्च तस्यासन्सुमहात्मनः ॥५७॥"
  },
  {
    "text": "साद्रिद्वीपसमुद्राश्च सज्योतिर्लोकसंग्रहः ।\nतस्मिन्नण्डेऽभवद्विप्र सदेवासुरमानुषः ॥५८॥"
  },
  {
    "text": "वारिवह्‌न्यनिलाकाशैस्ततो भूतादिना बहिः ।\nवृतं दशगुणैरण्डं भूतादिर्महता तथा ॥५९॥"
  },
  {
    "text": "अव्यक्तेनावृतो ब्रह्मांस्तैः सर्वोः सहितो महान् ।\nएभिरावरणैरण्डं सप्तभिः प्राकृतैर्वृतम् ।"
  },
  {
    "text": "नारिकेलफलस्यान्तर्बीजं बाह्मदलैरिव ॥६०॥"
  },
  {
    "text": "जुषन रजो गुणं तत्र स्वयं विश्वेश्वरो हरिः ।\nब्रह्मा भूत्वास्य जगतो विसृष्टौ सम्प्रवर्त्तते ॥६१॥"
  },
  {
    "text": "सृष्टं च पात्यनुयुगं यावत्कल्पविकल्पना ।\nसत्त्वभृद्भगवान्विष्णुरप्रमेयपराक्रमः ॥६२॥"
  },
  {
    "text": "तमोद्रेकी चा कल्पान्ते रुद्ररूपी जनार्दनः ।\nमैत्रेयाखिलभूतानि भक्षयत्यतिदारुणः ॥६३॥"
  },
  {
    "text": "भक्षयित्वा च भूतानि जगत्येकार्णवीकृते ।\nनागपर्यंकशयने शेते च परमेश्वरः ॥६४॥"
  },
  {
    "text": "प्रबुद्धश्च पुनः सृष्टिं करोति ब्रह्मरूपधृक् ॥६५॥"
  },
  {
    "text": "सृष्टिस्थित्यन्तकरणीं ब्रह्मविष्णुशिवात्मिकाम् ।\nस संज्ञां याति भगवानेक एव जनार्दनः ॥६६॥"
  },
  {
    "text": "स्त्रष्टा सृजाति चात्मानं विष्णुः पाल्यंच पाति च ।\nउपसंह्रियते चान्ते संहर्ता च स्वयं प्रभुः ॥६७॥"
  },
  {
    "text": "पृथिव्यापस्तथा तेजो वायुराकाश एव च ।.\nसर्वोन्द्रियान्तः करणं पुरुषाख्यं हि यज्जगत् ॥६८॥"
  },
  {
    "text": "स एव सर्वभूतात्मा विश्वरूपो यतोऽव्ययः ।\nसर्गादिकं तु तस्यैव भूतस्थमुपकारकम् ॥६९॥"
  },
  {
    "text": "स एव सृज्यः स च सर्गकर्ता स एव पात्यत्ति च पाल्यते च ।\nब्रह्माद्यवस्थाभिरशेषमूर्ति र्विष्णुर्वरिष्ठो वरदो वरेण्यः ॥७०॥"
  }
]