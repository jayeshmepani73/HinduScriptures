[
  {
    "text": "श्रीमैत्रेय उवाच\nअर्वाक्स्रोतास्तु कथितो भवता यस्तु मानुषः  ।\nब्रह्मन्विस्तरतो ब्रूहि ब्रह्म तमसृजद्यथा  ॥ १,६.१ ॥\nयथा च वर्णानसृजद्यद्गुणां श्च प्रजापतिः  ।\nयच्च तेषां स्मृतं कर्म विप्रादीनां तदुच्यताम्  ॥ १,६.२ ॥\nश्रीपराशर उवाच\nसत्याभिध्यायिनः पूर्वं सिसृक्षेर्ब्रह्मणो जगत् ।\nअजायन्त द्विजश्रेष्ठ सत्त्वोद्रिक्ता मुखात्प्रजाः  ॥ १,६.३ ॥\nवक्षमो रजसोद्रिक्तास्तथा वै ब्रह्मणोऽभवन्  ।\nरजसा तमसा चैव समुद्रिक्तास्तथोरुतः  ॥ १,६.४ ॥\nपद्भ्यामन्याः प्रजा ब्रह्मा ससर्ज द्विजसत्तम  ।\nतमःप्रधानास्ताः सर्वश्चातुर्वर्ण्यमिदं ततः  ॥ १,६.५ ॥\nब्रह्मणाः क्षत्रिया वेश्याः शूद्राश्च द्विजसत्तम  ।\nपादोरुवक्षस्थलतो मुखतश्च समुद्गताः  ॥ १,६.६ ॥\nयज्ञनिष्पत्तये सर्वमेतद्ब्रह्या चकार वै  ।\nचातुर्वर्ण्यं महाभाग यज्ञसाधनमुत्तमम्  ॥ १,६.७ ॥\nयज्ञैराप्यायिता देवा वृष्ट्युत्सर्गेण वै प्रजाः  ।\nआप्याययन्ते धर्मज्ञ यज्ञाः कल्याणहेतवः  ॥ १,६.८ ॥\nनिष्पाद्यन्ते नरैस्तैस्तु स्वधर्माभिरतैः सदा  ।\nविशुद्धाचरणैपेतैः सद्भिः सन्मार्गगामिभिः  ॥ १,६.९ ॥\nस्वर्गापवर्गौ मानुष्यात्प्राप्नुवन्ति नरा मुने  ।\nयच्चाभिरुचितं स्थानं तद्यान्ति मनुजा द्विज  ॥ १,६.१० ॥\nप्रजास्ता ब्रह्मणा सृष्टाश्चातुर्वर्ण्यव्यवस्थि ताः  ।\nसम्यक्छ्रद्धाः समाचारप्रवणा मुनिसत्तम  ॥ १,६.११ ॥\nयथेच्छावासनिरताः सर्वबाधाविवर्जिताः  ।\nशुद्धान्तः करणाः शुद्धाः कर्मानुष्ठा ननिर्मलाः  ॥ १,६.१२ ॥\nशुद्धे च तासां मनसि शुद्धेन्तःसंस्थिते हरौ  ।\nसुद्धज्ञानं प्रपश्यन्ति बिल्वाख्यं येन तत्पदम्  ॥ १,६.१३ ॥\nततः कालात्म को योऽसौ स चांशः कथितो हरेः  ।\nस पातयत्यघं घोरमल्पमल्पाल्पसारवत् ॥ १,६.१४ ॥\nअधर्मबीजमुद्भुतं तमोलोभसमुद्भवम्  ।\nप्रजासु तासु मैत्रेय रागादिकमसाधकम्  ॥ १,६.१५ ॥\nततः सा सहजा सिद्धस्तासां नातीव जायते  ।\nरसोल्लासादयश्चान्याः सिद्धयोष्टौ भवन्ति याः  ॥ १,६.१६ ॥\nतासु क्षीणास्वशेषासु वर्धमाने च पातके  ।\nद्वन्द्वाभिभवदुःखार्तास्ता भवन्ति ततः प्रजाः  ॥ १,६.१७ ॥\nततो दुर्गाणि ताश्चक्रुर्धान्वं पार्वतमौदकम्  ।\nकृत्रिमं च तथा दुर्गं पुरखर्वटकादिकम्  ॥ १,६.१८ ॥\nगृहीणि च यथान्यायं तेषु चकुः पुरादिषु  ।\nशीतातपादिबाधानां प्रशमाय महामते  ॥ १,६.१९ ॥\nप्रतीकारमिमं कत्वा शीतादेस्ताः प्रजाः पुनः  ।\nवार्तोपायं ततश्चक्रुर्हस्तसिद्धिं च कर्मजाम्  ॥ १,६.२० ॥\nव्रीहयश्च यवाश्चैव गोधूमाश्चणवस्तिलाः  ।\nप्रियङ्गवो ह्युदा राश्च कोरदूषाः सतीनकाः  ॥ १,६.२१ ॥\nमाषा मुद्गा मसूराश्च निष्पावाः सकुलात्थकाः  ।\nआढक्यश्चणकाश्चैव शणाः सप्तदश स्मृताः  ॥ १,६.२२ ॥\nइत्येता ओषधीनां तु ग्राम्यानां जातयो मुने  ।\nओषध्यो यज्ञियाश्चैव ग्राम्यारण्याश्चतुर्दश  ॥ १,६.२३ ॥\nव्रीहयःसयवा माषा गोधूमाश्चाणव स्तिलाः  ।\nप्रियङ्गुसप्तमा ह्येते अष्टमास्तु कुलत्थकाः  ॥ १,६.२४ ॥\nश्यामाकास्त्वथ नीवारा जर्तिलाः सगवेधुकाः  ।\nतथा वेणुयवाः प्रोक्तस्तथा मर्कटका मुने  ॥ १,६.२५ ॥\nग्राम्यारण्याः स्मृता ह्येता ओषध्यस्तु चतुर्दश  ।\nयज्ञनिष्पत्तये यज्ञस्तथासां हेतुरुत्तमः  ॥ १,६.२६ ॥\nएताश्च सह यज्ञेन प्रजानां कारणं परम्  ।\nपरावरविदः प्राज्ञास्ततो यज्ञान्वितन्वेत  ॥ १,६.२७ ॥\nअहन्यहन्यनुष्ठानं यज्ञानां मुनिसत्तम  ।\nउपकारकरं पुंसां क्रियमाणा घशान्तिदम्  ॥ १,६.२८ ॥\nयेषां तु कालसृषोऽसौ पापबन्दुर्महामुने  ।\nचेतःसु ववृधे चक्रुस्ते न यज्ञेषु मानसम्  ॥ १,६.२९ ॥\nवेदवादांस्तथा वेदान्यज्ञ कर्मादिकं च यत् ।\nतत्सर्वं निन्दयामासुर्यज्ञव्यासेधकारिणः  ॥ १,६.३० ॥\nप्रवृत्तिमार्गव्युच्छित्तिकारिणो वेदनिन्दकाः  ।\nदुरात्मानो दुराचारा बभूवुः कुटिलाशयाः  ॥ १,६.३१ ॥\nसंसिद्धायां तु वार्तायां प्रजाः सृष्ट्वा प्रजापतिः  ।\nसर्यादां स्थापयामास यथास्थानं यथागुणम्  ॥ १,६.३२ ॥\nवर्णा नामाश्रमाणां च धर्मधर्मभृतां वर  ।\nलोकांश्च सर्ववर्णानां सम्यग्धर्मानुपालिनाम्  ॥ १,६.३३ ॥\nप्रजापत्यं ब्रह्मणानां स्मृतं स्थानं क्रियावताम्  ।\nस्थानमैन्द्रं क्षत्रियाणां संग्रमेष्वनिवर्तताम्  ॥ १,६.३४ ॥\nवैश्यानां मारुतं स्थानं स्वधर्ममनुवर्तिनाम्  ।\nगान्धर्वं शूद्रजातीनां.परिचर्यानुवर्तिनाम्  ॥ १,६.३५ ॥\nअष्टाशीतिसहस्राणि मुनीनामूर्ध्वरेतसाम्  ।\nस्मृतं तेषां तु यत्स्थानं तदेव गुरुवासिनाम्  ॥ १,६.३६ ॥\nसप्तर्षिणां तु यत्स्थानं स्मृतं तद्वै वनौकसाम्  ।\nप्राजापत्यं गृहस्थानां न्यासिनां ब्रह्मसंज्ञितम्  ॥ १,६.३७ ॥\nयोगिनाममृतं स्थानं स्वात्मसंतोषकारिणाम्  ॥ १,६.३८ ॥\nएकान्तिनः सदा ब्रह्मध्यायिनो योगिनश्च ये  ।\nतेषां तु परमं स्थानं यत्तत्पश्यन्ति सूरयः  ॥ १,६.३९ ॥\nगत्वागत्वा निवर्तन्ते चन्द्रसूर्यादयो ग्रहाः  ।\nअद्यापि न निवर्तन्ते द्वादशाक्षरचिन्तकाः  ॥ १,६.४० ॥\nतामिस्त्रमन्धतामिस्त्रं महारौरवरौरवौ  ।\nअसिपत्रवनं घोरं कालसूत्रमवीचिकम्  ॥ १,६.४१ ॥\nविनिन्दकानां वेदस्य यज्ञव्याघातकारिणाम्  ।\nस्थानमेतत्समाख्यातं स्वधर्मत्यागिनश्च ये  ॥ १,६.४२ ॥\nइति श्रीविष्णुरुराणे प्रथमेऽंशे षष्ठोऽध्यायः (६)"
  }
]