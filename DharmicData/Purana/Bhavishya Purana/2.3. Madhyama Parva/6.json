[
  {
    "text": "।। सूत उवाच ।। ।।\nक्षुद्रारामप्रतिष्ठां च वक्ष्ये च द्विजसत्तम ।।\nअमंडले शुभे स्थाने द्विहस्तम यस्थंडिले ।। १ ।।\nस्थापयेत्कलशं तत्र सोमं विष्णुं समर्चयेत् ।।\nआचार्यमात्रं वरयेन्निशासूत्रैः प्रवेष्टयेत् ।। २ ।।\nवृक्षान्माल्यैरलंकृत्य भूषयेद्भूषणादिना ।।\nदोहदं च ततो दद्यात्स्थापयेच्छितधारया ।। ३ ।।\nभोजयेत्पंचविप्रांश्च पुरतोंऽते विशेषतः ।।\nकर्णवेधं ततः कृत्वा उत्सृजेद्वास्यपूर्वकम्।। ।। ४ ।।\nदद्याद्यूपं मध्यदेशे रोपयेत्कदलीं ततः ।।\nरंभां च रोपयेद्दिक्षु स्थालीपाकविधानतः ।। ५ ।।\nअष्टावष्टौ च जुहुयादन्येषां च घृतेन तु ।।\nएकैकामाहुतिं दद्यात्स्विष्टकृत्तदनंतरम् ।। ६ ।।\nदक्षिणां च ततो दद्यात्पूर्णां दद्याद्गृहं व्रजेत् ।। ७ ।।\n।। इति श्रीभविष्ये महापुराणे मध्यमपर्वणि तृतीयभागे षष्ठोऽध्यायः ।। ६ ।।"
  }
]