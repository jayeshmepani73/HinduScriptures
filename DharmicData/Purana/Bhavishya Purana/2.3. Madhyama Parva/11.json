[
  {
    "text": "।। सूत उवाच ।। ।।\nशतहस्तमितां मुष्टिं नानातरुविभूषिताम् ।।\nपूगाम्रादिफलैर्युक्तं वास्तुं कृत्वा यजेत्तु यः ।। १ ।।\nषष्टिवर्षसहस्राणि स्वर्गलोके वसेच्चिरम्।।\nतद्विधानं प्रवक्ष्यामि यथाशास्त्रानुसारतः ।। २ ।।\nनित्यं निर्वर्त्य विधिवत्पंच विप्रान्समर्चयेत् ।।\nभोजयेत्पूजयेद्विष्णुं प्रजापतिसमन्वितम् ।। ३ ।।\nअग्निकार्यं ततः कृत्वा दद्याद्विप्राय दक्षिणाम् ।। ४ ।। ।।\nइति श्रीभविष्ये महापुराणे मध्यमपर्वणि तृतीयभाग एकादशोऽध्यायः।। ११ ।।"
  }
]