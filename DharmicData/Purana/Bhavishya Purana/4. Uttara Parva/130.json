[
  {
    "text": "।। युधिष्ठिर उवाच ।। ।।\nभगवन्केन तपसा व्रतेन नियमेन वा ।।\nदानेन केन वा लोके प्रोज्ज्वल्त्वं प्रजायते ।। १ ।।\nअतितेजो महद्दीप्तं दीप्तांशुकिरणोज्ज्वलम् ।।\nशरीरं जायते येन तन्मे वक्तुमथार्हसि ।। २ ।।\n।। श्रीकृष्ण उवाच ।। ।।\nमथुरायां पुरा पार्थ पिङ्गलो नाम तापसः ।।\nआगतः स च मे पत्न्या जाम्बवत्या प्रपूजितः ।। ३ ।।\nप्रष्टश्च प्रश्रमेवैतं स चावोचद्यथातथम् ।।\nतयापि मे समाख्यातं तत्सर्वं ते वदाम्यहम् ।। ४ ।।\nयदायदा नृपश्रेष्ठ पुण्यकालः प्रपद्यते ।।\nसंक्रातौ सूर्यग्रहणे चन्द्रपर्वणि वैधृतौ ।। ५ ।।\nउत्तरे त्वयने प्राप्ते दक्षिणे विषुवे तथा ।।\nएकादश्यां शुक्लपक्षे चतुर्दश्यां दिनक्षये ।। ६ ।।\nसप्तम्यामथ वाष्टम्यां स्नात्वा व्रतपरो नरः ।।\nनारी वा भूमिदेवेभ्यः प्रयच्छेत्प्रयतांगणे ।।\nघृतकुंभेन दीपेन प्रज्वलंतं प्रदीपकम् ।। ७ ।।\n।। युधिष्टिर् उवाच ।। ।।\nभूमिदेवा इति प्रोक्तं यत्त्वया मधुसूदन ।।\nकिमेतत्कौतुकं मेऽस्ति संशयं छेत्तुमर्हसि ।। ८ ।।\n।। श्रीकृष्ण उवाच ।। ।।\nपुरा कृतयुगस्यादौ त्रिशंकुर्नाम पार्थिवः ।।\nस स्वर्गं गन्तुकामोऽभूच्छरीरेण नरोत्तम ।।\nततश्चण्डालतां नीतो वशिष्ठेन महात्मना ।। ९ ।।\nत्रिशंकुः सर्वमाचख्यौ विश्वामित्राय धीमते ।।\nसोऽपि मन्युवशाद्यज्ञं चकाराहूय देवताः ।। 4.130.१० ।।\nन ता हविः प्रत्यगृह्णंस्ततः क्रुद्धः कुशात्मजः ।।\nविश्वामित्रस्तु कोपेन चकारान्यान्सुरोत्तमान् ।। ११ ।।\nशृंगाटका न्नालिकेरान्पचनानानजौडकान् ।।\nमेधारथदवार्ताकतारिकूष्मण्डकोद्रवान्।। १२ ।।\nउष्ट्रान्मनुजदेवांश्च क्रोधान्मुनिरवासृजत् ।।\nचकारान्यान्सप्त ऋषीन्प्रतिमासं सुरोत्तमान् ।। १३ ।।\nततः शक्रः समागम्य विश्वामित्रं प्रसाद्य वै ।।\nसृष्टिं निवारयामास ये सृष्टास्ते तथापि च ।। १४ ।।\nमर्त्य लोके च ते सर्वे देवा देवकुलेष्वथ ।।\nमंत्रैर्निबद्धाः पिण्डीषु स्थिता मूर्तिभृतो यथा ।।१५।।\nब्रह्मा विष्णुस्तथा रुद्रो ये चान्ये देवतागणाः ।।\nलोकानामुपकाराय मर्त्यलोकमुपागताः ।। १६ ।।\nप्रतिमासु स्थिताः शश्वद्भोगान्भुञ्जति शाश्वतान् ।।\nवरप्रदाश्च भक्तानामिति ते गुह्यमीरितम् ।। १७ ।।।\nतेभ्यः पुरस्ताद्दातव्यो दीप्यमानः प्रदीपकः ।।\nसूर्याय रक्तवस्त्रेण पूर्णवर्तिं घृतैर्युताम् ।।\nचतुःप्रस्थैः प्रज्वलन्तीं मंत्रेणानेन दापयेत् ।। १८ ।।\n<i>तद्वि ष्णोः परमं पदं सदा पश्यंति सूरयः ।।\n</i>\nदिवीव चक्षुराततम्<i> ।। १९ ।।\n</i>\nपीतवस्त्रेण कृष्णाय श्वेतवस्त्रेण शूलिने ।।\nकौसुंभवस्त्रेणाढ्येन गौरीमुद्दिश्य दापयेत् ।।4.130.२० ।।                   वर्ति\nलाक्षारक्तेन दुर्गायै पूर्णवर्ति प्रबोधयेत् ।।\nनीलवस्त्रेण कामाय गणनाथाय खादिरैः ।।२१।।\nनागेभ्यः कृष्णवस्त्रेण ग्रहेभ्य इषिका युधाम् ।।\nदेवांगना पितृभ्यस्तु पितृवर्तिं प्रबोधयेत् ।।२२।।\nविशेषं शृणु सूर्याय पूर्णवर्तिर्निगद्यते ।।\nशिवायेश्वरवर्तीति भोगवर्तिर्जनार्दने ।। २३ ।।\nपद्मवर्तिर्विरिंचाय गौर्य्यै सौभाग्यवर्तिका ।।\nनागेभ्यो नागवर्तीति ग्रहवर्तिर्युधिष्ठिर ।। २४ ।।\nनेत्रपट्टेन मधुना घृतेन मधुकुंडके ।।\nअर्चिते चर्चिते चैव ललितायै प्रबोधयेत् ।। २५ ।।\nमंत्रेणानेन राजेन्द्र तन्निशामय वैदिकम् ।। २६ ।।\n<sup class=\"reference\" id=\"cite_ref-1\"><a href=\"#cite_note-1\">[१]</a></sup>अग्रे त्वां काम्यया गिरा तुभ्यं ता गिरसस्तु विश्वाः ।।\nसुक्षितयः पृथक्पृथक् ।। २७ ।।\n<sup class=\"reference\" id=\"cite_ref-2\"><a href=\"#cite_note-2\">[२]</a></sup>अग्ने कामाय जेगिरे अग्निप्रियेषु धामसु ।।\nकामो भूतस्य भव्यस्य सम्राडेको विराजति ताभ्यां नाम स्वाहा<i> ।। ।। २८ ।।\n</i>\nएवमेतेन विधिना यः प्रयच्छति दीपकम् ।।\nविस्तीर्णे विपुले पात्रे घृतकुम्भे नियोजितम् ।। २९ ।।\nयांति ते ब्रह्मसदनं विमानेनार्कवर्चसा ।।\nतिष्ठंति द्योतमानास्ते यावदाभूतसंप्लवम् ।। 4.130.३० ।।\nसदीपे तु यथा देशे चक्षूंषि बलवन्ति हि ।।\nतथा दीपस्य दातारो भवंति सफलेक्षणाः।। ।। ३१ ।।\nयथैवोर्ध्वं गतिर्नित्यं राजन्दीपशिखासु वै ।।\nदीपदातुस्तथैवोर्ध्वं गतिर्भवति शोभना ।। ३२ ।।\nघृतेन दीपो दातव्यो राजंस्तैलेन वा पुनः ।।\nवसामज्जादिभिर्देयो न तु दीपः कथञ्चन ।। ३३ ।।\nदीपस्तैलेन कर्तव्यो न तु कर्म विजानता ।।\nनिर्वापणं च दीपस्य हिंसनं च विगर्हितम् ।। ३४ ।।\nयः कुर्यात्कर्मणा तेन स्यादसौ पुष्पितेक्षणः ।।\nदीपहर्ता भवत्यंधः काणो निर्वापको भवेत् ।। ३५ ।।\nपद्मसूत्रोद्भवां वर्तिं गंधतैलेन दीपिताम् ।।\nविरोगः सुभगश्चैव दत्त्वा भवति मानवः ।। ३६ ।।\nप्रज्वाल्य देवदेवस्य कर्पूरेण तु दीपकम् ।।\nअश्वमेधमवाप्नोति कुलं चैव समुद्धरेत्।। ३७ ।।\nएतन्मयोक्तं तव दीपदानफलं समग्रं कुरुवंशचन्द्र ।।\nश्रुत्वा यथावत्सततं हि देया दीपास्त्वया विप्रसुरालयेषु ।। ३८ ।।\nअत्राप्युदाहरन्तीममितिहासं पुरातनम् ।।\nदीपदानाल्ललितया यदवाप्तं पुराऽनघ ।। ३९ ।।\nआसीच्चित्ररथोनाम विदर्भेषु महीपतिः ।।\nतस्य पुत्रशतं राज्ञो जज्ञे पञ्चदशोत्तरम् ।। 4.130.४० ।।\nएकैव कन्या तस्यासील्ललिता नाम नामतः ।।\nसर्वलक्षणसम्पन्ना रूपेणाप्रतिमा भुवि ।। ४१ ।।\nतां ददौ काशिराजाय चार्वंगीं चारुधर्मणे ।।\nशतान्यन्यानि भार्याणां त्रीण्यासंश्चारुधर्मणः ।। ४२ ।।\nतासां मध्येऽग्रमहिषी ललिता साप्यथाभवत् ।। ४३ ।।\nविष्णोरायतने सा तु सहस्रं परिदीपकान् ।।\nप्रज्वालयन्त्यनुदिनं दिवारात्रमनिर्वृतम्।। ४४ ।।\nतामिस्रमाश्वयुक्पक्षं शुक्लपक्षं च कार्त्तिकम् ।।\nतस्याः प्रज्वलितो दीप उच्चस्थानकृतः शुभः ।। ४५ ।।\nतस्मिन्काले तथा नित्यं ब्राह्मणावसथे च सा ।।\nव्यग्रा भवति सायाह्ने दीपप्रेषणतत्परा ।। ४६ ।।\nचतुष्पथेषु रथ्यासु देवतायतनेषु च ।।\nचैत्यवृक्षेषु गोष्ठेषु पर्वतानां च मूर्द्धसु ।। ४७ ।।\nपुलिनेषु नदीनां च कूपमूलेषु पांडव ।।\nतां सपत्न्योऽथ संगम्य पप्रच्छुरिदमादृताः ।। ४८।।\nललिते वद भद्रं ते ललितं वचनं तथा ।।\nन  तथा बलिपुष्पेषु न तथा द्विजपूजने ।। ४९ ।।\nभवत्याः सुमहान्यत्नो दीपप्रज्वालने यथा ।।\nतदेतत्कथयास्माकं ललिते कौतुकं परम् ।। 4.130.५० ।।\nमन्यामहे त्वयावश्यं दीपदानफलं श्रुतम्।।\n।। ललितोवाच ।। ।।\nनाहं मत्सरिणी भद्रा न च रागादिदूषिता ।। ५१ ।।\nएकपत्याश्रिताः साध्व्यो भवत्यो मम मानदाः ।।\nअपृथग्धर्मचरणाः शृण्वन्तु गदितं मम ।। ५२ ।।\nमयैतद्दीपदानस्य यथेष्टं भुज्यते फलम् ।।\nहिरण्यदयिता भार्या शैलराजसुता वरा ।। ५३ ।।\nउमादेवीति मद्रेषु देविका सा सरिद्वरा ।।\nनराणामनुकम्पार्थं ब्रह्मणा ह्यवतारिता ।।\nश्रुता किं भवतीभिः सा देविका पापनाशिनी ।। ५४ ।।\nतस्यां स्नात्वा सकृन्नद्यां गाणपत्यमवाप्नुयात्।।\nतस्यामथ नृसिंहाख्यं तीर्थं कल्मषनाशनम् ।।\nहरिणा नृसिंहवपुषा यत्र स्नानं कृतं पुरा ।। ५५।।\nसौवीरराजस्य पुरा मैत्रेयोभूत्पुरोहितः ।।\nतेन चायतनं विष्णोः कारितं देविकातटे ।। ५६ ।।\nअहन्यहनि शुश्रूषां पुष्पधूपानुलेपनैः ।।\nदीपदानादिभिश्चैव चक्रे तत्र  स वै द्विजः ।। ५७ ।।\nकार्त्तिक्यां दीपकस्तत्र प्रदत्तस्तेन चैकदा  ।।\nआसीन्निर्वाणभूयिष्ठो देवार्चासु रतो निशि ।। ५८ ।।\nदेवतायतनेऽवात्सं तत्राहमपि मूषिका ।।\nप्रदीपवर्तिहरणे कृतबुद्धिर्वराननाः ।। ५९ ।।\nगृहीताथ मया वर्तिर्वृकदंशो ररास च ।।\nनष्टा चाहं ततस्तस्य मार्जारस्य भयातुरा ।। 4.130.६० ।।\nवक्त्रप्रांतेन पश्यंत्या स दीपः प्रेरितो मया ।।\nजज्वाल पूर्ववद्दीप्त्या तस्मिन्नायतने पुनः ।। ६१ ।।\nमृताहं च पुनर्जाता वैदर्भे राजकन्यका ।।\nजातिस्मरा महीपस्य महिषी चारुधर्मणः ।। ६२ ।।\nएष प्रभावो दीपस्य कार्त्तिके मासि शोभनः ।।\nदत्तस्यायतने विष्णो र्यस्येयं व्युष्टिरुत्तमा ।। ६३ ।।\nअसंकल्पितमध्यस्य प्रेरणं यन्मया कृतम् ।।\nकेशवे बालदीपस्य तस्येदं भुज्यते फलम् ।। ६४ ।।\nएतस्मात्कार णाद्दीपानहमेतानहर्निशम् ।।\nप्रयच्छामि हरेर्गेहे जातमस्य महाफलम् ।। ६५।।\nएवमुक्त्वा सपत्नीः सा दीपदानपरायणा ।।\nबभूव देवदेवस्य केशव स्य गृहे सदा ।। ६६ ।।\nततः कालेन महता सह राज्ञा महात्मना ।।\nविष्णुलोकमनुप्राप्ता पंचत्वं प्राय मानदा ।। ६७ ।।\nतं लोकमासाद्य नृपेण सार्द्धं सा राजपत्नी कमलाभनेत्रा ।।\nरेमे महीपालमुदा समेता दीपप्रदानात्सकलार्तिहीना ।। ६८ ।।\nदीपप्रदानमपि पुण्यतरं वदंति विप्राग्निगोसुरकुलैकगृहांगणेषु ।।\nतद्दानदीप्तवपुषाथ पथोंधकारे गच्छन्नरः पतति न स्खलते कदाचित् ।। ६९ ।।"
  }
]