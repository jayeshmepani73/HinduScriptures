[
  {
    "text": "।। युधिष्ठिर उवाच ।।\nभगवन्दुर्गसंसारसागरोत्तारकारकम् ।।\nकिञ्चिद्व्रतं समाचक्ष्व स्वर्गारोग्यसुखप्रदम् ।। १ ।।\n।। श्रीकृष्ण उवाच ।। ।।\nयदा तु शुक्लसप्तम्यामादि त्यस्य दिनं भवेत् ।।\nतदा सा तु महापुण्या विजया तु निगद्यते ।।२।।\nप्रातर्गव्येन पयसा स्नानमस्यां समाचरेत् ।।\nशुक्लांबरधरः पद्ममक्षतैः परिक ल्पयेत् ।।३।।\nप्राङ्मुखोष्टदलं मध्ये तद्विचित्रां च कर्णिकाम् ।।\nसर्वेष्वपि दलेष्वेव विन्यसेत्पूर्वतः क्रमात् ।।४।।\nपूर्वेण तपनायेति मार्तण्डायेति वै नमः ।।\nयाम्ये दिवाकरायेति विधात्रे नैर्ऋतेन च ।।५।।\nपश्चिमे वरुणायेति भास्करायेति वानिले ।।\nसौम्ये च वरुणायेति रवयेत्यऽष्टमे दले ।।६।।\nआदावंते च तन्मध्ये नमोऽस्तु परमात्मने ।।\nमंत्रैरेवं समभ्यर्च्य नमस्कारांतदीपितैः ।।७।।\nशुक्लवस्त्रफलैर्भक्ष्यैर्धूपमाल्यानुलेपनैः ।।\nस्थंडिले पूजयेद्भक्त्या गुडेन लवणेन च ।।८।।\nततो व्याहृतिहोमेन विभज्य द्विजपुङ्गवान् ।।\nशक्तितस्तर्पयेद्भक्त्या गुडक्षीरघृतादिभिः ।।९।।\nतिलपात्रं हिरण्यं च गुरवे च निवेदयेत् ।।\nएवं नियमकृत्स्नात्वा प्रातरुत्थाय मानवः ।।4.48.१०।।\nकृतस्नानजपो विप्रैः सहैव घृतपायसम् ।।\nभुक्त्वा च वेदविद्वद्भिर्बैडालव्रतव र्जितैः ।। ११ ।।\nएवं संवत्सरस्यांते कृत्वैतदखिलं नृप ।।\nउद्यापयेद्यथाशक्ति भास्करं संस्मरन्हृदि ।। १२ ।।\nघृतपात्रं सकरकं सोदकुम्भं निवेद येत् ।।\nवस्त्रालंकारसंयुक्तां सुवर्णास्यां पयस्विनीम् ।। १३ ।।\nएकामपि प्रदद्याद्गां वित्तहीनो विमत्सरः ।।\nवित्तशाठ्यं न कुर्वीत ततो मोहात्पत त्यधः ।। १४ ।।\nअनेन विधिना यस्तु कुर्यात्कल्याणसप्तमीम् ।।\nशृणुयाद्वा पठेद्वापि सोऽपि पापैः प्रमुच्यते ।। १५ ।।\nयश्चाष्टपत्रकमलोदरकर्णिकायां संपूजयेत्कुसुमधूपविलेपनायैः ।।\nषष्ठ्याः परेहनि नवार्तिहरं दिनेशं कल्याणभाजनमसौ भवते हि जंतुः ।। १६ ।।"
  }
]