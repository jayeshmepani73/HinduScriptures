[
  {
    "text": "।। श्रीकृष्ण उवाच ।। ।।\nज्येष्ठे मासि सिते पक्षे प्रथमेऽह्नि दिनोदये ।।\nदेवोद्यानभवं हृद्यं करवीरं समर्चयेत ।।१।।\nरक्ततंतुपरीधानं गन्धधूपविलेपनैः ।।\nविरूढैः सप्तधान्यैश्च नारंगैर्बीजपूरकैः ।। २ ।।\nगुणकैर्घटकैर्दिव्यैर्नालिकेरैः सुशोभनैः ।।\nअभ्युक्ष्याक्षततोयेन मंत्रेणैवं क्षमापयेत् ।। ३ ।।\nकरवीर विषावास नमस्ते भानुवल्लभ ।।\nमौलिमंडनसद्रत्न नमस्ते केशवेशयोः ।। ४ ।।\nआकृष्णेन रजसा वर्तमानो निवेशयन्नमृतं मर्त्यं च ।।\nहिरण्ययेन सविता रथेनादेवो याति भुवनानि पश्यन् ।। ५ ।।\nएवं भक्त्या समभ्यर्च्य दत्त्वा विप्राय दक्षिणाम् ।।\nप्रदक्षिणामथो कृत्वा ततः स्वभवनं व्रजेत् ।। ६ ।।\nएतद्व्रतं महाभाग सूर्याराधनकाम्यया ।।\nअनसूयया च क्षमया सावित्र्या सत्यभामया ।। ७ ।।\nदमयन्त्या सरस्वत्या गायत्र्या गंगया तथा ।।\nअन्याभिरपि नारीभिर्मर्त्यलोकेऽप्यनुष्ठितम् ।।\nकरवीव्रतं पार्थ सर्वसौख्यफलप्रदम् ।। ८ ।।\nसंपूज्य रत्नकुसुमांचितसर्वशाखं नीलैर्दलैस्तततनुं करवीरवृक्षम् ।।\nभुक्त्वा मनोऽभिलषितान्भुवि भव्यभोगानंते प्रयाति भवनं भरताग्र्य भानोः।। ।। ९ ।।"
  }
]