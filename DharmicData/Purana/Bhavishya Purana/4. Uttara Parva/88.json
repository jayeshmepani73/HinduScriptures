[
  {
    "text": "।। युधिष्ठिर उवाच ।। ।।\nब्रूहि मे यदुशार्दूल व्रतं गन्धविनाशनम् ।।\nकटुतिक्ताम्लदेहोत्थदौर्भाग्यशमनं तथा।।१।। १ ।।\n।। श्रीकृष्ण उवाच ।। ।।\nइमं प्रश्नं पुरा पार्थ जातूकर्ण्यो महामुनिः ।।\nपृष्टो राज्ञ्या विष्णुभक्त्या कालनंदनजातया ।। २ ।।\nकथयामास संपृष्टा सूपविष्टा शृणोति सा ।।\nदेवी कृताञ्जलिपुटा जातूकर्ण्योवदद्व्रतम् ।। ३ ।।\nज्येष्ठे मासि सिते पक्षे त्रयोदश्यां युधिष्ठिर ।।\nस्नात्वा पुण्यनदीतोये पूजयेच्छुभदेशजम् ।।४।।\nश्वेतमंदारमर्कं वा करवीरं च रक्तकम् ।।\nनिंबं च सूर्यदेवस्य वल्लभं दुर्लभं तथा ।।५।।\nपुष्पैर्नैवेद्यधूपाद्यैर्मंत्रेणानेन पांडव ।।\nनिरीक्ष्य गगने सूर्यं ध्यात्वा  हृदि समुच्चरेत् ।।६।।\nसूर्यं श्वेतारमंदारश्वेतार्कास्यसंशयम् ।।\nकरवीर नमस्तुभ्यं निंबवृक्ष नमोऽस्तु ते ।। ७ ।।\nइत्थं योर्कपतेर्भक्त्या वर्षेवर्षे पृथङ् नरः ।।\nमूलमंत्रेण नृश्रेष्ठ नारी वा भक्तिसंयुता ।।\nतस्याः शरीरदौर्गन्ध्यं दौर्भाग्यं वा अजाविकम् ।।६।।\nनिंबं नवार्ककरवीरलतां सुपुष्पां याः पूजयंति कुसुमाक्षतधूपदीपैः ।।\nताः सर्वकामसुखभोगसमृद्धिभाजो दौर्भाग्यदोषरहिताः सुभगा भवंति ।।९।।"
  }
]