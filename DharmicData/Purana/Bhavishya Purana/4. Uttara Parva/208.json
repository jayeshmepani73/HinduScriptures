[
  {
    "text": "व्यासानुगमनं पूर्वं ब्रह्मांडस्य समुद्भवः ।।\nमाया च वैष्णवी यस्मात्संसारे दोषकीर्तनम् ।। १\nपापभेदस्ततस्तस्माच्छुभाशुभविनिर्णयः ।।\nशकटव्रतमाहात्म्यं तिलकव्रतकीर्तनम् ।। २ ।।\nअशोककरवीराख्यं व्रतं तस्माच्च कोकिलम् ।।\nबृहत्तपोव्रतं नाम रुद्रोपोषणमेव च ।। ३ ।।\nद्वितीयाव्रतमाहात्म्यमशून्य शयनं तथा ।।\nकामाख्या तु तृतीया च मेघपालीव्रतं तथा ।। ४ ।।\nपंचाग्निसाधना रम्या तृतीयाव्रतमुत्तमम् ।।\nत्रिरात्रं गोष्पदं नाम हरकाली व्रतं तथा ।। ५ ।।\nललिताख्या तृतीया च योगाख्या च तथापरा।।\nउमामहेश्वरं नाम तथा रंभातृतीयकम् ।। ६ ।।\nसौभाग्याख्या तृतीया च आर्द्रानंदकरी था ।।\nचैत्रे भाद्रपदे माघे तृतीयाव्रतमुच्यते ।। ७ ।।\nअनंतरी तृतीया च गणशांतिव्रतं तथा ।।\nसारस्वतव्रतं नाम पंचमीव्रत मुच्यते ।। ८ ।।\nतथा श्रीपंचमी नाम षष्ठी शोकप्रणाशिनी ।।\nफलषष्ठी च मंदारषष्ठीव्रतमथोच्यते ।। ९ ।।\nललिताव्रतषष्ठी च षष्ठी कार्तिकसंज्ञिता ।।\nमहत्तपः सप्तमी च विभूषा सप्तमी तथा ।। 4.208.१० ।।\nआदित्यमंडपविधिस्त्रयोदशीति सप्तमी ।।\nकृकवाकुप्लवङ्गा च तथैवाभयसप्तमी ।। ११ ।।।\nकल्याणसप्तमी नाम शर्करासप्तमीव्रतम् ।।\nसप्तमी कमलाख्या च तथान्या शुभसप्तमी ।। १२ ।।\nस्नपनव्रतसप्तम्यौ तथैवाचल सप्तमी ।।\nबुधाष्टमीव्रतं नाम तथा जन्माष्टमीव्रतम् ।। १३ ।।\nदूर्वाकृष्णाष्टमी प्रोक्ता अनयाव्रतमष्टमी ।।\nअष्टम्यर्काष्टमी चाथ वृक्षनवमीव्रतम्।। ।।। १४ ।।\nध्वजाख्या नवमी चैव उल्काख्या नवमी तथा ।।\nदशावतारव्रतकं तथाशादशमीव्रतम् ।। १५ ।।\nरोहिणींहरिशंभुब्रह्मसूर्यावियोगकम्।।\nगोवत्सद्वादशीनाम व्रतमुक्तं ततः परम् ।। १६ ।।\nनीराजनद्वादशी च भीष्मपंचकमेव च ।।\nमल्लिकाख्या द्वादशी च भीमा द्वादशिकोत्तमा ।। ।। १७ ।।\nश्रवणद्वादशी नाम संप्राप्तिद्वादशीव्रतम् ।।\nगोविन्दद्वादशीनाम व्रतमुक्तं ततः परम्।।१८।।\nअखंडद्वादशीनाम तिलद्वादश्यतः परम् ।।\nसुकृतद्वादशी नाम धरणीव्रतमेव च ।। १९ ।।\nविशोकद्वादशी नाम विभूतिद्वादशीव्रतम् ।।\nपुष्यर्क्षद्वादशी चैव द्वादशी श्रवणर्क्षगा ।। 4.208.२० ।।\nअनंगद्वादशी चैव अङ्गपादव्रतं तथा ।।\nनिम्बार्ककरवीराथ यमा दर्शत्रयोदशी ।।\nअनंगद्वादशी चापि पालिरम्भाव्रते तथा ।। २१ ।।\nचतुर्दशीव्रतं प्रोक्तं ततोऽनन्तचतुर्दशी ।।\nश्रावणीव्रतनक्तं च चतुर्दश्यष्टमीदिने ।। २२।।\nव्रतं शिवचतुर्दश्यां फलत्यागचतुर्दशी ।।\nवैशाखी कार्तिकी माघी व्रतमेतदनंतरन् ।। २३ ।।\nकार्तिक्यां कृत्तिकायोगे कृत्तिकाव्रतमीरितम् ।।\nफाल्गुने पूर्णिमायां तु व्रतं पूर्णमनोरथम् ।। २४ ।।\nअशोकपूर्णिमा नाम अनंतव्रतमेव च ।।\nव्रतं हि सांभरायिण्यं नक्षत्रपुरुषव्रतम् ।। २५ ।।\nशिवनक्षत्रपुरुषं संपूर्णं येन मुच्यते ।।\nकामदानव्रतं नाम वृन्ताकविधिरेव च ।। २६ ।।\nआदित्यस्य दिने नक्तं संक्रात्युद्यापने फलम् ।।\nभद्राव्रतमगस्त्यार्घो नवचन्द्रार्कमेव च ।। २७ ।।\nअर्घः शुक्रबृहस्पत्योः पंचाशीति व्रतानि च ।।\nमाघस्नानं नित्यस्नानं रुद्रस्तानविधिस्तथा ।। २८ ।।\nचंद्रार्कग्रहणे स्नानं विधिश्चान्नाशने तथा ।।\nवापीकूपतडागानामुत्सर्गो वृक्षयाजनम् ।। २९ ।।\nदेवपूजादीपदानवृषोत्सर्गविधिस्तथा ।।\nफाल्गुन्युत्सवकं नाम तथान्यः सदनोत्सवः ।। 4.208.३० ।।\nभूतमाता च श्रावण्यां रक्षाबंधविधिस्तथा ।।\nविधिस्तथा नवम्यास्तु तथा चन्द्रमहोत्सवः ।। ३१ ।।\nदीपालिकायां तु होमो लक्षहोमविधिस्तथा ।।\nकोटिहोमो महाशीतिर्गणनाथस्य शातिका ।। ३२ ।।\nतथा नक्षत्रहोमोथ गोदानविधिरेव च ।।\nगुडधेनुघृतधेनुतिलधेनुव्रतं तथा ।। ३३ ।।\nजलधेनुविधिः प्रोक्तो लवणस्य तथा परा ।।\nधेनुः कार्यासमंज्ञात्वा नवनीतस्य चापरा ।।\nसुवर्णधेनुश्च तथा देवकार्यं चिकीर्षुभिः ।। ३४ ।।\nइति श्रीभविष्ये महापुराण उत्तरपर्वणि श्रीकृष्णयुधिष्ठिरसंवादे संक्षिप्तानुक्रमणिकाकथनं नामाष्टोत्तरद्विशततमोऽध्यायः ।। २०८ ।।"
  }
]