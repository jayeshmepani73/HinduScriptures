[
  {
    "text": "।। युधिष्ठिर उवाच ।। ।।\nयामुपोष्य नरः कामान्प्राप्नोति मनसेप्सितान् ।।\nतामेकां वद मे देव सप्तमीं धनसौख्यदाम् ।। १ ।।\nश्रीकृष्ण उवाच ।। ।।\nभानोर्दिने सिते पक्षे अतीते चोत्तरायणे ।।\nपुन्नामाह्वय नक्षत्रे गृह्णीयात्सप्तमीव्रतम् ।। २ ।।\nसव्रीहिकान्यवतिलान्सह माषमुद्गैर्गोधूममांसमधुमैथुनकांस्यपात्रम् ।।\nअभ्यंजनांजन शिलातलचूर्णितानि षष्ठ्यां परं परिहरेदहनि प्रसिद्ध्यै ।। ३ ।।\nदेवान्मुनीन्पितृगणान्सजलाञ्जलीभिः संतर्प्य पूज्य गगनांगणहस्तभुक्तान् ।।\nहुत्वानले तिलयवान्बहुशो घृताक्तान्भूमौ स्वपेद्धृदि निधाय हि तं सवित्रम् ।। ४ ।।\nयानि त्रयोदश जनैरिह वर्जितानि द्रव्याणि तानि परिहृत्य परिद्विषष्ट्या ।।\nसंप्राश्य वर्षमेकं प्राप्नोति भारत सुखं मनसेप्सितं च ।। ५ ।।"
  }
]