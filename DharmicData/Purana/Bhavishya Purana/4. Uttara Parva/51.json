[
  {
    "text": "।। श्रीकृष्ण उवाच ।। ।।\nअन्यामपि प्रवक्ष्यामि शोभनां शुभसप्तमीम् ।।\nयामुपोष्य नरो रोगाच्छोकदुःखात्प्रमुच्यते ।। १ ।।\nपुण्य आश्वयुजे मासि कृतस्नानः  पयः शुचिः ।।\nवाचयेत ततो विप्रानारभेच्छुभसप्तमीम् ।। २ ।।\nकपिलां पूजयेद्भक्त्या गन्धमाल्यानुलेपनैः ।।\nनमामि सूर्यसंभूतामशेषभुवनालयाम् ।। ३ ।।\nत्वामहं शुभकल्याणशरीरां सर्वसिद्धये ।।\nअथाहृत्य तिलप्रस्थं ताम्रपात्रेण संयुतम् ।। ४ ।।\nकाञ्चनं वृषभं तद्वद्वस्त्रमाल्यगुडान्वितम् ।।\nदद्याद्विकालवेलायामर्यमा प्रीयतामिति ।। ५ ।।\nपञ्चगव्यं च संप्राश्य स्वप्याद्भूमौ विमत्सरः ।।\nततः प्रभाते संजाते भक्त्या संतर्पयेद्द्विजान् ।। ६ ।।\nअनेन विधिना दद्यान्मासिमासि सदा नरः ।।\nवाससी वृषभं हैमं तद्वद्धेनोस्तु पूजनम् ।। ७ ।।\nसंवत्सरांते शयनमिक्षुदण्डगुडान्वितम् ।।\nसोपधानकविश्रामं भाजनासनसंयुतम् ।। ८ ।।\nताम्रपात्रं तिलप्रस्थं सौवर्णवृषसंयुतम् ।।\nदद्याद्वेदविदे सर्वं विश्वात्मा प्रीयतामिति ।। ९ ।।\nअनेन विधिना राजन्कुर्याद्यः शुभसप्तमीम् ।।\nतस्य श्रीर्विमला कीर्तिर्भ वेजन्मनिजन्मनि ।। 4.51.१० ।।\nअप्सरोगणगन्धर्वैः पूज्यमानः सुरालये ।।\nवसेद्गणाधिपो भूत्वा यावदाभूतसंप्लवम् ।। ११ ।।\nस कल्पादवतीर्णस्तु सप्तद्वीपाधिपो भवेत्।।\nब्रह्महत्यासहस्रस्य भ्रूणहत्याशतस्य च ।। १२ ।।\nनाशङ्करोति पुण्येयं कृता वै शुभसप्तमी ।। १३ ।।\nइमां पठेद्यः शृणुया न्मुहूर्तं वीक्षेत संगादपि दीयमानम् ।।\nसोऽप्यत्र संबाध्य विमुक्तदेहः प्राप्नोति विद्याधरनायकत्वम् ।।१८ ।। ।।"
  }
]