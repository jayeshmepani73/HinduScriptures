[
  {
    "text": "।। युधिष्ठिर उवाच: ।। ।।\nकांतारवनदुर्गेषु सुप्रसन्नाटवीषु च ।।\nसमुद्रतरणे दाने संग्रामे तस्करार्दने ।। १ ।।\nकां देवतां स्मरेत्कृष्ण परित्राणकरीमिह ।।\nकथं च देवः पुरुषः परित्राणं स्मृतो जनैः ।। २ ।।\n।। श्रीकृष्ण उवाच ।। ।।\nसर्वमंगलमांगल्यां दुर्गां भगवतीमिमाम् ।।\nनाप्नोति दुःखं पुरुषः संस्मरन्सर्वमङ्गलाम् ।।३।।\nअलक्ष्यां लक्ष्यभूतानां संस्मरन्सर्वमंगलाम् ।।४\nभयं समवाप्नोति पुरुषः पार्थ कुत्रचित् ।। ४ ।।\nयदा तां प्रतिजिज्ञासुरवंत्यामहमागतः ।।\nपुरा संदीपनिः पार्थ बलेन सह भारत ।। ५ ।।\nप्राप्तविद्येन च मया प्रतिज्ञातास्य दक्षिणा ।।\nदिव्यं स्तवं विदित्वा मे तेनाहं याचितः प्रभो ।। ६ ।।\nप्रभासतीर्थे पुत्रो मे गतः केनाप्यसौ हतः ।।\nतमानय महाबाहो सत्यं कुरु वचो मम ।। ७ ।।\nउपाध्यायस्य वचनाद्वैवस्वतपुरे मया ।।\nप्राप्तः संदीपनेः पुत्रः समानीतः क्षणादसौ ।। ८ ।।\nदक्षिणां तामुदाहृत्य प्रस्थितौ पुनरागतौ ।।\nस्थानमेतत्स्वपादांकं कृत्वावां गृहमागतौ ।।९।।\nततःप्रभृति पुत्रार्थाः पूजयंति जनाः सदा ।।\nमां चैव बलभद्रं च मध्यस्थां सर्वमंगलाम् ।। 4.87.१० ।।\nवामे नारायणो हंस एवमेव च के भवेत् ।।\nअबाधकं योर्चयते तृतीयं कुंतिनदन ।। ११ ।।\nत्रयोदश्यां सिते पक्षे मासिमासि यतव्रतः ।।\nनक्तेनैवोपवासेन एकभक्तेन वा पुनः ।। १२ ।।\nगन्धपुष्पैश्च मधुभिः सीधुभिश्च सुरासवैः ।।\nमृन्मयीं कांचनीं वापि  कृत्वा प्रतिकृतिं तु यः ।। १३ ।।\nयक्षगन्धबलिक्षेपैः पललौदनसंसृजैः ।।\nयोऽभ्भ्यर्चयति राजेन्द्र सर्वपापैः प्रमुच्यते ।। १४ ।।\nभर्तृसहिता स्वर्गलोके महीयते ।। १५ ।।\nअंबांबिके द्विदशमेऽह्नि सिते सदैव यः पूजयेत्कुसुममांससुरोपहारैः ।।\nनश्यंति तस्य भवनेष्वतिभीषणानि चौराग्निराजनितानि भयानि सद्यः ।। १६ ।। ।।"
  }
]