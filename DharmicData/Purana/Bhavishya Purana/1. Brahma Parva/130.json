[
  {
    "text": "शतानीक उवाच\nकथं साम्बेन विप्रेन्द्र प्रतिष्ठा कारिता रवेः ।\nकस्य वा वचनात्तेन प्रासादः कारितो रवेः । । १\nसुमन्तुरुवाच\nअत्र ते वच्मि राजेन्द्र यथा साम्बेन धीमता ।\nप्रतिष्ठा कारिता भानोः प्रसादश्च महीपते । । २\nसुलब्ध्वा प्रतिमां भानोश्चिन्तयामास नारदम् ।\nस चापि चिन्तितश्चागाद्यत्र जाम्बवतीसुतः । । ३\nतमागतमभिप्रेक्ष्य नारदं मुनिसत्तमम् ।\nसम्पूज्य विधिवत्सांबो नारदं वाक्यमब्रवीत् । ।४\nप्रासादं कारयेद्यस्तु भास्करस्य नरो द्विज ।\nकिं फलं तस्य देवर्षे प्रतिष्ठां यश्च कारयेत् । । ५\nनारद उवाच\nप्रासादं शोभने देशे यस्तु कारयते रवेः ।\nस याति नरशार्दूल सूर्यलोकं न संशयः । । ६\nसाम्ब उवाच\nकथं कुर्यादायतनं कस्मिन्देशे द्विजोत्तम ।\nकीदृक्छस्तं चायतनं देवदेवस्य१ वै द्विज । । ७\nनारद उवाच\nयत्र प्रभूतं सलिलमागमे च विनाशने ।\nदेवतायतनं कुर्याद्यशोधर्मविवृद्धये । । ८\nइष्टापूर्तेन लभते लोकांस्तांश्च१ विभूषितान् ।\nदेवानामालयं कार्यं द्वयं यत्र च दृश्यते । । ९\nसलिलाद्यं च आरामः कृतेष्वायतनेषु च ।\nस्थानेष्वेतेषु सान्निध्यमुपगच्छन्ति देवताः । । 1.130.१०\nसरःसु नलिनीच्छन्ननिरस्तरविरश्मिषु ।\nहंससंक्षिप्तकह्लारवीथीविमलवारिषु । । ११\nहंसकारण्डवक्रौञ्चचक्रवाकविराविषु ।\nपर्यन्तविमलच्छायाविश्रान्तजनचारिषु । । १४\nक्रौञ्चकाञ्चीसुलापाश्च कलहंसकलस्वनाः ।\nनद्यस्तोयांशुका यत्र शफरीकृतमेखलाः । । १३\nफुल्लद्रुमोत्तमावासाः सङ्गमश्रोणिमण्डलाः ।\nपुलिनाद्युन्नतोरस्का रसहासाश्च निम्नगाः । । १४\nवनोपान्तनदीशैलसंस्करोपान्तभूमिषु ।\nरमन्ते देवता नित्यं पुरेषूद्यानवत्सु च । । १५\nभूमयो ब्राह्मणादीनां याः प्रोक्ता वास्तुकर्मणि ।\nता एवं तेषां शस्यन्ते देवतायतनेष्वपि । । १६\nचतुःषष्टिपदं कुर्याद्देवतायतनं सदा ।\nद्वारं च मध्यमं तस्मिन्समदिक्सम्प्रशस्यते । १७\nयो विस्तारो भवेत्तस्य द्विगुणा तत्समुन्नतिः ।\nउच्छ्रायस्तु तृतीयोऽथ तेन तुल्या कटिर्भवेत् । । १८\nविस्तारार्धो भवेद्गर्भो भिन्नयोन्याः समन्ततः ।\nगर्भपादोनविस्तीर्णं द्वारं द्विगुणमुच्छ्रितम् । । १९\nउच्छ्रयात्पादविस्तीर्णा शाखा तद्वदुदुम्बरी ।\nविस्तारात्पादप्रतिमाद्बाहुल्यं शेषयोः स्मृतम् । । 1.130.२०\nनृपं सप्तनवभिः शाखाभिस्तत्प्रशस्यते ।\nअथ शाखाचतुर्भागे प्रतिहारौ निवेशयेत् । । २१\nशैलमङ्गल्यविहगः श्रीवृक्षः स्वस्तिकैर्घटैः ।\nमानाष्टमेन१ भागेन प्रतिमा स्यात्सपिण्डिका । । २२\nद्विभागा प्रतिमा तत्र तृतीयो भागपिण्डिका ।\nपूर्वे मेरुर्महाबाहो कैलासश्च तथापरे । । २३\nभवन्ति चापरे वीर विमानच्छदनं तथा ।\nसमुद्रपद्मगरुडनन्दिवर्द्धनकुञ्जराः । । २४\nगृहराजो वृषो हंसः सर्वतोभद्रको घटः ।\nसिंहो वृषश्चतुष्कोणः षोडशाष्टाश्रयस्तथा । । २५\nइत्येते विंशतिः प्रोक्ताः प्रासादा यदुनन्दन ।\nयथोक्तानुक्रमेणैव लक्षणानि वदामि ते । । २६\nनवत्रिंशदुच्छ्रितमेरुर्द्वादशभौमो विविधकुहरश्च । द्वारैर्युतश्चतुभिर्द्वात्रिंशद्धस्तविस्तीर्णः । । २७\nत्रिंशद्धस्तायामो दशभौमः सप्त मन्दरः ।\nशिखरयुतः कैलासोऽपि शिखरवानष्टाविंशोष्टभौमश्च । । २८\nजालगवाक्षैर्युक्तो विमानसंज्ञस्त्रिसप्तकायामः ।\nनन्दन इति वै भौमो द्वात्रिंशत्षोडशाङ्गयुतः । । २९\nवृत्तः समुद्गनामा पद्माकृतिरयं चाष्टौ ।\nशृङ्गेणैकेन भवेदेकेन च भूमिका तस्य । । 1.130.३०\nगरुडाकृतिश्च गरुडो नन्दी वै षष्टिविस्तीर्णः ।\nकायश्च सप्तभौमो विभूषितोंऽगैश्च सप्तविंशतिभिः । । ३१\nकुञ्जर इति गजपृष्ठः षोडशाहस्तोच्छ्रितो मध्ये ।\nगृहराजः षोडशकस्त्रिचक्रशाला भवेद्वलभी । । ३२\nवृष एवं मृमिशृङ्गो द्वावशहस्तः समुन्नतो वृत्तः ।\nहंसो हंसाकारो घटोऽष्टसहस्रकलशरूपः । । ३३\nद्वारैर्युतश्चतुर्भिर्बहुशिखरो भवति सर्वतोभद्रः ।\nबहुरुचिरचन्द्रशालः षप्तविंशद्भागभूमिश्च । । ३४\nसिंहः सिंहाकारो१ द्वादशकोणोऽष्टहस्तश्च । । ३५\nसहस्रत्रितयं चैव कथितं विश्वकर्मणा ।\nप्राहुः स्थापयतश्चात्र मतमेकं विपश्चितः । । ३६\nकपोतपालिनीयुक्तमतो गच्छति तुल्यताम् । । ३७\nसाम्ब उवाच\nय एते कथिता विप्र प्रासादा विंशतिस्त्वया ।\nतेषां सूर्यस्य कः कार्यः प्रासादो भास्करस्य तु । । ३ ८\nस्थानानि यानि चोक्तानि प्रासादस्य द्विजोत्तम ।\nतेषां त्वयोक्तं हि पुरं व्ययवद्भिर्नरैर्युतम् । । ३ ९\nतस्मिन्प्रदेशे वै कार्यं भानोर्मन्दिरमुत्तमम् ।\nदिशां भागे च कतमे ब्रूहि शेषं द्विजोत्तम । । 1.130.४०\nनारद उवाच\nपुरमध्यं समाश्रित्य कुर्यादायतनं रवेः ।\nदिशां भागेऽथ वा पूर्वे पूर्वद्वारसमीपतः । । ४१\nभूमिं परीक्ष्य पूर्वं तु कुर्यादायतनं ततः ' ।\nइष्टगन्धरसोपेता निम्ना२ भूमिः प्रशस्यते । ४२\nशर्करातुषकेशास्थिक्षाराङ्गारविवर्जिता ।\nमेघदुन्दुभिनिर्घोषा सर्वबीजप्ररोहिणी । । ४३\nशुक्ला रक्ता तथा पीता कृष्णा च कथिता क्षितिः ।\nद्विजराजन्यवंश्यानां शूद्राणां च यथाक्रमम् । । ४४\nपरीक्षितायां तस्यां तु मध्ये तस्याः प्रमाणतः ।\nउपलिप्य चतुर्हस्तं चतुरस्रं च समन्ततः । । ४५\nहस्तमात्रमधः कृत्वा मध्ये तस्या दशाङ्गुलम् ।\nगर्तमुत्कीर्य तेनैव पांसुना प्रतिपूरयेत् । । ४६\nसमे समगुणा ज्ञेया हीने हीनगुणा भवेत् ।\nवर्धमाने तु वै पांसौ भवेद्वृद्धिकरी क्षितिः । । ४७\nनित्यं सम्मुखमर्कस्य कदाचित्पश्चिमामुखम् ।\nस्थापनीयं गृहं सम्यक्प्राङ्मुखस्थानकल्पनात् । । ४८\nभवनाद्दक्षिणे पार्श्वे रवेः स्नानगृहं भवेत् ।\nअग्निहोत्र गृहं कार्यं रवेरुत्तरतः शुभम् । ।\nउदङ्मुखं भवेच्छम्भोर्मातॄणां गृहमेव च । । ४९\nब्रह्मा पश्चिमतः स्थाप्यो विष्णुरुत्तरतस्तथा ।\nनिम्बस्तु  दक्षिणे पार्श्वे वामे राज्ञी प्रकीर्तिता । । 1.130.५०\nपिंगलो पक्षिणे७ भानोर्वामतो दण्डनायकः ।\nश्रीमहाश्वेतयोः स्थानं पुरतस्त्वंशुमालिनः । । ५१\nततःस्थाप्याश्विनोः स्थानं पूर्वदेवगृहाद्वहिः ।\nद्वितीयायां तु कक्षायां राज्ञास्रौषौ व्यवस्थितौ । । ५२\nतृतीयायां तु कक्षायां स्थितौ कल्माषपक्षिणौ ।\nजण्डकामचरौ१ स्थाप्यौ दक्षिणां दिशमाश्रितौ । । ५३\nउदीच्यां स्थापनीयस्तु कुबेरो लोकपूजितः ।\nउत्तरेण ततस्तस्य रेवतः सविनायकः । । ५४\nयत्र वा विद्यते स्थानं दिक्षु सर्वा गुहादयः ।\nद्वे मण्डलेऽर्घ्यदानार्थं कार्ये सव्यापसव्यतः । । ५५\nदद्यादुदयवेलायामर्घं सूर्याय दक्षिणे ।\nउत्तरे मण्डले दद्यादर्घ्यमस्तमने रवेः । । ५६\nचक्राकृतां तथान्यस्मिन्देवस्य प्रतिमां रवेः ।\nस्थापयेद्विधिवद्वीर चतुर्भिः कलशैः शुभैः । । ५७\nनानातूर्यनिनादैश्च शङ्खशब्दैश्च पुष्कलैः ।\nतृतीये मण्डले ह्येव पूजनीयो दिवाकरः । । ५८\nचतुरस्रं चतुःशृङ्गं व्योम देवगृहाग्रतः ।\nप्रतिमायास्तु सूत्रेण कार्यं मध्येऽस्य मण्डलम् । । ५९\nदिण्डी स्थाप्यः पुरस्तस्मादादित्याभिमुखः स्थितः ।\nयदेतत्कथितं व्योम सर्वदेवमयं मया । । 1.130.६०\nमध्याह्ने तस्य दातव्यमर्घ्यमत्र यदूत्तम ।\nअथ वा मण्डलं चान्यत्तृतीयं चक्रसम्मितम५ । । ६१\nस्थापयित्वा तु देवेशं दातव्योऽर्घः सुपण्डितैः ।\nदेवस्य पुरतः कार्यं व्योमस्थानं समीपतः । ।\nपुस्तकवाचनस्थानमथ वा यत्र रोचते । । ६२\nएष स्थानविधिः प्रोक्तो देवतानां यथाक्रमम् ।\nगृहराज्ञोऽथ रुद्रस्तु द्वावेतौ भास्करप्रियौ । । ६३"
  }
]