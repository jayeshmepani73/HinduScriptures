[
  {
    "text": "शतानीक उवाच\nगकाराक्षरदेवस्य गणेशस्य महात्मनः ।\nआराधनविधिं ब्रूहि साङ्गं मन्त्रसमन्वितम् । । १\nसुमन्तुरुवाच\nन तिथिर्न च नक्षत्रं नोपवासो विधीयते ।\nयथेष्टं१ चेष्टतः सिद्धिः सदा भवति कामिका । । २\nश्वेतार्कमूलं सङ्गृह्य कुर्याद्गणपतिं बुधः ।\nअङ्गुष्ठपर्वमात्रं तु पद्मासनगतं तथा । । ३\nचतुर्भुजं त्रिनेत्रं च सर्वाभरणभूषितम् ।\nनागयज्ञोपवीताङ्गं शशाङ्ककृतशेखरम् । । ४\nदन्तं सव्ये करे दद्याद्द्वितीये चाक्षसूत्रकम् ।\nतृतीये परशुं दद्याच्चतुर्थे मोदकं न्यसेत् । । ५\nकुङ्कुमं चन्दनं चापि समालम्भनमुच्यते ।\nवासोभिर्भूषणै रक्तैर्माल्यैश्चाराधयेद्गणम् । । ६\nधूपेन च सुगन्धेन मोदकैश्चापि पूजयेत् ।\nएवं पूज्याग्रतस्तस्य भोजयेद्ब्राह्मणं बुधः । । ७\nवामनं कुब्जकं चापि भोजयेत्पुरतो द्विजम् ।\nआशीर्वादं ततस्तस्मात्प्राप्य सिद्धिमवाप्नुयात् । । ८\nभक्त्या कुरुकुलश्रेष्ठ १शृणु मन्त्रपदानि वै ।\nगं स्वाहा मूलमन्त्रोऽयं प्रणवेन समन्वितः । । ९\nगां नमो हदयं ज्ञेयं गीं शिरः परिकीर्तितम् ।\nशिखा च गूं नमो ज्ञेयो गैं नमः कवचं स्मृतम् । । 1.29.१०\nगौं नमो नेत्रमुद्दिष्टं गः फट् कामास्त्रमुच्यते ।\nआगच्छोल्कामुखायेति मन्त्र आवाहने ह्ययम् । । ११\nगं गणेशाय नमो गन्धमन्त्रः प्रकीर्तितः ।\nपुष्पोल्काय नमः पुष्पमन्त्र एष प्रकीर्तितः । । १२\nधूपोल्काय नमो धूपमन्त्र एष प्रकीर्तितः ।\nदीपोल्काय नमो दीपमन्त्र एष प्रकीर्तितः । । १३\nॐ गं महोल्काय नमो बलिमन्त्रः प्रकीर्तितः ।\nओं संसिद्धोल्काय नमो मन्त्रश्चायं विसर्जने । । १४\nओं महाकर्णाय विद्महे वक्रतुण्डाय धीमहि ।\nतन्नो दन्तिः प्रचोदयात् गायत्री जपः पूर्वतः । । १५\nमहागणपतये वीर१ स्वाहा दक्षिणतः सदा ।\nमहोल्काय पश्चिमतः कूश्माण्डायोत्तरेण तु । ।\nएकदन्तत्रिपुरान्तकाय आग्नेय्यां वीर निर्दिशेत् । । १६\nओं शिवदत्त विकटहरहास प्राणाय स्वा नैर्ऋत्याम् ।\n२तुलम्बनात्यचलदन्तकाय स्वाहा वायव्याम् । । १७\nपद्मदंष्ट्राय नरायेति ऐशान्यां होमयेद्बुधः ।\nहुं फट् हुँ फट् हस्ततालध्वनिर्हसनकूर्दनः । । १८\nमृदनर्तनगणपतिर्देवस्य मुद्रां ततो होमं समाचरेत् ।\nन यदा वश्या भवति । ।\nकृष्णतिलाहुतिमष्टसहस्रं जुहुयात्त्रिरात्रेण राजा वश्यो भवति । । १९\nतिलयवहोमेन सर्वे जनपदा वश्या भवन्ति ।\nअति रूपवती कन्या गच्छन्तमनु(?)च्छति । । 1.29.२०\nचणतन्दुलहोमेनाजितो भवेत् ।\nनिम्बपत्रसमैस्तैलैर्विद्वेषणं करोति । ।\nसोमग्रहणे उदकमध्ये अवतीर्य अष्टसहस्रं जपेत् ।\nसङ्ग्रामे अपराजितो भवति । । २१\n( ॐ लम्बराज्ञे नमः ।)\nआदित्याभिमुखो भूत्वा अष्टसहस्रं जपेत् ।\nआदित्यो वरदो भवति । । २२\nशुक्लचतुर्थ्यामुपोष्य गन्धपुष्पादिभिरर्चनं कृत्वा तिलतन्दुलाञ्जुहुयात् ।\nशिरसा धारयंस्तैरपराजितो भवति । । २३\nअपामार्गसमिद्भिरग्निं प्रज्वाल्य एकविंशत्याहुतीर्यो जुहुयात् ।\nत्रिरात्राच्छत्रुं व्यापादयति । । २४\nअथोत्तरेण मन्त्रं व्याख्यास्ये ।\nवृक्षमूले कज्जलं सङ्गृह्य सप्तभिर्मन्त्रितं कृत्वा नेत्राण्यञ्जयेद्यं पश्यति स वशी भवति । । २५\nपुष्पं फलं मूलं चाष्टसहस्राभिमन्त्रितं कृत्वा यस्मै ददाति स वश्यो भवति । । २६\nयत्किञ्चिन्मूलमन्त्रेण करोति तत्सिध्यति ।\nसर्वे ग्रहाः सुप्रीता भवन्ति । ।\nनगरद्वारं गत्वा अष्टसहस्रं द्वारं निरूपयेत् । । २७\nपुरं द्वारेण गृह्यते प्राङ्मुखो यजति स उच्चाटयति ।\nसम्मुखो जपति चोरान्विद्रावयति । । २८\nतृणानि लूनयति । काष्ठानि च्छेदयति । । २९\n१गजराजेन युद्धयति । जलमध्ये सप्तरात्रं जपेत् । अकाले वर्षयति । कूपतडागाञ्छोषयति । ।\nप्रतिमां नृत्ययति ।  आकर्षयति । स्तम्भयति । योजनशतात्स्त्रीपुरुषानाकर्षयति । । 1.29.३०\nगोरोचनां च सहस्राभिमन्त्रितां कृत्वा हस्ते बद्ध्वा योजनशतसहस्रं गत्वा पुनरागच्छति । । ३१\nअथ मारयितुकामः खदिरकीलकं कृत्वा स्त्रीपुरुषं विचिन्त्य हदये निखनयेत् । क्षणादेव म्रियते । । ३२\nसर्वपातकविमुक्तो भवति । अग्नितेजाः सर्वेभ्योऽपराजितो भवति । । ३३\nॐ वकतुण्डाय स्वाहा । ॐ एकदंष्ट्राय स्वाहा । ॐ कृतकृष्णाय स्वाहा । ॐ गजकर्णाय स्वाहा । ।\nॐ लम्बोदराय स्वाहा । ॐ विकटाय स्वाहा । ॐ धूम्रवर्णाय स्वाहा । ॐ गगनकूजाय स्वाहा । ।\nॐ विनायकाय स्वाहा । ॐ गणपतये स्वाहा । ॐ हस्तिमुखाय स्वाहा । । ३४"
  }
]