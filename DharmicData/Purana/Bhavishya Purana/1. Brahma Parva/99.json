[
  {
    "text": "ब्रह्मोवाच\nशुक्लपक्षे तु सप्तम्यां यदा संक्रमते रविः ।\nमहाजया तदा सा वै सप्तमी भास्करप्रिया । । १\nस्नानं दानं जपो होमः पितृदेवाभिपूजनम् ।\nसर्वं कोटिगुणं प्रोक्तं भास्करस्य वचो यथा । । २\nयस्तस्यां मानवो भक्त्या घृतेन स्नापयेद्रविम् ।\nसोऽश्वमेधफलं प्राप्य स्वर्गलोकमवाप्नुयात् । । ३\nपयसा स्नापयेद्यस्तु भास्करं भक्तिमान्नरः ।\nविमुक्तः सर्वपापेभ्यो याति सूर्यसलोकताम् । ।४\nकार्पूरेण विमानेन किङ्किणीजालमालिनी ।\nतेजसा हरिसंकाशः कान्त्या सूर्यसमस्तथा । । ५\nस्थित्वा तत्र चिरं कालं राजा भवति चाञ्जसा ।\nमहाजयैषा कथिता सप्तमी त्रिपुरान्तक । । ६\nयामुपोष्य नरो भक्त्या भवते सूर्यलोकगः ।\nततो याति परं ब्रह्म यत्र गत्वा न शोचति । । ७"
  }
]