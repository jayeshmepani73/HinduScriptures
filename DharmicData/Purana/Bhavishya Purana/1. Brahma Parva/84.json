[
  {
    "text": "ब्रह्मोवाच\nनक्षत्रं रोहिणी वीर यदा वारेऽस्य वै भवेत् ।\nयात्यसौ सौम्यतां वीर१ स सौम्यः परिकीर्तितः । । १\nस्नानं दानं जपो होमः पितृदेवादितर्पणम् ।\nअक्षयं स्यान्न सन्देहस्त्वत्र वारे महात्मनः । । २\nनक्तं समाश्रितो योऽत्र पूजयेद्भास्करं नरः ।\nयाति लोकं स देवस्य भास्करस्य न संशयः । । ३\nरक्तोत्पलानि वै तत्र तथा रक्तं च चन्दनम् ।\nसुगन्धश्चापि धूपस्तु नैवेद्यं पायसं तथा । ।\nब्राह्मणाय च दातव्यं भोक्तव्यं चात्मना तथा । । ४\nय एवं पूजयेत्सौम्ये चित्रभानुं गवाम्पतिम् ।\nस विमुक्तस्तु पापेभ्यस्त्वाष्ट्रीं कान्तिमवाप्नुयात् । । ५"
  }
]