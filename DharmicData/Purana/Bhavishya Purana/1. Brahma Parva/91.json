[
  {
    "text": "ब्रह्मोवाच\nपूष्णो भवेद्यदा ऋक्षं भवेच्च भगदैवतम् ।\nवासरः स महान्प्रोक्तः सर्वरोगभयापहः । । १\nयोऽत्र पूजयते भानुं शुभगन्धविलेपनैः ।\nसर्वरोगविनिर्मुक्तो याति भानुसलोकताम् । । २\nअर्कपत्रपुटे कृत्या पुष्पाण्यर्कस्य सुव्रत ।\nदेवस्य पुरतो रात्रौ भक्त्या यः स्थापयेद्बुधः । । ३\nपूजयित्वार्कपुष्पैस्तु अर्कमर्कप्रियं सदा ।\nप्राशयित्वार्कपुष्पं१ तु दत्त्वा विप्राय दक्षिणाम् । । ४\nभक्त्या च पायसं वीर रात्रौ स्वपिति भूतले ।\nअनेन विधिना यस्तु पूजयेदत्र वै रविम् । । ५\nस मुक्तः सर्वरोगैस्तु३ गच्छेद्दिनकरालयम्४ ।\nतस्मादपि व्रजेल्लोकं फुंकाररवहेतिनः । । ६"
  }
]