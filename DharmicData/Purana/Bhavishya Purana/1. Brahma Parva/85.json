[
  {
    "text": "ब्रह्मोवाच\nप्राप्ते मार्गशिरे मासि शुक्लषष्ठ्यां तु यो भवेत् ।\nस ज्ञेयः कामदो वारः सदेष्टो भास्करस्य तु । । १\nतत्र यः पूजयेद्भानुं भक्त्या श्रद्धासमन्वितः ।\nविमुक्तः सर्वपापैस्तु प्राप्नुते नन्दनाधिपम्१ ।। २\nरक्तचन्दनमिश्राणि करवीराणि सुव्रत ।\nधूपं घृताहुतिं वीर भास्करस्य प्रयोजयेत् । । ३\nनैवेद्यं चापि कृशरं सुगन्धं तीक्ष्णमेव च ।\nकृत्वोपवासमथ वा नक्तं त्रिपुरसूदन । । ४\nइत्थं प्रपूजितो ह्यत्र भास्करो लोकभास्करः ।\nकामान्ददाति सर्वान्वै अतोयं कामदः स्मृतः । । ५\nस पुत्र पुत्रकामस्य धनकामस्य वा धनम् ।\nविद्यार्थिने शुभां विद्यामारोग्यं रोगिणे विभो । । ६\nअन्यांश्च विविधान्कामान्मन्त्रैः सम्पूजितो रविः ।\nददाति गणशार्दूल अतोयं कामदः स्मृतः । । ७\nदद्याद्यो मण्डकं चात्र गोपतेर्गोत्रभूषणः ।\nगोत्रारितेजसा३ तुल्यो गोपतेर्गोपुरं व्रजेत् । । ८"
  }
]