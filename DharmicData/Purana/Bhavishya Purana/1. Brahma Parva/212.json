[
  {
    "text": "।। सुमंतुरुवाच ।। ।।\nइत्येषा कथिता वीर अर्कसंपुटिका तव ।।\nद्वितीया मरिचैर्या तु शृणुष्व गदतो मम ।। १ ।।\nशुक्लपक्षे तु चैत्रस्य षष्ठ्यां सम्यगुपोषितः ।।\nपूजयेद्भास्करं भक्त्या सौरधर्मविधानतः ।। २ ।।\n।। शतानीक उवाच ।। ।।\nब्रूहि सर्वान्मम ब्रह्मन्मंत्रान्पुण्यान्विशेषतः ।।\nसूर्यादिहृदयं चापि शिरोन्यासयुतांस्तथा ।। ३ ।।\n।। सुमंतुरुवाच ।। ।।\nअहं ते कथयिष्यामि रहस्यं परमं विभो ।।\nयदुक्तं ब्रह्मणा पूर्वं भक्त्या भानोर्महात्मनः ।। ४ ।।\nसर्वपापक्षयार्थाय तच्छृणुष्व महामते ।।\nसर्वपापहरं पुण्यमादित्यं लोकपूजि तम् ।। ५ ।।\nशिखादामसमायुक्तं वकारामृतमुत्तमम् ।।\nॐ वं फट् ।।\nॐ एष सूर्यः स्वयं तात मंत्रमूर्तिर्महाबलः ।। ६ ।।\nअस्यानुस्मरणान्मंत्री नित्यं मधुरभोजनः ।।\nसंवत्सरेण देवेशं साक्षाद्भानुं प्रपश्यति ।। ७ ।।\nव्याधिमृत्योश्च निर्मुक्तः सूर्यलोकं स गच्छति ।।\nसततं जपमानस्तु राजन्मंत्रविदां वरः ।। ८ ।।\nमनसा कर्मणा वाचा शापानुग्रहतोपि वा ।।\nक्षीराशी मौनमाश्रित्य विविक्ते नियतेन्द्रियः ।। ९ ।।\nजपित्वा द्वादशलक्षं सशरीरो दिवं व्रजेत् ।।\nत्रैलोक्यं चरते राजंश्चिंतामणिरिवेच्छया ।। 1.212.१० ।।\nअथेदं परमं वामं सूर्यस्य हृदयं शृणु ।।\nस्मर्तव्यं शुचिना नित्यं सर्वपापभयाप हम् ।। ११ ।।\nवियुक्तं चंद्रसंयुक्तमृकारेण च भारत ।।\nॐकारदीपितं चैव हृदयं परिकीर्तितम् ।। १२ ।।\nयकारबिंदुसंयुक्तं वैशाखः कथितो बुधैः।।\nयकारश्च वकारश्च मात्रा बिंदुस्तथा नृप ।।१३।।\nइष्टं कवचमादिष्टमस्त्रं वक्ष्ये निबोध मे ।।\nप्रणवादिं दुकारं च सानुस्वारं कटस्तथा ।। १४ ।।\nइदमस्त्रं स्मृतं राजन्नमृतं च निबोध मे ।।\nबिंदुचंद्रसमायुक्तं वकारममृतं स्मृतम् ।।१५।।\nॐ ब्रह्मन्नस्त्रममृतं गायत्रीं चापि ते रोगं धेनुर्वै परिकीर्तितम्।।\nयकारश्च वकारश्च रिरोवेत्रमादिशेत् ।।१६।।\nव्यनेत्र एतान्यंगानि सूर्यस्यामिततेजसः ।।\nआदित्यं मूर्ध्नि विन्यस्य हृदये हृदयं न्यसेत्।।१७।।\nसावित्रीं कंठदेशे तु अशेषं मूर्ध्नि चिंतयेत् ।।\nअर्कन्यासो मयाख्यातो विद्वान्न्यासं प्रकल्पयेत् ।।१८।।\nएकाक्षरस्य सूर्यस्य शृण्वर्चनविधिं परम् ।।\nप्रथमं किंकिणीमुद्रां बद्ध्वा तु हृदये नृप ।। १० ।।\nप्राणायामे च तथा परिवीरसमन्वितम् ।।\nएकाक्षरं समावेत्ति आत्मशुद्ध्यर्थमादरात् ।। 1.212.२० ।।\nपुनस्त्वामेव वध्यं तु वकारेणात्मना लभेत् ।। २१ ।।\nएतत्कृत्वादित्यसमो भवतीति न संशयः ।।\nकृत्वा च मुद्रां प्रासादे अस्त्रं योज्य महीपते ।। २२ ।।\nप्रासादशोभनं स्याद्वै कृत्वा तद्भरतर्षभ ।।\nकवचेनार्कवाञ्छत्रुं क्षालयेद्वर्धनक्रियाम् ।। २३ ।।\nततोर्घ्यपात्रं पुष्पैश्च पूजयेद्विधिवनृप ।।\nहृदिना स्नापयेद्देवं ततः पूजां समाचरेत् ।। २४ ।।\nपद्ममुद्रा पुष्पगर्भा देवं शिरसि विन्यसेत् ।।\nआवाहितो भवेदेवं देवदेवो दिवाकरः ।। २५ ।।\nहृदयेनार्घ्यसंयुक्तां पूजां बध्नीत भारत ।।\nहृदयेन च नैवेद्यं दातव्यं शक्तितो विभोः ।। २६ ।।\nयथाशक्ति जपं कुर्यात्सुव्रती वाग्यतेन्द्रियः ।।\nअनेन विधिना राजन्सर्वका र्याणि साधयेत् ।। २७ ।।\nन क्वचित्प्रतिघातः स्यान्न चापि दुरितं भवेत् ।।\nव्योममुद्रां परां बद्ध्वा कृत्वा चापि प्रदक्षिणम् ।। २८ ।।\nदेवं विसर्जयेत्पश्चाद्धृदयेन महीपते ।। २९ ।।"
  }
]