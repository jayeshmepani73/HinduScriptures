[
  {
    "text": "ब्रह्मोवाच\nजयन्तो ह्युत्तरे ज्ञेयश्चायने गणनायक ।\nवारो देवस्य यः स्याद्वै तत्र पूज्यो दिवाकरः । । १\nपूजितस्तत्र देवेशः सहस्रगुणितं फलम् ।\nददाति देवशार्दूल स्नानदानादिकर्मणाम् । । २\nघृतेन पयसा यत्र स्नानमिक्षुरसेन तु ।\nविलेपनं कुङ्कुमं तु प्रशस्तं भास्करे प्रियम् । । ३\nधूपक्रिया गुग्गुलेन नैवेद्ये मोदकः स्मृतः ।\nइत्थं सम्पूज्य देवेशं कुर्याद्धोमं ततस्तिलैः । ।\nब्राह्मणान्भोजयेत्पश्चान्मोदकांस्तिलशष्कुलीः । । ४\nइत्थं यः पूजयेद्भानुं मन्त्रेणैव गणाधिप ।\nसहस्रगुणितं तस्य फलं देवो ददाति वै । । ५.\nस्नानदानजपादीनामुपवासस्य वै विभो । । ६"
  }
]