[
  {
    "text": "ब्रह्मोवाच\nमासि भाद्रपदे वीर शुक्ते पक्षे तु यो भवेत् ।\nषष्ठ्यां गणकुलश्रेष्ठ स भद्रः परिकीर्तितः । । १\nतत्र नक्तं तु यः कुर्यादुपवासमथापि वा ।\nहंसयानसमारूढो याति हंससलोकताम् । । २\nमालतीकुसुमानीह तथा श्वेतं च चन्दनम् ।\nविजयं च तथा धूपं नैवेद्यं पायसं परम् । । ३\nपूजायां भास्करस्येह कुर्यात्त्रिपुरसूदनम् ।\nइत्थं सम्पूज्य देवेशं मध्याह्ने च दिनाधिपम् । ४\nदत्त्वा तु दक्षिणां शक्त्या ततो भुञ्जीत वाग्यतः ।\nपायसं गणशार्दूल सगुडं सर्पिषा सह  । ५\nय एवं पूजयेद्भक्त्या मानवस्तिमिरापहम् ।\nसर्वकामानवाप्नोति पुत्रदारधनादिकान् । । ६\nविमुक्तः सर्वपापेभ्यो व्रजद्भानुसलोकताम् ।\nएष भद्रा विधिः प्रोक्तो मया यस्ते गणाधिप ।।७\nश्रुत्वा कृत्वा च यत्पापान्मुच्यते मानवो भुवि । । ८"
  }
]