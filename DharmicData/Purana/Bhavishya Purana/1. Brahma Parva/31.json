[
  {
    "text": "सुमन्तुरुवाच\nशिवा शान्ता सुखा राजंश्चतुर्थी त्रिविधा स्मृता ।\nमासि भाद्रपदे शुक्ला शिवा लोकेषु पूजिता । । १\nतस्यां स्नानं तथा दानमुपवासो जपस्तथा ।\nक्रियमाणं शतगुणं प्रसादाद्दन्तिनो नृप । । २\nगुडलवणघृतानां तु दानं शुभकरं स्मृतम् ।\nगुडापूपैस्तथा वीर पुण्यं ब्राह्मणभोजनम् । । ३\nयास्तस्यां नरशार्दूल पूजयन्ति सदा स्त्रियः ।\nगुडलवणपूपैश्च श्वश्रूं श्वसुरमेव च । ।४\nताः सर्वाः सुभगाः स्युर्वे१ विघ्रेशस्यानुमोदनात् ।\nकन्यका तु विशेषेण विधिनानेन पूजयेत् । । ५\n( इति शिवाकल्पः)\nसुमन्तुरुवाच\nमाघे मासि तथा शुक्ला या चतुर्थी महीपते ।\nसा शान्ता शान्तिदा नित्यं शान्तिं कुर्यात्सदैव हि । । ६\nस्नानदानादिकं कर्म सर्वमस्यां कृतं विभो ।\nभवेत्सहस्रगुणितं प्रसादात्तस्य२ दन्तिनः । । ७\nकृतोपवासो यस्तस्यां पूजयेद्वि घ्ननायकम् ।\nतस्य होमादिकं कर्म भवेत्साहस्रिकं नृप । । ८\nलवणं च गुडं शाकं गुडपूपांश्च भारत ।\nदत्त्वा भक्त्या तु विप्रेभ्यः फलं साहस्रिकं भजेत्३ । । ९\nविशेषतः स्त्रियो राजन्पूजयन्तो गुरुं नृप ।\nगुडलवणघृतैर्वीर सदा स्युर्भाग्यसंयुताः४ । । 1.31.१०\n( इति शान्ताकल्पः)\nसुमन्तुरुवाच\nसुखावहा च सुसुखा सौभाग्यकरणी परम् । । ११\nचतुर्थी कुरुशार्दूल रूपसौभाग्यदा शुभा ।\nसुखाव्रतं महापुण्यं रूपदं भाग्यदं तथा । । १२\nसुसूक्ष्मं सुकरं धन्यमिह पुण्यसुखावहम् ।\nपरत्र फलदं वीर दिव्यरूपप्रदायकम् । । १३\nहसितं ललितं चोक्तं चेष्टितं च सुखावहम् ।\nसविलासभुजक्षेपश्चंक्रमश्चेष्टितं शुभम् । । १४\nसुखाव्रतेन सर्वेषां सुखं कुरुकुलोद्वह ।\nकृत्येन पूजिते चेशे विघ्रेशे शिवयोः सुते । । १५\nयदा शुक्लचतुर्थ्यां तु वारो भौमस्य वै भवेत् ।\nतदा सा सुखदा ज्ञेया चतुर्थी वै सुखेति च । । १६\nपुरा मैथुनमाश्रित्य स्थिताभ्यां तु हिमाचले ।\nभीमोमाभ्यां महाबाहो रक्तबिन्दुश्च्युतः क्षितौ । । १७\nमेदिन्यां स प्रयत्नेन सुखे विधृतोऽनया ।\nजातोस्याः स कुजो वीर रक्तो रक्तसमुद्भवः । । १८\nममाङ्गतो यथोत्पन्नस्तस्मादङ्गारको ह्ययम् ।\nअङ्गदोङ्गोपकारश्च अङ्गानां तु प्रदो नृणाम् । । १९\nसौभाग्यादिकरो यस्मात्तस्मादङ्गारको मतः ।\nभक्त्या चतुर्थ्यां नक्तेन यो वै श्रद्धासमन्वितः । । 1.31.२०\nउपवत्स्यति ना राजन्नारी वा नान्यमानसा ।\nपूजयेच्च कुजं भक्तया रक्तपुष्पविलेपनैः । । २१\nगणेशं प्रथमं भक्त्या योजयेच्छद्धयान्वितः ।\nयस्य तुष्टः प्रयच्छेत्स सौभाग्यं रूपसम्पदम् । । २२\nपूर्वं च कृतसङ्कल्पः स्नानं कृत्वा यथाविधि ।\nगृहीत्वा मृत्तिकां वन्देन्मन्त्रेणानेन भारत । । २३\nइह त्वं वन्दिता पूर्वं कृष्णेनोद्धरता किल ।\nतस्मान्मे दह पाप्मानं यन्मया पूर्वसञ्चितम् । । २४\nइमं मन्त्रं पठन्वीर आदित्याय प्रदर्शयेत् ।\nआदित्यरश्मिसम्पूतां गङ्गाजलकणोक्षिताम् । । २५\nदत्त्वा मृदं शिरसि तां सर्वाङ्गेषु च योजयेत् ।\nततः स्नानं प्रकुर्वीत मन्त्रयेत जलं पुनः । । २६\nत्वमापो योनिः सर्वेषां दैत्यदानवद्यौकसाम् ।\nस्वेदाण्डजोद्भिदां चैव रसानां पतये नमः । । २७\nस्नातोऽहं सर्वतीर्थेषु सर्वप्रस्रवणेषु च ।\nतडागेषु च सर्वेषु मानसादिसरःसु च । । २८\nनदीषु देवखातेषु सुतीर्थेषु ह्रदेषु वै ।\nध्यायन्यठन्निमं मन्त्रं ततः स्नानं समाचरेत् । । २९\nततः स्नात्वा शुचिर्भूत्वा गृहमागत्य वै स्पृशेत् ।\nदूर्वाश्वत्थौ शमीं स्पृष्ट्वा गां च मन्त्रेण मन्त्रवित् । । 1.31.३०\nदूर्वा नमस्य मन्त्रेण शुचौ भूमौ समुत्थिताम् ।\nत्वं दूर्वेऽमृतनामासि सर्वदेवैस्तु वन्दिता । । ३१\nवन्दिता दह तत्सर्वं दुरितं यन्मया१ कृतम् । । ३२\nशमीमन्त्रं प्रवक्ष्यामि तन्निबोध महीपते ।\nपवित्राणां पवित्रां त्वं काश्यपी प्रथिता श्रुतौ । ।\nशमी शमय मे पापं नूनं वेत्सि धराधरान् । । ३३\nअश्वत्थालम्भने वीर मन्त्रमेतं निबोध मे ।\nनेत्रस्पन्दादिजं दुःखं दुःस्वप्नं दुर्विचिन्तनम् । ।\nशक्तानां च समुद्योगमश्वत्थ त्वं क्षमस्व मे । । ३४\nइमं मन्त्रं पठन्वीर कुर्याद्वै स्पर्शनं बुधः ।\nततो देव्यै तु गां दद्याद्वीरं कृत्वा प्रदक्षिणाम् । ।\nसमालभ्य तु हस्तेन ततो मन्त्रमुदीरयेत् । । ३५\nसर्वदेवमयी देवि मुनिभिस्तु सुपूजिता ।\nतस्मात्स्पृशामि वन्दे त्वां वन्दिता पापहा भव । । ३६\nइमं मन्त्रं पठन्वीर भक्त्या श्रद्धासमन्वितः ।\nप्रदक्षिणं तु यः कुर्यादर्जुनं कुरुनन्दन । ।\nप्रदक्षिणीकृता तेन पृथिवी स्यान्न संशयः । । ३७\nएवं मौनेन चागत्य ततो वह्निगृहं व्रजेत् ।\nप्रक्षाल्य च मृदा पादावाचान्तोग्निगृहं विशेत् । ।\nहोमं तत्र प्रकुर्वीत एभिर्मन्त्रपदैर्वरैः३ । । ३८\nशर्वाय शर्वपुत्राय क्षोण्युत्सङ्गभवाय च ।\nकुजाय ललिताङ्गाय लोहिताङ्गाय वै तथा । । ३९\nॐकारपूर्वकैर्मन्त्रैः स्वाहाकारसमन्वितैः ।\nअष्टोत्तरशतं वीर अर्धार्धमर्धमेव च । । 1.31.४०\nएतैर्मन्त्रपदैर्भक्त्या शक्त्या वा कामतो नृप ।\nखादिरैः सुसमिद्भिस्तु चाज्यदुग्धैर्यवैस्तिलैः । । ४१\nभक्ष्यैर्नानाविधैश्चान्यैः शक्त्या भक्त्या समन्वितः ।\nहुत्वाहुतीस्ततो४ वीर देवं संस्थापयेत्क्षितौ । । ४२\nसौवर्णं राजतं वापि शक्त्या दारुमयं नृप ।\nदेवदारुमयं वापि श्रीखण्डचन्दनैरपि । । ४३\nताम्रे पात्रे रौप्यमये चाज्यकुङ्कुमकेसरैः ।\nअन्यैर्वा लोहितैर्वापि पुष्पैः पत्रैः फलैरपि । ।\nरक्तैश्च विविधैर्वीर अथ वा शक्तितोऽर्चयेत्१ । । ४४\nवरद्विसृजते वित्तं वित्तवान्वीर भक्तितः ।\nतावद्विवर्धते पुण्यं दातुं शतसहस्रिकम् । । ४५\nअन्ये ताम्रमये पात्रे वंशजे मृन्मयेऽपि वा ।\nपूजयन्ति नराः शक्त्या कृत्वा कुङ्कुमकेशरैः । ।\nपुरुषाकृतिकृतं पात्र इमं मन्त्रैः समर्चयेत् । । ४६\nअग्रिर्मूर्धेति मन्त्रेण गन्धपुष्पादिभिस्तथा ।\nधूपैरभ्यर्च्य विधिवद्ब्राह्मणाय प्रदीयते । । ४७\nगुडौदनं घृतं क्षीरं गोधूमाञ्छालितण्डुलान् ।।।\nअवेक्ष्य शक्तिं दद्याद्वै दरिद्रो वित्तवांस्तथा । । ४८\nवित्तशाठ्यं न कर्तव्यं विद्यमाने धने नृप ।\nवित्तशाठ्यं हि कुर्वाणो नामुत्र बलभाग्भवेत् । ।४ ९\nशतानीक उवाच\nअङ्गारकेण संयुक्ता चतुर्थी नक्तभोजनैः ।\nउपोष्या कतिमात्रा तु उताहो सकृदेव तु२ । । 1.31.५०\nसुमन्तुरुवाच\nचतुर्थी सा चतुर्थी सा यदाङ्गारकसंयुता ।\nउपोष्या तत्र तत्रैव प्रदेयो विधिवद्गुडः । । ५१\nउपोष्य नक्तेन विभो चतस्रः कुजसंयुता ।\nचतुर्थ्यां च चतुर्थ्यां च विधानं शृणु यादृशम् । । ५२\nसौवर्णं तु कुजं कृत्वा सविनायकमादरात् ।\nदशसौवर्णिकं मुख्यं दशार्धमर्धमेव च । ।५ ३\nसौवर्णपात्रे रौप्ये वा भक्त्या ताम्रमयेऽपि वा ।\nविंशत्पलानि पात्राणि विंशत्यर्धपलानि वा । । ५४\nविंशत्कर्षाणि वा वीर विंशदर्धार्धमेव वा ।\nरौप्यसङ्ख्यं पलं कार्यं पलार्धमर्धमेव च । । ५५\nशक्त्या वित्तैश्च भक्त्या च पात्रे ताम्रमयेऽपि तु ।\nप्रतिष्ठाप्य ग्रहेशं वै वस्त्रैः सम्परिवेष्टितम् । ।\nविविधैः साधकै रक्तैः पुष्पै रक्तैः समन्वितम् । । ५६\nब्राह्मणाय सदा दद्याद्दक्षिणासहितं नृप ।\nवाचकाय महाबाहो गुणिने श्रेयसे नृप । । ५७\nइति ते कथिता पुण्या तिथीनामुत्तमा तिथिः ।\nयामुपोष्य नरो रूपं दिव्यमाप्नोति भारत । । ५८\nकान्त्यात्रेयसमं वीरं तेजसा रविसन्निभम् ।\nप्रभया रविकल्पं च समीरबलसंश्रितम् । । ५९\nईदृग्रूपं समाप्येह याति भौमसदो नृप ।\nप्रसादाद्विघ्ननाथस्य तथा गणपतेर्नृप । । 1.31.६०\nपठतां शृण्वतां राजन्कुर्वतां च विशेषतः ।\nब्रह्महत्यादिपापानि क्षीयन्ते नात्र संशयः । ।\nऋद्धिं वृद्धिं तथा लक्ष्मीं लभते नात्र संशयः । । । ६१"
  }
]