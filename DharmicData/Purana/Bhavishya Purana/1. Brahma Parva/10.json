[
  {
    "text": "ब्रह्मोवाच\nआराध्यानां हि सर्वेषामयमाराधने विधिः ।\nचित्त१ ज्ञानानुवृत्तिश्च हितैषित्वं च सर्वदा । । १\nकन्या पुनर्भूर्वेश्या च त्रिविधा एव योषितः ।\nप्रिया मध्याप्रिया चैव योग्या मध्येतरा तथा । । २\nसमा श्रेष्ठा च नीचा च भूयोपि त्रिविधाः पुनः ।\nपूर्ववत्परयोर्वृत्तिरिष्टानुक्त्या १ प्रियाप्रिये । । ३\nअधमाप्रिययोरत्र पतिपत्न्यादिका मता ।\nनिषिद्धानां तु भक्ष्यादि तद्धि यत्नाद्विधीयते । । ४\nएकद्वित्वबहुत्वाद्या२ ये भेदाः समुदाहृताः ।\nज्येष्ठादिवृत्ते वक्ष्यामस्तानशेषान्द्विजोत्तमाः । । ५\nवृत्तं च द्विविधं स्त्रीणां बाह्यमाभ्यन्तरं तथा ।\nभर्तुरन्यजने बाह्यं तस्याः शारीरमान्तरम् । । ६\nज्ञातीतरविभागेन तद्बाह्यं द्विविधं पुनः ।\nपूज्यं तुल्यं कनिष्ठं च तत्प्रत्येकं पुनस्त्रिधा । । ७\nरहोरतं प्रकाशं च शारीरमपि तत्त्रिधा ।\nभर्तुश्चित्तानुकूल्येन प्रयोक्तव्यं यथोचितम् । । ८\nमाता पिता स्वसा भ्राता पितृव्याचार्यमातुलाः ।\nसभार्या ३ भगिनी भर्ता भर्तृमातृपितृष्वसा । । ९\nधात्री वृद्धाङ्गनादिश्च यस्तत्रास्ता समो जनः ।\nप्रथमोढा सपत्नी च स्त्रीणां मान्यतमो गणः ४ । । 1.10.१०\nएषामेव त्वपत्यादिभगिनीभ्रातरस्तथा ।\nकनिष्ठा भर्तुरित्यादिभार्याश्चाप्तसमो मतः । । ११\nहीनोऽन्यः शासनीयस्तु तत्र तावन्न विद्यते ।\nयोग्यता सुतसौभाग्यैर्न यावत्स्यात्प्रतिष्ठिता । । १२\nयत्रापि गुरु भर्तॄणामानुकूल्येन सर्वदा ।\nवृत्तिः प्रशस्यते स्त्रीणां पूजाचाराविरोधिनी५ । । १३\nदेवरैः पतिमित्रैश्च परिहासक्रियोचितैः ।\nविविक्तदेशावस्थानं वर्जयेदिति नर्म च । । १४\nप्रायशो हि कुलस्त्रीणां शीलविध्वंसहेतवः ।\nदुष्टयोगो रहो नित्यं स्वातन्त्र्यमतिनर्मता । । १५\nदुष्टसङ्गे त्वरा स्त्रीणां युवभिर्नर्म नोचितम् ।\nनिर्भेषता स्वतन्त्राणां साफल्यं रहसि यजेत् । । १६\nपुंसो दुष्टेङ्गिताकारान्दुष्टभावप्रयोजितान् ।\nभ्रातृवत्पितृवच्चैतान्पश्यती परिवर्जयेत् । । १७\nपुंसोऽ न्याग्रहमालापस्मितविप्रेक्षितानि च ।\nकरान्तरेण १ द्रव्याणां निबन्धं ग्रहणार्पणम् । । १८\nद्वारप्रदेशावस्थानं राजमार्गावलोकनम् ।\nप्रेक्षोद्यानादिशीलत्वं निरुष्याद्देशमालयम् । । १९\nबहूनां दर्शने स्थानं दृष्टिवाक्कायचापलम् ।\nष्ठीवनत्वं ससीत्कारमुच्चैर्हसितजल्पितम् । । 1.10.२०\nसाङ्गत्यं लिङ्गिदुष्टस्त्रीभिघृणीक्षणिकादिभिः ।\nमन्त्रमण्डलदीक्षायां सक्तिः संवसनेषु च । । २१\nइत्येवमादिदुर्वृत्तं प्रायोदुष्टजनोचितम् ।\nवर्जयेत्परिरक्षन्ती कुलत्रितयवाच्यताम् । । २२"
  }
]