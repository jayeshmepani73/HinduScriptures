[
  {
    "text": "ब्रह्मोवाच\nप्रभाते संस्तुतो देवो मूर्तिहेतोर्मया पुरा ।\nयजन्तं चापरं देवं भक्तिनम्रं महामतिः । । १\nप्रत्यक्षत्वमथो गत्वा रहस्यं प्रोक्तवान्मम ।\nअहं च कृतवान्प्रश्नं दृष्ट्वा प्रत्यक्षतो रविम् । । २\nवेदेषु१ च पुराणेषु साङ्गोपाङ्गेषु गीयसे ।\nत्वमजः शाश्वतो धाता महाभूतमनुत्तमम्२ । । ३\nप्रतिष्ठितं भूतभव्यं त्वयि सर्वमिदं जगत् ।\nचत्वारो ह्याश्रमा देव सर्वे गार्हस्थ्यमूलकाः । । ४\nयजन्ते त्वामहरहर्नानामूर्तिसमाश्रिताः ।\nपिता माता हि सर्वस्य दैवतं त्वं हिं शाश्वतम् । । ५\nयजसे चैव कं देवमेव चापि न विद्महे ।\nकथ्यतां मम देवेश परं कौतूहलं हि मे । । ६\nइत्थं मयोक्तो भगवानिदं वचनमब्रवीत् ।\nअवाच्यमेतद्वक्तव्यमात्मगुह्यं सनातनम् । । ७\nतव भक्तिमतो ब्रह्मन्वक्ष्यामीह यथातथम् ।\nयतः सूक्ष्ममविज्ञेयमव्यक्तमचलं ध्रुवम् । । ८\nइन्द्रियैरिन्द्रियार्थैश्च सर्वभूतैश्च वर्जितम् ।\nस ह्यन्तरात्मा भूतानां क्षेत्रज्ञश्चेति कथ्यते । । ९\nत्रिगुणव्यतिरिक्तोऽसौ पुरुषश्चेति कथ्यते ।\nहिरण्यगर्भो भगवान्सैव४ बुद्धिरिति स्मृतः । । 1.67.१०\nमहानिति च योगेषु प्रधानश्चेति कथ्यते ।\nसांख्ये५ च पठ्यते शास्त्रे नामभिर्बहुभिः सदा । । ११\nविश्वगो विश्वभूतश्च विश्वात्मा विश्वसम्भवः१ ।\nधृतं चैवात्मकं येन इदं त्रैलोक्यमात्मना । । १२\nअशरीरः शरीरेषु लिप्यते न च कर्मभिः ।\nममान्तरात्मा तव च ये चान्ये देहसंज्ञकाः । । १३\nसर्वेषां साक्षिभूतोऽसौ२ न करोति न लिप्यते ।\nसगुणो निर्गुणो विष्णुर्ज्ञानगम्यो ह्यसौ स्मृतः । । १४\nसर्वतः पाणिपादोऽसौ सर्वतोऽक्षिशिरोमुखः ।\nसर्वतः श्रुतियुक्तोऽसौ सर्वमावृत्य तिष्ठति । । १५\nविश्वमूर्धा४ विश्वभुजो विश्वपादाक्षिनासिकः ।\nएकश्चरति क्षेत्रेषु स्वैरचारी यथासुखम् । । १६\nक्षेत्राण्यस्य शरीराणि बीजं चापि शुभाशुभम् ।\nतानि वेत्ति स योगात्मा अतः क्षेत्रज्ञ उच्यते । ।\nअव्यक्तके पुरे शेते तेनाऽसौ पुरुषः स्मृतः । । १७\nविश्वं बहुविधं ज्ञेयं स च सर्वत्र विद्यते ।\nतस्मात्स बहुरूपत्वाद्विश्वरूप इति स्मृतः । । १८\nमहापुरुषशब्दं हि बिभर्त्येष सनातनः ।\nस तु वै विक्रियापन्नः सृजत्यात्मानमात्मना । । १९\nआकाशात्पतितं तोयं याति स्वाद्वन्तरं यथा ।\nभूमे रसविशेषेण तथा गुणवशात्तु सः । । 1.67.२०\nएक एव यथा वायुर्देहे तिष्ठति पञ्चधा ।\nएकत्वं च पृथक्त्वं च तथा तस्य न संशयः । । २१\nस्थानान्तरविशेषेण यथाग्निर्लभते पराम् ।\nसंज्ञां दावाग्रिकाद्येषु तथा देवो ह्यसौ स्मृतः । । २२\nयथा दीपसहस्राणि दीप एकः प्रसूयते ।\nतथा रूपसहस्राणि स एवैकः प्रसूयते । । २३\nस यदा बुध्यतेत्मानं तदा भवति केवलः ।\nएकत्वं प्रलये चास्य बहुत्वं स्यात्प्रवर्तने । । २४\nनित्यं हि नास्ति जगति भूतं स्थावरजङ्गमम् ।\nऋते१ तमेकमीशानं पुरुषं बीजसंज्ञितम् । । २५\nअक्षयश्चाप्रमेयध्र सवर्गभ्र स उच्यते ।\nतस्मादव्यक्तमुत्पन्नं त्रिगुणं सर्वकारणम् । । २६\nअव्यक्ताव्यक्तभावस्था या सा प्रकृतिरुच्यते ।\nतां योनिं ब्रह्मणो विद्धि योऽसौ सदसदात्मकः । । २७\nनास्ति तस्मात्परो ह्यन्यः स पिता स प्रजापतिः ।\nआत्मा मम स विज्ञेयस्ततस्तं पूजयाम्यहम् । । २८\nस्वर्गताश्चापि ये केचित्तं नमस्यन्ति देहिनः ।\nते तत्प्रसादाद्गच्छन्ति तेनादिष्टाः परां गतिम् । । २९\nतं देवाश्चासुराश्चैव नानामतसमाश्रिताः३ ।\nभक्त्या सम्पूजयन्त्याद्यं गतिं चैषां ददाति सः । । 1.67.३०\nस हि सर्वगतश्चैव निर्गुणश्चापि कथ्यते ।\nएवं ज्ञात्वा तमात्मानं पूजयामि सनातनम् । ।\nभास्करं देवदेवेशं सर्वभूतेशमच्युतम् । । ३१\nब्रह्मोवाच\nइत्युक्तवान्पुरा पृष्टो मया देवो दिवाकरः ।\nपूजय त्वं महात्मानं तपन्तं विपुलं तपः । । ३२"
  }
]