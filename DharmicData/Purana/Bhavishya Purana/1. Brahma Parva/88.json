[
  {
    "text": "ब्रह्मोवाच\nशुक्लपक्षस्य सप्तम्यां प्राजापत्यर्क्षसंयुतः ।\nस ज्ञेयो विजयो नाम सर्वपापभयापहः । । १\nतत्र कोटिगुणं सर्वफलं पुण्यस्य कर्मणः ।\nददाति भगवान्देवः पूजितश्चन्दनाधिपः । । २\nस्नानं दानं जपो होमः पितृदेवादिपूजनम् ।\nनक्तं चाप्युपवासस्तु सर्वमत्र दिवाकरः । । ३\nकुर्यात्कोटिगुणं सर्वं पूजितो ह्यत्र गोपतिः ।\nतस्मादत्र सदा देवं पूजयेद्भक्तिमान्नरः । । ४\nसर्वेशं सप्तद्वीपेशं सप्तसैन्धववाहनम् ।\nसप्तम्यां तु समाराध्य सप्तप्रकृतिसम्भवम् । ।५\nसप्तलोकाधिपत्यं तु प्राप्नुते सप्तरश्मिभिः । । ६"
  }
]