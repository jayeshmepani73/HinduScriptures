[
  {
    "text": "॥ सुमंतुरुवाच ॥ ॥\nतथा भाद्रपदे मासि पंचम्यां श्रद्धयान्वितः ॥\nअथालेख्य नरो नागान्कृष्णवर्णादिवर्णकैः ॥ १ ॥\nपूजयेद्गंधपुष्पैश्च सर्पिः पायसगुग्गुलैः ॥\nतस्य तुष्टिं समायांति पन्नगास्तक्षकादयः।।२।।\nआसप्तमात्कुलात्तस्य न भयं नागतो भवेत्।।\nतस्मात्सर्वप्रयत्नेन नागान्संपूजयेद्बुधः।।३।।\nइति श्रीभविष्ये महापुराणे शतर्द्धसाहस्र्यां संहितायां ब्राह्मे पर्वणि पंचमीकल्पे भाद्रपदिकनागपञ्चमीव्रतवर्णनं नाम सप्तत्रिंशोध्यायः।।३७।।"
  }
]