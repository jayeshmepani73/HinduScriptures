[
  {
    "text": "सूर्यारुणसंवादे स्वप्नवर्णनम्"
  },
  {
    "text": "&lt;poem&gt;।। ।। अनूरुरुवाच ।। ।।\nभगवञ्छ्रोतुमिच्छामि सप्तमीनां परं विधिम् ।।\nसर्वासामनुरूपाणां कथयस्व महामुने ।। १ ।।\n।। सप्ताश्वतिलक उवाच ।। ।।\nशृणु वीर खगश्रेष्ठ सप्तमीनां परं विधिम् ।।\nकीर्तयिष्यामि ते सर्वं यथावत्परिपृच्छते ।। २ ।।\nतुल्यं किल खगश्रेष्ठ यथाख्यातं विवस्वता ।।\nशुक्लपक्षे रविदिने प्रवृत्ते चोत्तरायणे ।। ३ ।।\nपुत्रदारधनक्षेत्रे गृह्णीयात्सप्तमीव्रतम् ।।\nऋषिभिर्ज्ञानसंपन्नैः सर्वकामफल प्रदैः ।। ४ ।।\nसप्तम्यः सप्तआख्यातास्तासां नामानि मे शृणु ।।\nअर्कसंपुटकैरेका द्वितीया मरिचैस्तथा ।। ५ ।।\nतृतीया निंबपत्रैश्च चतुर्थी फल सप्तमी ।।\nसप्तमी कामिका नाम्ना विधिमासां निबोध मे ।। ६ ।।\nपंचम्यामेकभक्तं तु कुर्यान्नियतमानसः ।।\nअल्पाहारं न कुर्वीत मैथुनं दूरतस्त्यजे त् ।। ७ ।।\nवर्जयेन्मधु मांसं च अत्यम्लं च खगाधिप ।।\nप्रभाते चैव षष्ठ्यां तु एकैकपर्णसंपुटे ।। ८ ।।\nघृतशाल्योदनं कृत्वा भक्षयेत्तु विधानतः ।।\nअन्यदन्नमभुंजानः सप्तम्यां भोजनं भवेत् ।। ९ ।।\nएकैकवृद्धाभियुक्तैर्यो वसेत्तु खगेश्वर ।।\nअन्यत्र मरिचं भक्षेन्निंबपत्राण्यतः परम् ।। 1.195.१० ।।\nएवं लब्धफलानीह पक्षयोरुभयोरपि।।\nअन्नादै रहितो यत्नादनोदन इति स्मृतः ।। ११ ।।\nआचरेद्विधिवद्भक्त्या पूजयित्वा विभावसुम् ।।\nअहोरात्रं वायुभक्षः कुर्याद्विजयसप्तमीम् ।। १२ ।।\nएकैकं सप्त सप्तमीरत्रैव विधिवच्चरेत् ।।\nप्रालेख्य तासां नामानि पत्रकेषु पृथक्पृथक् ।। १३ ।।\nतानि सर्वाणि नामानि विलेख्य सुसमाहितः ।।\nश्वेतचंदनदिग्धांगे माल्यदामोपशोभिते ।। १४ ।।\nसप्तधान्यहिरण्याढ्ये शशिकुन्देंदुसन्निभे।१३ ।।\nअश्वत्थाशोकपत्राढ्ये दध्योदनसमन्विते ।। १५ ।।\nतदर्थं पूजयेद्भक्त्या तैस्तैर्दृष्टैर्न संशयः ।।\nदृष्ट्वा तु शोभनं स्वप्नं न भूयः शयनं स्वपेत्।।१६।।\nप्रातश्च की र्तयेत्स्वप्ने यथादृष्टं खगाधिप ।।\nप्राज्ञभोजकविप्रेभ्यः सुहृद्भ्यश्च खगाधिप ।। १७ ।।\nततो मध्याह्नसमये स्नातः प्रयतमानसः ।।\nतं चैव देवं विधिवत्पूजयित्वा दिवाकरम् ।। १८ ।।\nसम्यक्कृतजपो मौनी नरो हुतहुताशनः ।।\nनिष्क्रम्य देवायतनाद्भोजकाय निवेदयेत् ।। १९ ।।\nभवेदलाभो यदि भोजकानां विप्रास्तमर्हंति पुराणविज्ञाः ।।\nये मंत्रवेदावयवेषु निश्चिता विभुं समभ्यर्च्य दिवं व्रजेयुः ।। 1.195.२० ।।\nकृत्वैवं सप्तमी सप्त नरो भक्ति समन्वितः ।।\nश्रद्दधानोपि सूर्यस्य स कथं नाप्नुयात्फलम् ।।२१।।\nदशानामश्वमेधानां कृतानां यत्फलं भवेत् ।।\nतत्फलं सप्तमी सप्त कृत्वा भक्त्या लभेत ना ।। २२ ।।\nदुष्पापं नास्ति तद्वीर सप्तम्यां यन्न दह्यते ।।\nन च रोगोऽस्त्यसौ लोके य एताभिर्न शाम्यति ।। २३ ।।\nकुष्ठानि यानि रौद्राणि दुश्छेद्यानि भिषग्जनैः ।।\nनीयन्ते तानि सर्वाणि गरुडेनेव पन्नगाः ।। २४ ।।\nसकलविबुधमान्यं स्वप्रकाशं जनानामभिमतफलदाने दीक्षितं तं सुपूज्यम् ।।\nसुतधनकुलभोगैः सौख्यपुण्यैरुपेतो व्रजति च सुतनुं कां शाश्वता तिग्मरश्मेः ।। २५ ।। ।।"
  }
]