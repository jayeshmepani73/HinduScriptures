[
  {
    "text": "ब्रह्मोवाच\nजया च विजया चैव जयन्ती चापराजिता ।\nमहाजवा च नन्दा च भद्रा चान्या प्रकीर्तिता । । १\nशुक्लपक्षस्य सप्तम्यां सूर्यवारो भवेद्यदि ।\nसप्तमी विजया नाम तत्र दत्तं महाफलम् । । २\nस्नानं दान तथा होमं उपवासस्तथैव च।\nसर्वं विजयसप्तम्यां महापातकनाशनम् । । ३\nपञ्चम्यामेकभक्तं स्यात्पष्ठ्यां नक्तं प्रचक्षते ।\nउपवासस्तु सप्तम्यामष्टम्यां पारणं भवेत् । । ४\nकेचिद्देवमुशन्त्येव नेति चान्ये गणाधिप ।\nअभिप्रेतस्तु मे १ षष्ठ्यामुपवासो गणोत्तम । । ५\nचतुर्थ्यामेकभक्तं तु पञ्चम्यां नक्तमादिशेत् ।\nउपवासस्तु षष्ठ्यां स्यात्सप्तम्यां पारणं भवेत् । १६\nउपवासपरः षष्ठ्यामब्देशं पूजयेद्बुधः ।\nगन्धपुष्पोपहारैश्च भक्त्या श्रद्धासमन्वितः । । ७\nप्रकल्प्य पूजां भूमौ तु देवस्य पुरतः स्वपेत् ।\nजपमानस्तु२ गायत्रीं सौरसूक्तमथापि वा । । ८\nअक्षरं वा महाश्वेतं षडक्षरमथापि वा ।\nविबुद्धस्त्वथ सप्तम्यां कृत्वा स्नानं गणाधिप । । ९\nग्रहेशं पूजयित्वा तु होमं कृत्वा विधानतः ।\nब्राह्मणान्भोजयेद्भक्त्या शक्त्या च गणनायक । । 1.81.१ ०\nशाल्योदनमपूपाश्च खण्डवेष्टांश्च शक्तितः ।\nसघृतं पायसं दद्यात्तथा विप्रेषु शक्तितः । । ११\nदत्त्वा च दक्षिणा भक्त्या १ ततो विप्रान्विसर्जयेत् ।\nइत्येषा कथिता देव पुण्या विजयसप्तमी ।  १२\nयामुपोष्य नरो गच्छेत्पदं वैरोचनं परम् ।\nकरवीराणि रक्तानि कुङ्कुमं च विलेपनम् । । १३\nविजयं धूपमस्यां तु भानोस्तुष्टिकराणि वै ।\nएषा पुण्या पापहरा महापातकनाशिनी । । १४\nअत्र दत्तं हुतं चापि क्षीयते न गणाधिप ।\nस्नानं दानं तथा होमः पितृदेवाभिपूजनम् । । १५\nसर्वं विजयसप्तम्यां महापातकनाशनम् ।\nआदित्यवारेण युता स्मृता विजयसप्तमी  ।१६\nइत्येषा कथिता वीर सर्वकामप्रदायिनी ।\nधन्यं यशस्यमायुष्यं कीर्तितं श्रवणं तथा । । १७\nस्मरणं तु तथास्यां तु पुण्यदं त्रिपुरान्तक । । १८"
  }
]