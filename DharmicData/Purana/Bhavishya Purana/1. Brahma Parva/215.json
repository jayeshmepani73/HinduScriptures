[
  {
    "text": "।। सुमंतुरुवाच।। ।।\nतृतीयां सप्तमी वीर शृणुष्व गदतो मम ।।\nनिंबपत्रैः स्मृता या तु परमा रोगनाशिनी।। १ ।।\nयथार्चनविधिर्वान्यो येन पूजयते रविम्।।\nदेवदेवः शार्ङ्गपाणिः शंख चक्रगदाधरः ।। २ ।।\nअथार्चनविधिं वच्मि मंत्रोद्धारं निबोध मे ।। ३ ।।\nॐ खषोल्काय नमः ।। मूलमंत्रः ।।\nॐ विटि २ शिरः ।।\nॐ सहस्ररश्म ये अस्त्रम् ।।\nॐ सहस्रकिरणाय २०० ऊर्ध्वबंधः ।।\nॐ घनाय भूतभाविने नमः इति भूतबंधः ।।\nॐ ज्वल २ प्रज्वल २ अग्निप्रकर ।। ४ ।।\nॐ आदित्याय विद्महे विश्वभागाय धीमहि ।।\nतन्नः सूर्यः प्रचोदयात् ।। ५ ।।\nगायत्रीसंकलीकरणमिदम् ।।\nॐ धर्मात्मने नमः ।। एशान्याम् ।।\nॐ दक्षिणाय नमः आग्नेय्याम् ।।\nॐ वज्रपाणयेऽनंताय नमः उत्तरतः ।।\nॐ श्यामपिंगलाय नमः ऐशान्याम् ।।\nॐ अमृताय नमः आग्नेय्याम् ।।\nॐ बुधाय सोमसुताय नमो दक्षिणतः ।।\nॐवागीश्वराय सर्वविद्याधिपतये नैर्ऋत्याम् ।।\nॐ शुक्राय महर्षये भूताय पश्चिमतः ।।\nॐ ईश्वराय सूर्यात्मने नमो वायव्याम् ।।\nॐ कृतवते नमः उत्तरतः ।।\nॐ राहवे नमः ऐशान्याम्।।\nॐ अंतराय सूर्यात्मने नमः पूर्वतः।।\nॐ ध्रुवाय नमः ऐशान्याम् ।।\nॐ भगवते पूषन्मालिन्सकलजगत्पते सप्ताश्ववाहन भूभुज परमसिद्धिशिरसि गतं गृह्ण तेजोरूपं अनंतज्वाल २ ।। आवाहनमंत्रः ।।\nॐ नमो भगवते आदित्याय सहस्रकिरणाय यथासुखं पुनरागमनाय इति ।। ६ ।।"
  }
]