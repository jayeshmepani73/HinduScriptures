[
  {
    "text": "ब्रह्मोवाच\nततो मध्याह्नसमये स्नातः प्रयतमानसः ।\nतथैव देवान्विधिवत्पूजयित्वा यथासुखम्१ । । १\nसम्यक्कृतजपो मौनी नरो हुतहुताशनः ।\nनिष्क्रम्य देवायतनाद्भोजकान्भोजयेत्ततः १ । । २\nतथा पुराणविदुष इतिहासविदो द्विजान् ।\nतथा वेदविदश्चैव दिव्यान्भौमांश्च सुव्रत । । ३\nरक्तानि वस्त्राणि तथा च गावः सुगन्धमाल्यादि हविष्यमन्नम् ।\nपयस्विनी चाप्यथ भोजकाय देया तथान्यत्प्रियमात्मनो यत् । । ४\nभवेदलाभो यदि भोजकानां विप्रास्तदार्हन्ति जयोपजीविनः ।\nये मन्त्रविद्ब्राह्मणपाठकाश्च ये येऽपि सामाध्ययनेषु युक्ताः । । ५\nप्रथमं भोजका भोज्याः पुराणविदुषैः२ सह ।\nतेषामृते मन्त्रविदस्तथा वेदविदो द्विजाः । । ६\nकृत्वैवं सप्तमी सप्त नरो भक्त्या समन्वितः ।\nश्रद्दधानोऽनसूयश्च अनन्तं प्राप्नुयात्सुखम् ३ । । ७\nदशानामश्वमेधानां कृतानां यत्फलं लभेत् ।\nतत्फलं सप्तमी२ सप्त कृत्वा प्राप्नोति मानवः । । ८\nदुष्प्रापं नास्ति तल्लोके अनया यन्न लभ्यते ।\nन च रोगोस्त्यसौ लोके अनया यो न शाम्यति । । ९\nकुष्ठानि चापि सर्वाणि दुरुच्छेद्यान्यपि ध्रुवम् ।\nअपयान्ति यथा नागा गरुडस्य भयार्दिताः । । 1.70.१०\nव्रतनियमतपोभिः सप्तमीः सप्तएवं विधिवदिह हि कृत्वा मानवो धर्मशीलः ।\nश्रुतधनसुतभाग्यारोग्यपुण्यैरुपेतो व्रजति तदनुलोकं शाश्वतं तिग्मरश्मेः । । ११\nइमं विधिं द्विजश्रेष्ठ श्रुत्वा कृत्वा च मानवः ।\nसहस्ररश्मिं स विशेषान्नात्र कार्या विचारणा । । १२\nसुरैर्वा मुनिभिर्वापि पुराणज्ञैरिदं श्रुतम् ।\nसर्वे ते परमात्मानं पूजयन्ति दिवाकरम् । । १३\nइदमाख्यानमार्षेयं यन्मयाभिहितं तव ।\nसूर्यभक्ताय दातव्यं नेतराय १ कदाचन । । १४\nयश्चैतच्छ्रावयेन्नित्यं यश्चैतच्छृणुयान्नरः ।\nस सहस्रार्चिषं देवं प्रविशेन्नात्र संशयः । । १५\nमुच्येदार्तस्तथा रोगाच्छ्रुत्वेमामादितः कथाम् ।\nजिज्ञासुर्लभते कामान्भक्तः सूर्यगतिं लभेत् । । १६\nक्षेमेण गच्छतेऽध्वानं यस्त्विदं पठतेध्वनि ।\nयो यं प्रार्थयते कामं स तं प्राप्नोति च ध्रुवम् । । १७\nएकान्तभावोपगत एकान्ते सुसमाहितः ।\nप्राप्यैतत्परमं गुह्यं भूत्वा सूर्यव्रतो नरः । । १८\nप्राप्नोति परमं स्थानं भास्करस्य महात्मनः ।\nलग्नगर्भा प्रमुच्येत गर्भिणी जनयेत्सुतम् । । १९\nवन्ध्या प्रसवमाप्नोति पुत्रपौत्रसमन्वितम् ।\nएवमेतन्ममाख्यातं भास्करेणामितौजसा । ।\nमयापि तव माख्यातं भक्त्या भानोरिदं द्विज । । 1.70.२०\nपूजनीयस्त्वया भानुः सर्वपापोपशान्तये ।\nस हि धाता४ विधाता च सर्वस्य जगतो गुरुः । । २१\nउद्यन्यः कुरुते नित्यं जगद्वितिमिरं करैः ।\nद्वादशात्मा स देवेशः प्रीयतां तेऽदितेः सुतः । । २२"
  }
]