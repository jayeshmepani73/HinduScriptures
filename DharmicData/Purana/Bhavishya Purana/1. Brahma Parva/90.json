[
  {
    "text": "ब्रह्मोवाच\nरविसङ्क्रमणे यः स्याद्रवेर्वारो गणाधिप ।\nस ज्ञेयो हृदयो नाम आदित्यहदयप्रियः । । १\nतत्र नक्तं समाश्रित्य देवं सम्पूज्य भक्तितः ।\nगत्वा च सदने भानोरादित्याभिमुखस्थितः । । २\nजपेदादित्यहदयं सङ्ख्ययाष्टशतं बुधः ।\nअथ वास्तमनं यावद्भास्करं चिंतयेद्धृदि । । ३\nगृहमेत्य ततो विप्रान्भोजयेच्छक्तितः शिव ।\nभुक्त्वा तु पायसं वीर ततो भूमौ स्वपेद्बुधः । । ४\nयोऽत्र सम्पूयेद्भानुं भक्त्या श्रद्धासमन्वितः ।\nस कामाँल्लभते सर्वान्भास्कराद्धृदयस्थितान् । । ५\nतेजसा यशसा तुल्यः प्रभयैषां महात्मनः ।\nशक्रगोपाण्डजानां तु गोपतेर्गोवृषेक्षण । । ६"
  }
]