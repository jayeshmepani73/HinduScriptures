[
  {
    "text": "।। सूत उवाच ।। ।।\nमाघादिमासेष्वपि षट्सु कार्या योगप्रतिष्ठा ऋषिभिः प्रणीता ।।\nदेवादिसंस्थापनमा हुरत्र यावन्न सुप्तो मधुसूदनश्च ।। १ ।।\nवारे भृगोर्देवगुरोर्बुधस्य सोमस्य सर्वाः शुभदा भवंति ।।\nलग्ने शुभस्थे शुभवीक्षिते वा कार्या प्रतिष्ठा च जलाशयानाम् ।। २ ।।\nशुद्धा द्वितीया च तथा तृतीया त्रयोदशी चापि तथैव विप्राः ।।\nतथापि सप्तम्यपि पौर्णमासी दशम्यसौ चाप्यथ पंचमी च ।। ३ ।।\nप्राणप्रतिष्ठा च जलाशयादेरेताः प्रशस्तास्तिथयो भवंति ।।\nअप्राप्य चैतानि शुभानि यानि कार्या प्रतिष्ठा विषुवद्वये च ।। ४ ।।\nषडशीतिलोकाप्ययनद्वयेन युगादिके पुण्यादिने शुभे च ।।\nकार्या तडागादिजलाशयस्य प्राच्यां प्रतिष्ठा अथ चोत्तरे वा ।। ५ ।।\nसुचारु ईषत्प्रवणे च देशे सुवर्तुलः षोडशहस्तमंडपः ।।\nद्वारैश्चतुर्भिः प्रथितैरुपेतश्चतुर्मुखश्चापि भवेत्सुरेताः ।। ६ ।।\nपूर्वादिद्वारेषु चतुष्टयेषु प्लक्षादिभिस्तोरणकैः सुरेशः ।।\nप्लक्षस्तथोदुंबरपिप्पलौ च न्यग्रोधकं चापि यथाक्रमेण ।।७।।\nऊर्ध्वे च हस्तानमितानि यानि विचित्रमाल्यांबरभूषितानि ।।\nभूमौ यथा प्रीति च हस्तकानि भवंति   चैतान्यपि तोरणानि ।।८।।\nसर्वत्र यागेपि हि मंडपस्य कार्या ध्वजा दिक्षु विदिक्षु शुभ्राः।।\nदिक्पालवर्णाभपताकयुक्ता मध्ये च वै नीलपताकयुक्ताः ।। ९ ।।\nध्वजाश्च यस्मिन्दशहस्तसम्मितास्तस्मिन्पताका अपि पञ्चहस्ताः ।।\nअरत्निमात्रा यदि मूलभागे पंचांगु लाग्रे विनिबद्धगूढाः ।। 2.2.18.१० ।।\nद्वारे च तस्मिंश्च निरूपिता वा रंभा सुपुष्पा सुखशाड्वलाश्च ।।\nवचाभिवृक्षोत्तरपंचहस्ताः सपंचशाखा अपि तोर णानि ।।११।।\nमुंजोद्भवैर्बर्हिसमुद्भवैर्वा सुरंजितश्चेत्त्रितपद्मपल्लवैः ।।\nपुष्टद्वये सूत्रितं वेष्टयेच्च तथेक्षुकाण्डैरथ यागमण्डपम्।।१२।।\nवेदिस्तथा मंडप मध्यभागे कार्या च कोणेस्थितुषादिहीना।।\nहस्तोच्छ्रिता रेरववती सुरेखपरिष्कृता हस्तचतुष्टयेन ।। १३ ।।\nवेद्यां परित्यज्य दशांगुलानि ऐशान्यत स्त्रीणि तथा पराणि ।।\nकुंडाय दद्याच्चतुरस्रमेकमवस्थितं त्र्यंगुलमेखलोज्ज्वलम्।।१४।।\nप्रासादे च तडागे च महारामे तथैव च ।।\nमंडलं सर्वतोभद्रं प्रयत्नेनैव कारयेत् ।।१५।।\nकुंडं चापि प्रकुर्वीत यथाभ्यन्तरमेखलम् ।।\nबहिर्योनिगतं श्वेतं निश्चित्रं समसूत्रकम् ।।१६।।\nकुंडानि कुर्यान्नव कुंडपक्षे वेद्यास्तथोच्चैरविदिक्षु चैव।\nसर्वाणि सर्वत्र च मेखलानि षडस्रपंचास्रसमेखलानि।।१७।।\nअष्टास्रजान्यब्जत्रिकोणकानि तथार्द्धचन्द्रं चतुरस्रकं च।।\nकुण्डस्य पूर्वोत्तरदिग्विभागे स्थाप्यो घटश्चन्दनचारुलिप्तः ।। १८ ।।\nमाल्याम्बराच्छादितपूर्णपाथाः सवृत्तपत्रश्च सुवर्णगर्भः ।। १९ ।।\n।।\nइति श्रीभविष्ये महापुराणे मध्यमपर्वणि द्वितीयभागे अष्टादशोऽध्यायः ।। १८ ।।"
  }
]