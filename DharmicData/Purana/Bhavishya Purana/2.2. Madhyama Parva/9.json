[
  {
    "text": "।। सूत उवाच ।। ।।\nवक्ष्ये प्रवरसंतानं यथाक्रममिति द्विजाः ।।\nयद्विना व्यत्ययो यस्मात्तस्माच्छास्त्रानुसारतः ।। १ ।।\nप्रवरत्रयं काश्यपस्य काश्यपाशावनैर्ध्रुवम् ।।\nपञ्चाश्वगौतमस्याद्य गौतमश्चोय एव च ।। २ ।।\nच्यवनो जामदग्न्यश्च आप्लवायनमेव च ।।\nमोकुन्यांगिरसभास्याज्जामदग्न्याप्लवायनम् ।। ३ ।।\nशांडिल्यासितदैवलाः प्रवरत्रयमेव च ।।\nपराशरस्य च तथा स्वयं शांबवशिष्ठकम् ।। ४ ।।\nआत्रेयमाचार्यणस्याबालप्रवरमेव हि ।।\nवात्स्यवास्यायनौ चैव उरुकंटक एव च ।। ५ ।।\nअर्थक्षीरमित्रावरुणं पञ्चमं परिकीर्तितम्।।\nऔतथ्यस्य त्रयं विद्याद्वाल्मीकोऽवरमेव हि ।। ६ ।।\nऔतथ्यस्य च वाशिष्ठमैन्द्रे चक्रं च क्रौञ्चायनं तथा ।।\nऔतथ्येति समाख्यातं माहिष्यं च्यवनं तथा ।। ७ ।।\nउरुकंटत्रयं विद्यात्कौशिकस्य त्रयं तथा ।।\nयद्गालो देवराट् ख्यातः कुशिकाद्याश्च भो द्विजाः ।।८।।\nविश्वामित्रो देवराट्च स्वयं चैव त्रयं मतम् ।।\nघृतकौशिकस्य कुशिका विश्वामित्राघमर्षणम् ।। ९\nचण्डकौशिकस्य च तथा देवराट् देवरातकम्।।\nविश्वामित्रे तु विख्यातः सुमन्तोरेव एव हि ।। 2.2.9.१० ।।\nतरुंकशाकटायनः स्वयमेव प्रवरत्रयम् ।।\nभ्रमद्वयं जैमिनेश्च स्वयं वाशिष्ठमेव च ।। ११ ।।\nशंखमांगिरसच्यवनं शंखभस्य त्रयं मतम्।।\nवात्स्यस्य च्यवनो नाम आप्लवायनकस्तथा ।। १२ ।।\nसावर्णस्य तु सावर्ण्यच्यवनजामदग्निभार्गवम् ।।\nआप्लवायनेति पाठीने एक एव तु सत्तमाः ।। १३ ।।\nकृष्णाजिनस्य कृष्णाजिनं विश्वामित्रस्य जैमिनम् ।।\nकात्यायनस्य कात्यायनगार्ग्यायणत्रयं तथा ।। १४ ।।\nवात्स्यायनेति विख्यातं कुशिकस्य च पंचमम् ।।\nअमुं च विश्वामित्रं च जामदग्न्याप्लवायनम् ।। १५ ।।\nगार्ग्यस्य गार्ग्यसामुंच तथांगिरस एव च ।।\nबार्हस्पत्यभरद्वाज इति पंच प्रकीर्तितम् ।। १६ ।।\nवशिष्ठस्य च वासिष्ठं च तथांगिरस एव च ।।\nमित्रावरुणसंयुक्तं तावत्तस्य प्रकीर्तितम्।। १७ ।।\nजाह्वकर्णभवकर्णौ प्रवरौ परिकीर्तितौ ।।\nउपमन्युरुपमन्योस्तथेन्द्रः सह एव च ।। १८ ।।\nतदुत्तमेति त्रितयं मित्रावरुणस्य च त्रयम् ।।\nआत्रेयगौतमांगिरसप्रवरत्रयमेव हि ।। १९ ।।\nकमंडलोत्पलमित्रामित्रावरुण एव च ।।\nकमंडलुश्चेति त्रितयं प्रवरत्रयमेव च ।। 2.2.9.२० ।।\nच्यवनस्य तथा ज्ञेयमूर्वच्यवनाप्लवायनम् ।।\nअथ स कस्यांगिरसबार्हस्पत्य एव त्रयम् ।। २१ ।।\nआगस्त्यस्य अगस्तिश्च माहश्च च्यवनेति च ।।\nविश्वामित्रे देवरात औतथ्येति तथैव च ।। २२।।\nये नोक्ता ये ऽप्यविज्ञातास्ते प्रोक्ताः काश्यपाज्जगत् ।। २३ ।।\nइति श्रीभविण्ये महापुराणे मध्यम पर्वणि द्वितीयभागे नवमोऽध्यायः ।। ९ ।।"
  }
]