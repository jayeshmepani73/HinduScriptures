[
  {
    "text": "।। सूत उवाच ।। ।।\nअथ वक्ष्यामि सच्चैषां देवानां ध्यानमुत्तमम् ।।\nअस्य यज्ञे परिज्ञानाज्जिह्वा सम्यक्फलप्रदा ।।१।।\nहिरण्यवर्णां प्रथमां वह्निजिह्वां महाद्युतिम् ।।\nकनकाढ्यकरां देवीं हिरण्याख्येष्टसिद्धये ।। २ ।।\nकनकां द्विभुजां शुक्लां हस्ताभ्यां दर्भसंयुताम् ।।\nकमंडलुं च बिभ्राणां नुमः साधकसिद्धिदाम् ।। ३ ।।\nउद्यदिन्दुनिभां रक्तां चतुर्भिर्भुजप ल्लवैः ।।\nशंखचक्राभयवरान्दधतीं प्रणमाम्यहम् ।। ४ ।।\nभिन्नांजनचयप्रख्यां स्वर्णकुंभं तु वामतः ।।\nदक्षिणेन वरारक्तां धारयंतीं नमाम्यहम् ।। ९ ।।\nसुप्रभामण्डलाभा च कराभ्यां तत्कृताञ्जलिः ।।\nपद्मासनस्था कौशेयवसना मे प्रसीदतु ।। ६ ।।\nजपाकुसुमसंकाशा बहुरूपा सखे मम ।।\nशुभदा स्याद्भुजैः शुभ्रा सहस्रं दधती परान् ।। ७ ।।\nनीलोत्पलनिभे देवि वह्निवर्णपराभवे ।।\nजपापुष्पधरे नित्यं सतीरूपे प्रसीद मे ।। ८ ।।\nमूलेन वीक्षयेत्स्थानं मंत्रेण खननं मतम् ।।\nत्रिसूत्रीकरणं कुर्याच्चतुःसूत्रं निपातयेत् ।। ९ ।। ।।\nइति श्रीभविष्ये महापुराणे मध्यम पर्वणि द्वितीयभागे पञ्चदशोऽध्यायः ।। १५ ।।"
  }
]