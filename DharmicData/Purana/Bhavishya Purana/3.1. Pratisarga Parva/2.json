[
  {
    "text": "।। सूत उवाच ।। ।।\nवैशाखशुक्लपक्षे तु तृतीयागुरुवासरे ।।\nसुदर्शनो जनैः सार्द्धमयोध्यामगमत्पुनः ।। १ ।।\nमायादेवीप्रभावेण पुरं सर्वं मनोहरम् ।।\nमहावृद्धियुतं प्राप्तं बह्वन्नं सर्वरत्नकम् ।। २ ।।\nदशवर्ष सहस्राणि राज्यं कृत्वा सुदर्शनः ।।\nप्राप्तवाञ्छाश्वतं लोकं दिलीपस्तत्सुतोऽभवत् ।। ३ ।।\nनन्दिनीवरदानेन तत्पुत्रो रघुरुत्तमः ।।\nदशवर्षसहस्राणि दिलीपो राज्यसत्कृतः ।। ४ ।।\nराज्यं कृतं च रघुणा दिलीपान्ते पितुस्समम् ।।\nरघुवंशस्ततः ख्यातस्त्रेतायां भृगुनन्दन ।। ५ ।।\nविप्रस्य वरदानेन तत्पुत्रोऽज इति स्मृतः ।।\nपितुस्तुल्यं कृतं राज्यं तस्माद्दशरथोऽभवत् ।। ६ ।।\nपितुस्तुल्यं कृतं राज्यं तस्माद्रामो हरिः स्वयम् ।।\nएकादश सहस्राणि रामराज्यं प्रकीर्तितम् ।। ७ ।।\nतस्य पुत्रः कुशो नाम राज्यं दशसहस्रकम् ।।\nअतिथिर्नाम तत्पुत्रः कृतं राज्यं पितुः समम् ।। ८ ।।\nनिबन्धो नाम तत्पुत्रः कृतं राज्यं पितुस्समम् ।।\nतस्माज्जातो नलो नाम त्रेतायां शक्तिपूजकः ।।९।।\nपितुस्तुल्यं कृतं राज्यं तस्मान्नाभः सुतोऽभवत् ।।\nपितुस्तुल्यं कृतं राज्यं पुंडरीकः सुतोऽभवत् ।। 3.1.2.१० ।।\nपितुस्तुल्यं कृतं राज्यं क्षेमधन्वा तु तत्सुतः ।।\nपितुस्तुल्यं कृतं राज्यं द्वारको नाम तत्सुतः ।। ११ ।।\nपितुस्तुल्यं कृतं राज्यं तस्माज्जातो ह्यहीनजः ।।\nपितुस्तुल्यं कृतं राज्यं कुरुर्नाम सुतस्ततः ।।१२।।\nकुरुक्षेत्रं कृतं तेन त्रेतायां शतयो जनम् ।।\nत्रेतापादस्समाप्तोऽयं प्रथमो भारतेऽन्तरे ।। १३ ।।\nपितुस्तुल्यं कृतं राज्यं पारियात्रः सुतोऽभवत् ।।\nपितुस्तुल्यं कृतं राज्यं दलपालस्सुतस्ततः ।। १४ ।।\nपितुस्तुल्यं कृतं राज्यं छद्मकारी तु  तत्सुतः ।।\nपितुस्तुल्यं कृतं राज्यं तस्मादुक्थः सुतोऽभवत् ।। १५ ।।\nपितुस्तुल्यं कृतं राज्यं वज्रनाभिस्ततोऽभवत् ।।\nपितुस्तुल्यं कृतं राज्यं शंखनाभिस्ततोऽभवत् ।। १६ ।।\nपितुस्तुल्यं कृतं राज्यं व्युत्थनाभिस्ततोऽभवत् ।।\nपितुस्तुल्यं कृतं राज्यं विश्वपालस्ततोऽभवत् ।। १७ ।।\nपितुस्तुल्यं कृतं राज्यं स्वर्णनाभिस्तु तत्सुतः ।।\nपितुस्तुल्यं कृतं राज्यं पुष्पसेनस्तु तत्सुतः ।। ।। १८ ।।\nपितुस्तुल्यं कृतं राज्यं ध्रुवसंधिस्तु तत्सुतः ।।\nपितुस्तुल्यं कृतं राज्यमपवर्मा तु तत्सुतः ।। १९ ।।\nपितुस्तुल्यं कृतं राज्यं शीघ्रगन्ता तु तत्सुतः ।।\nपितुस्तुल्यं कृतं राज्यं मरुपालस्तु तत्सुतः ।। 3.1.2.२० ।।\nपितुस्तुल्यं कृत राज्यं प्रसूवश्रुत उच्यते ।।\nपितुस्तुज्यं कृतं राज्यं सुसंधिस्तनयोऽभवत् ।।\nत्रेतापादः समाप्तोऽयं प्रथमो भारतेंतरे ।। २१ ।।\nउदयादुदयं यावद्राज्ञा तत्र सुसंधिना ।।\nपितुस्तुल्यं कृतं राज्यं मामर्बस्तनयस्ततः ।। २२ ।।\nपितुस्तुल्यं कृतं राज्यं महाऽश्वस्तनयोऽभवत् ।।\nपितुस्तुल्यं कृतं राज्यं बृहद्बालः सुतस्ततः ।। २३ ।।\nपितुस्तुल्यं कृतं राज्यं बृहदैशान एव तत् ।।\nपितुस्तुल्यं कृतं राज्यमुरुक्षेपस्ततोऽभवत्।।२४।।\nपितुस्तुल्यं कृतं राज्यं वत्सपालस्तु तत्सुतः।।\nपितुस्तुल्यं कृतं राज्य वत्सव्यूहस्ततोऽभवत् ।। २५ ।।\nपितुस्तुल्यं कृतं राज्यं प्रतिव्योमा ततो नृपः ।।\nपितुस्तुल्यं कृतं राज्यं सुतो देवकरस्ततः ।। २६ ।।\nपितुस्तुल्यं कृतं राज्यं सहदेवस्ततोऽभवत् ।।\nपितुस्तुल्यं कृतं राज्यं बृहदश्वस्ततो नृपः ।। २७ ।।\nपितुस्तुल्यं कृतं राज्यं भानुरत्नस्ततोऽभवत् ।।\nपितुस्तुल्यं कृतं राज्यं सुप्रतीकस्ततोऽभवत् ।। २८ ।।\nपितुस्तुल्यं कृतं राज्यं मरुदेवस्सुतस्ततः ।।\nपितुस्तुल्यं कृतं राज्यं सुनक्षत्रस्ततोऽभवत् ।। २९ ।।\nपितुस्तुल्यं कृतं राज्यं सुतः केशीनरस्ततः ।।\nपितुस्तुल्यं कृतं राज्यमन्तरिक्षस्ततो नृपः ।। 3.1.2.३० ।।\nपितुस्तुल्यं कृतं राज्यं सुवर्णांगो नृपोऽभवत् ।।\nपितुस्तुल्यं कृतं राज्यं तस्य पुत्रो ह्यमित्रजित् ।। ३१ ।।\nपितुस्तुल्यं कृतं राज्यं बृहद्राजस्ततोऽभवत् ।। ३२ ।।\nपितुस्तुल्यं कृतं राज्यं धर्मराजस्ततो नृपः ।।\nपितुस्तुल्यं कृतं राज्यं तस्माज्जातः कृतञ्जयः ।। ३३ ।।\nपितुस्तुल्यं कृतं राज्यं तस्माज्जातो रणञ्जयः ।।\nपितुस्तुल्यं कृतं राज्यं सञ्जयस्तत्सुतः स्मृतः ।। ३४ ।।\nपितुस्तुल्यं कृतं राज्यं तत्पुत्रः शाक्यवर्धनः ।।\nपितुस्तुल्यं कृतं राज्यं क्रोधदानस्तु तत्सुतः ।। ।। ३५ ।।\nपितुस्तुल्यं कृतं राज्यं तस्मादतुलविक्रमः ।।\nपितुस्तुल्यं कृतं राज्यं तस्माज्जातः प्रसेनजित् ।। ३६ ।।\nपितुस्तल्यं कृतं राज्यं तत्पुत्रः शूद्रकः स्मृतः ।।\nपितुस्तुल्यं कृतं राज्यं सुरथस्तत्सुतोऽभवत् ।। ३७ ।।\nपितुरर्द्धं कृतं राज्यं सर्वे तु रघुवंशजाः ।।\nपञ्चषष्टिमिता भूपा देवीपूजनतत्पराः ।। ३८ ।।\nहिंसायज्ञपराः सर्वे स्वर्गलोकमितो गताः ।।\nबुद्धा जाताश्च ये पुत्रास्ते सर्वै वर्णसंकराः ।। ३९ ।।\nत्रेतातृतीयचरणप्रारम्भेन  नवतां गताः ।।\nइन्द्रेण प्रेषितो भूमौ चन्द्रमा रोहिणीपतिः ।। 3.1.2.४० ।।\nप्रयागनगरे रम्ये भूमिराजयमचीकरत्।।\nविष्णुभक्तश्चन्द्रमाश्च शिवपूजनतत्परः ।। ४१ ।।\nमायादेवीप्रसन्नार्थे शतं यज्ञमचीकरत् ।।\nअष्टादशसहस्राणि राज्यं कृत्वा दिवं गतः ।।४२ ।।\nतस्य पुत्रो बुधो नाम मेरुदेवस्य वै सुतः ।।\nइलामुद्वाह्य धर्मेण तस्माज्जातः पुरूरवाः ।।४३।।\nचतुर्दशसहस्राणि भूमिराज्यमचीकरत्।।\nउर्वशीं सोऽपि स्वर्वेश्यां समयेनैव भोग्यवान् ।। ४४ ।।\nआयुर्नाम सुतो जातो धर्मात्मा विष्णुतत्परः ।।\nषट्त्रिंशच्च सहस्राणि राज्यं कृत्वा पुरूरवाः ।। ४५ ।।\nगंधर्वलोकं संप्राप्य मोदते दिवि देववत् ।।\nपितुस्तुल्यं कृतं राज्यमायुषो नहुषस्सुतः ।। ४६ ।।\nपितुस्तुल्यं कृतं राज्यं ततः शक्रत्वमागतः ।।\nत्रिलोकीं स्ववशं चक्रे वर्षमेकसहस्रकम् ।। ४७।।\nमुनेर्दुवाससः शापान्नृपोऽजगरतां गतः ।।\nपञ्च पुत्रा ययातेश्च त्रयो म्लेच्छत्वमागताः ।। ४८ ।।\nद्वौ तथार्यत्वमापन्नौ यदुज्येष्ठः पुरुर्लघुः ।।\nतपोबलप्रभावेण राज्यं लक्षाब्दसंमितम् ।। ४९ ।।\nकृत्वा विष्णुप्रसादेन ततो वैकुण्ठमागतः ।।\nयदोः पुत्रः स्मृतः क्रोष्टा राज्यं षष्टिसहस्रकम् ।। 3.1.2.५० ।।\nवृजिनघ्नस्सुतस्तस्माद्राज्यं विंशत्सहस्रकम् ।।\nतस्मात्स्वाहार्चनः पुत्रः कृतं राज्यं पितुस्समम् ।। ५१ ।।\nतस्माच्चित्ररथः पुत्रः कृतं राज्यं पितुस्समम् ।।\nअरविंदस्सुतस्तस्मात्कृतं राज्यं पितुः समम् ।। ५२ ।।\nअथ श्रवास्ततो जातस्तेजस्वी विष्णुतत्परः ।।\nपितुरर्थं कृतं राज्यं तत्पुत्रस्तामसः स्मृतः ।। ५३ ।।\nपितुस्तुल्यं कृतं राज्यं तस्मादुशनस्सुतः ।।\nपितुस्तुल्यं कृतं राज्यं शीतांशुकनृपोऽभवत् ।। ।। ५४ ।।\nपितुस्तुल्यं कृतं राज्यं कमलांशुस्ततोऽभवत् ।। ५५ ।।\nपितुस्तुल्यं कृतं राज्यं पारावतसुतस्ततः ।।\nपितुस्तुल्यं कृतं राज्यं जामघस्त त्सुतोऽभवत् ।। ५६ ।।\nपितुस्तुल्यं कृतं राज्यं विदर्भस्तत्सुतोऽभवत् ।।\nपितुस्तुल्यं कृतं राज्यं क्राथो नाम सुतस्ततः ।। ५७ ।।\nपितुस्तुल्यं कृतं राज्यं कुन्तिभोजस्तु तत्सुतः ।।\nपुरुर्देत्यसुतापुत्रः पाताले वृषपर्वणः ।। ५८ ।।\nउषित्वा नगरे तस्मिन्मायाविद्यस्ततोऽभवत् ।।\nप्रयागस्य प्रतिष्ठाने पुरे राज्यमथाकरोत् ।। ५९ ।।\nदशवर्षसहस्राणि राज्यं कृत्वा दिवं गतः ।।\nदेवीभक्तः स नृपतिस्तत्पुत्रो जनमेजयः ।। 3.1.2.६० ।।\nपितुस्तुल्यं कृतं राज्यं प्रचिन्वांस्तत्सुतोऽभवत् ।।\nपितुस्तुल्यं कृतं राज्यं प्रवीरस्तनयोऽभवत् ।। ६१ ।।\nपितुस्तुल्यं कृतं राज्यं नभस्यस्तनयोऽभवत् ।।\nपितुस्तुल्यं कृतं राज्यं भवदस्तत्सुतस्स्मृतः ।। ६२ ।।\nपितुस्तुल्यं कृतं राज्यं सुद्युम्नस्तनयोऽभवत् ।।\nपितुस्तुल्यं कृतं राज्यं पुत्रो बाहुगरः स्मृतः ।। ।। ६३ ।।\nपितुस्तुल्यं कृतं राज्यं संयातिस्तनयोऽभवत् ।।\nपितुस्तुल्यं कृतं राज्यं धनयातिस्ततोऽभवत् ।। ६४ ।।\nपितुस्तुल्यं कृतं राज्यमैन्द्राश्वस्तनयोऽभवत् ।।\nपितुस्तुल्यं कृतं राज्यं तस्माद्रंतिनरः सुतः ।। ६५ ।।\nपितुस्तुल्यं कृतं राज्यं तत्पुत्रः सुतपाः स्मृतः।।\nपितुस्तुस्यं कृतं राज्यं संवरणस्तनयस्ततः ।। ६६ ।।\nहिमालयगिरौ प्राप्ते तपः कर्तुं मनो दधत् ।।\nशतवर्षं ततः सूर्यस्तपतीं नाम कन्यकाम् ।। ६७ ।।\nसंवरणाय ददौ तुष्टो रविलोकं नृपो गतः ।।\nततो मायाप्रभावेन युगं प्रलयमागतम् ।। ६८ ।।\nचत्वारः सागरा वृद्धा भारतं क्षयतां गतम् ।।\nद्विवर्षे सागरे भूमिरुषित्वा भूधरैस्सह ।। ६९ ।।\nमहावायुप्रभावेन सागराः शुष्कतां गताः ।।\nअगस्त्यतेजसा भूमिः स्थली भूत्वा प्रदृश्यते ।। 3.1.2.७० ।।\nपञ्चवर्षांतरे भूमिर्वृक्षदूर्वादिसंयुता ।।\nसूर्याज्ञया च संवर्णस्तपत्या मुनिना सह ।। ७१ ।।\nवशिष्ठेन त्रिवर्णैश्च मुख्यैः सार्द्धं समागतः ।। ७२ ।।\nइति श्रीभविष्ये महापुराणे प्रतिसर्गपर्वणि चतुर्युगखण्डापरपर्याये त्रेतायुगभूपाख्यानं नाम द्वितीयोध्यायः ।। २ ।।"
  }
]