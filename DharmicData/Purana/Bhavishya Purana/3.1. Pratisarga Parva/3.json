[
  {
    "text": "।। शौनक उवाच ।। ।।\nसंवर्णश्च महीपालः कस्मिन्काले समागतः ।।\nलोमहर्षण मे ब्रूहि द्वापरस्य नृपांस्तथा ।। १ ।।\n।। सूत उवाच ।। ।।\nभाद्रस्य कृष्णपक्षे तु त्रयोदश्यां भृगौ दिने ।।\nसंवर्णो मुनिभिः सार्द्धं प्रतिष्ठाने समागतः ।। २ ।।\nप्रतिष्ठानं कृतं रम्यं पञ्चयोजनमायतम् ।।\nअर्द्धक्रोशोन्नतं हर्म्यं रचितं विश्वकर्मणा ।। ३ ।।।\nबुद्धिवंशे प्रसेनस्य सक्ताया भूपतिः कृतः ।।\nयदुवंशे सात्वतश्च मधुराभूपतिः कृतः ।। ४ ।।\nम्लेच्छवंशे श्मश्रुपालो मरुदेशस्य भूपतिः ।।\nक्रमेण वर्द्धिता भूपाः प्रजाभिः सहिता भुवि ।। ५ ।।\nदशवर्षसहस्राणि संवर्णो भूपतिः स्मृतः ।।\nतस्यात्मजोऽयमर्चाज्ञः कृतं राज्यं पितुस्समम् ।। ६ ।।\nतस्य पुत्रः सूरिजापी पितुरर्द्धं च राज्यकृत् ।।\nसूर्ययज्ञस्तस्य पुत्रः सौरयज्ञपरायणः ।। ७ ।।\nशतहीनं कृतं राज्यं तस्मादातिथ्यवर्धनः ।।\nशतहीनं कृतं राज्यं द्वादशात्मा तु तत्सुतः ।। ८ ।।\nशतहीनं कृत राज्यं तस्माज्जातो दिवाकरः ।।\nशतहीनं कृतं राज्यं तस्माज्जातः प्रभाकरः ।। ९ ।।।\nशतहीनं कृतं राज्यं भास्वदात्मा च तत्सुतः ।।\nशतहीनं कृतं राज्यं विवस्वज्ज्ञस्तदात्मजः ।। 3.1.3.१० ।।\nशतहीनं कृतं राज्यं हरिदश्वार्चनस्ततः ।।\nशतहीनं कृतं राज्यं तस्माद्वैकर्तनः सुतः ।। ११ ।।\nशतहीनं कृतं राज्यं स्तस्मादर्केष्टिमान्सुतः ।।\nशतहीनं कृतं राज्यं तस्मान्मार्तंडवत्सलः ।। ।। १२ ।।\nशतहीनं कृतं राज्यं मिहिरार्थस्तु तत्सुतः ।।\nशतहीनं कृतं राज्यं तस्मादरुणपोषणः ।। १३ ।।\nशतहीनं कृतं राज्यं तस्माद्द्युमणिवत्सलः ।।\nशतहीनं कृतं राज्यं तस्मात्तरणियज्ञकः ।। १४ ।।\nशतहीनं कृतं राज्यं तस्मान्मैत्रेष्टिवर्धनः ।।\nशतहीनं कृतं राज्यं चित्रभानूर्जकस्ततः ।। ।।' १५ ।।\nशतहीनं कृतं राज्यं तस्माद्वैरोचनः स्मृतः ।।\nशतहीनं कृतं राज्यं हंसन्यायी तु तत्सुतः ।। १६ ।।\nपितुस्तुल्यं कृतं राज्यं तस्माद्वेदप्रवर्धनः ।।\nशतहीनं कृतं राज्यं तस्मात्सावित्र उच्यते ।। १७ ।।\nशतहीनं कृतं राज्यं धनपालस्ततोऽभवत् ।।\nशतहीनं कृत राज्यं म्लेच्छहन्ता सुतः स्मृतः ।। १८ ।।\nशतहीनं कृतं राज्यं तस्मादानंदवर्द्धनः ।।\nशतहीनं कृतं राज्यं धर्मपालसुतस्ततः ।। १९ ।।\nशतहीनं कृतं राज्यं ब्रह्मभक्त सुतस्ततः ।।\nपितुस्तुल्यं कृतं राज्यं तस्माद्ब्रह्मेष्टिवर्द्धनः।।3.1.3.२०।।\nपितुस्तुल्यं कृतं राज्यं तस्मादात्मप्रपूजकः।।\nपितुस्तुल्यं कृतं राज्यं परमेष्ठी सुतस्ततः।।२१।।\nपितुस्तुल्यं कृतं राज्यं तस्माद्धैरण्यवर्द्धनः।।\nशतहीनं कृतं राज्यं धातृयाजी तु तत्सुतः।।२२।।\nपितुस्तुल्यं कृतं राज्यं तद्विधातृप्रपूजकः ।।\nपितुस्तुल्यं कृतं राज्यं तस्माद्वै द्रुहिणः क्रतुः ।। २३ ।।\nपितुस्तुल्यं कृतं राज्यं तस्माद्वैरञ्च्य उच्यते।।\nशतहीनं कृतं राज्यं  तत्पुत्रः कमलासनः ।। २४ ।।\nपितुस्तुल्यं कृतं राज्यं शमवर्ती तु तत्सुतः ।।\nपितुस्तुल्यं कृतं राज्य श्राद्धदेवस्तु तत्सुतः ।।२५।।\nपितुस्तुल्यं कृतं राज्यं तस्माद्वै पितृवर्द्धनः ।।\nपितुस्तुल्यं कृतं राज्यं सोमदत्तस्तु तत्सुतः ।। २६ ।।\nपितुस्तुल्यं कृतं राज्यं सौमदत्तिस्तदात्मजः ।।\nपितुस्तुल्यं कृतं राज्यं तस्माद्वै सोमवर्द्धनः ।। २७ ।।\nपितुस्तुल्यं कृतं राज्यमवतंसः सुतस्ततः ।।\nपितुस्तुल्यं कृतं राज्यं प्रतंसस्तनयस्ततः ।। २८ ।।\nपितुस्तुल्यं कृतं राज्यं परातंसस्तदात्मजः ।।\nपितुस्तुल्यं कृतं राज्यमयतंसस्ततोऽभवत् ।। २९ ।।\nपितुस्तुल्यं कृत राज्यं समातंसस्तु तत्सुतः ।।\nपितुस्तुल्यं कृतं राज्यमनुतंसस्तदात्मजः ।। 3.1.3.३० ।।\nपितुस्तुल्यं कृतं राज्यमधितंसस्ततोऽभवत् ।।\nपितुस्तुल्यं कृतं राज्यमभितंसस्तदात्मजः ।।। ।। ३१ ।।\nपितुस्तुल्यं कृतं राज्यं समुत्तंसस्ततोऽभवत् ।।\nपितुस्तुल्यं कृतं राज्यं तंसोनाम सुतोऽभवत् ।। ३२ ।।\nपितुस्तुल्यं कृतं राज्यं दुष्यंतस्तनयस्ततः ।।\nशकुंतलायां तस्माच्च भरतो नाम भूपतिः ।। ३३ ।।\nपितुस्तुल्यं कृतं राज्यं दुष्यंतः स्वर्गतिं गतः ।।\nभरतोनाम तत्पुत्रो देवपूजन तत्परः ।। ३४ ।।\nमहामायाप्रभावेन षट्त्रिंशद्वर्षजीवनम् ।।\nषट्त्रिंशाब्दसहस्राणि नृपायुर्वर्द्धितं तथा ।। ३५ ।।\nतस्य नाम्ना स्मृतः खंडो भारतो नाम विश्रुतः ।।\nतेन भूमेर्विभागश्च कृतं राज्यं पृथक् चिरम् ।। ३६ ।।\nदिव्यं वर्षशतं राज्यं तस्माज्जातो महाबलः ।।\nदिव्यं वर्षशतं राज्यं भरद्वाजस्ततोऽभवत् ।। ३७ ।।\nदिव्यं वर्षशतं राज्यं तस्माद्भवनमन्युमान् ।।\nअष्टादशसहस्राणि समा राज्यं प्रकीर्तितम् ।। ३८ ।।\nबृहत्क्षेत्रस्ततो ह्यासीत्पितुस्तुल्यं कृतं पदम् ।।\nसुहोत्रस्तनयस्तस्य पितुस्तुल्यं कृतं पदम् ।। ३९ ।।\nवीतिहोत्रस्तस्य सुतो राज्यं दशसहस्रकम् ।।\nयज्ञहोत्रस्ततोऽप्यासीत्पितुस्तुल्यं कृतं पदम् ।। 3.1.3.४० ।।\nशक्रहोत्रस्ततो जातः पितुस्तुल्यं कृतं पदम् ।।\nप्रसन्नो भगवानिंद्रस्तं नृपं स्वर्गमाप्तवान् ।। ४१ ।।\nतदायोध्यापतिः श्रीमान्प्रतापेंद्रो महाबलः ।।\nभारतं वर्षमदधद्वर्षं दशसहस्रकम् ।। ४२ ।।\nमंडलीकस्तस्य सुतः पितुस्तुल्यं कृतं पदम् ।।\nविजयेंद्रस्तस्य सुतः पितुस्तुल्यं कृतं पदम् ।। ४३ ।।\nधनुर्दीप्तस्तस्य सुतः पितुस्तुल्यं कृतं पदम् ।।\nइंद्राज्ञया शक्रहोत्रो घृताच्या सह भूतले ।। ४४ ।।।\nप्राप्तावान्सधनुर्दीप्तं जित्वा राज्यमचीकरत् ।।\nहस्तीनाम सुतो जात ऐरावतसुतं गजम् ।। ४५ ।।\nआरुह्य पश्चिमे देशे हस्तिनानगरी कृता ।।\nदशयोजनविस्तीर्णा स्वर्गंगायास्तटे शुभा ।। ४६ ।।\nराज्यं दशसहस्रं च तत्र वासं चकार सः ।।\nतत्पुत्रस्त्वजमीढाख्यः पितुस्तुल्यं कृतं पदम् ।। ४७ ।।\nतस्माजातो रक्षपालः पितुस्तुल्यं कृतं पदम् ।।\nसुशम्यर्णस्तस्य सुतः पितुस्तुल्यं कृतं पदम् ।। ४८ ।।\nतस्य पुत्रः कुरुर्नाम पितुरर्द्धं कृतं पदम् ।।\nइंद्रस्य वरदानेन सदेहः स्वर्गमागतः ।। ४९ ।।\nतदा सात्त्वतवंशेऽस्मिन्वृष्णिर्नाम महाबलः ।।\nमथुरायां स्थितो राज्यं सर्वं स्ववशमाप्तवान् ।। 3.1.3.५० ।।\nभगवतो वरदानेन हरेरद्भुतकर्मणः ।।\nपंचवर्षसहस्रं च सर्वं राज्यं वशीकृतम् ।। ५१ ।।\nनिरावृत्तिस्तस्य सुतः पितुस्तुल्यं कृतं पदम् ।।\nदशारी  तस्य तनयः पितुस्तुल्यं कृतं पदम् ।। ५२ ।।\nवियामुनस्तस्य सुतः पितुस्तुल्यं कृतं पदम् ।।\nजीमूतस्तस्य तनयः पितुस्तुल्यं कृतं पदम् ।। ५३ ।।\nविकृतिस्तस्य तनयः पितुस्तुल्यं कृतं पदम् ।।\nतस्माज्जातो भीमरथः पितुस्तुल्यं कृतं पदम् ।। ५४ ।।\nतस्माज्जातो नवरथः पितुस्तुल्यं कृतं पदम् ।।\nतस्माज्जातो दशरथः पितुस्तुल्यं कृतं पदम् ।। ५५ ।।\nतस्माज्जातश्च शकुनिः पितुस्तुल्यं कृतं पदम् ।।\nतस्माज्जातः कुशुंभश्च पितुस्तुल्यं कृतं पदम् ।। ५६ ।।\nतस्माज्जातो देवरथः पितुस्तुल्यं कृतं पदम् ।।\nदेवक्षेत्रस्तस्य सुतः पितुस्तुल्यं कृतं पदम् ।। ५७ ।।\nतस्य पुत्रो मधुर्नाम पितुस्तुल्यं कृतं पदम् ।।\nततो नवरथः पुत्रः पितुस्तुल्यं कृतं पदम् ।। ५८ ।।\nकुरुवत्सस्त स्य सुतः पितुस्तुल्यं कृतं पदम् ।।\nतस्मादनुरथः पुत्रः पितुस्तुल्यं कृतं पदम् ।। ५९ ।।\nपुरुहोत्रः सुतस्तस्य पितुस्तुल्यं कृतं पदम् ।।\nविचित्राङ्गस्तस्य सुतः पितुस्तुल्यं कृतं पदम् ।।3.1.3.६०।।\nतस्मात्सात्वतवान्पुत्रः पितुस्तुल्यं कृतं पदम् ।।\nभजमानस्तस्य सुतः पितुस्तुल्यं कृतं पदम् ।। ६१ ।।\nविदूरथस्तस्य सुतः पितुस्तुल्यं कृतं पदम् ।।\nसुरभक्तस्तस्य सुतः पितुस्तुल्यं कृतं पदम् ।। ६२ ।।\nतस्माच्च सुमनाः पुत्रः पितुस्तुल्यं कृतं पदम्।।\nततिक्षेत्रस्तस्य सुतः पितुस्तुल्यं कृतं पदम् ।। ६३ ।।\nस्वायंभुवस्तस्य सुतः पितुस्तुल्यं कृंतं पदम् ।।\nहरिदीपक एवासौ तस्य राज्यं पितुस्स मम ।। ६४ ।।\nदेवमेधास्सुतस्तस्य पितुस्तुल्यं कृतं पदम् ।।\nसुरपालस्तदा जातः पितुस्तुल्यं कृतं पदम् ।। ६५ ।।\nशक्राज्ञया कुरुश्चैव द्वापर त्रितये पदे ।।\nव्यतीते च सुकेश्यास्स स्वर्वेश्यायाः पतिः प्रभुः ।। ६६ ।।\nआगतो भारते खंडे कुरुक्षेत्रं तदा कृतम् ।।\nविंशद्योजनविस्तीर्णं पुण्य क्षेत्रं स्मृतं बुधैः ।। ६७ ।।\nद्वादशाब्दसहस्रं च कुरुणा राज्यसात्कृतम् ।।\nतस्माज्जह्नुस्सुतो जातः पितुस्तुल्यं कृतं पदम् ।। ६८ ।।\nतस्माच्च सुरथो जातः पितुस्तुल्यं कृतं पदम् ।।\nविदूरथस्तस्य सुतः पितुस्तुल्यं कृतं पदम् ।। ६९।।\nसार्वभौमस्तस्य सुतः पितुस्तुल्यं कृतं पदम् ।।\nजयसेनस्तस्य सुतः पितुस्तुल्यं कृतं पदम् ।। 3.1.3.७० ।।\nतस्मादर्णव एवासौ पितुस्तुल्यं कृतं पदम् ।।\nचतुस्सागरगामी च पितुस्तुल्यं कृतं पदम् ।। ७१ ।।\nअयुतायुस्तस्य सुतो राज्यं दशसहस्रकम्।।\nअक्रोधनस्तस्य सुतः पितुस्तुल्यं कृतं पदम्।।७२।।\nतस्मादृक्षस्सुतो जातः पितुस्तुल्यं कृतं पदम्।।\nभीमसेनस्तस्य सुतः पितुस्तुल्यं कृतं पदम् ।। ७३ ।।\nदिलीपस्तस्य तनयः पितुस्तुल्यं कृतं पदम् ।।\nप्रतीपस्तस्य तनयो राज्यं पंचसहस्रकम् ।। ।। ७४ ।।\nशंतनुस्तस्य पुत्रश्च राज्यमेकसहस्रकम् ।।\nविचित्रवीर्यस्तत्पुत्रो राज्यं वै द्विशतं समाः ।। ७५ ।।\nपांडुश्च तनयो यस्मिन्राज्यं पंचशतं कृतम् ।।\nयुधिष्ठिरस्तस्य सुतो राज्यं पंचाशदब्दकम् ।। ७६ ।।\nसुयोधनेन षष्ट्यब्दं कृतं राज्यं ततः परम् ।।\nयुधिष्ठिरेण निधनं तस्य प्राप्तं कुरुस्थले ।। ७७ ।।\nपूर्वं देवासुरे युद्धे ये दैत्याश्च सुरैर्हताः ।।\nते सर्वे शंतनो राज्ये जन्मवंतः प्रतस्थिरे ।। ७८ ।।\nलक्षमक्षौहिणी तेषां तद्भारेण वसुन्धरा ।।\nशक्रस्य शरणं प्राप्तावतारं च ततो हरेः ।। ७९ ।।\nस शौरेर्वसुदेवस्य देवक्यां जन्मनाविशत् ।।\nएवं कृष्णो महावीर्यो रोहिणीनिलयं गतः ।। 3.1.3.८० ।।\nपंचत्रिंशदुत्तरं च शतं वर्षं च भूतले ।।\nउषित्वा कृष्णचन्द्रश्च ततो गोलोकमागतः ।। ८१ ।।\nचतुर्थचरणान्ते च हरेर्जन्म स्मृतं बुधैः ।।\nहस्तिनापुरमध्यस्याभिमन्योस्तनयस्ततः ।। ८२ ।।\nराज्यमेकसहस्रं च ततोऽभूज्जनमेजयः ।।\nत्रिसहस्रं कृतं राज्यं शतानीकस्ततोऽभवत् ।। ८३ ।।\nपितुस्तुल्यं कृतं राज्यं यज्ञदत्तस्ततः सुतः ।।\nराज्यं पंचसहस्रं च निश्चक्रस्तनयोऽभवत् ।। ८४ ।।\nसहस्रमेकं राज्यं तदुष्ट्रपालस्ततोऽभवत् ।।\nपितुस्तुल्यं कृतं राज्यं तस्माच्चित्ररथस्सुतः ।। ८५ ।।\nपितुस्तुल्यं कृतं राज्यं धृतिमांस्तनयस्ततः ।।\nपितुस्तुल्यं कृतं राज्यं सुषेणस्तनयोऽभवत् ।। ८६ ।।\nपितुस्तुल्यं कृतं राज्यं सुनीथस्तनयोऽभवत् ।।\nपितुस्तुल्यं कृतं राज्यं मखपालः सुतोऽभवत् ।। ८७ ।।\nपितुस्तुल्यं कृतं राज्यं न चक्षुस्तनयस्ततः ।।\nपितुस्तुल्यं कृतं राज्यं सुखवंतस्ततोऽभवत् ।। ८८ ।।\nपितुस्तुल्यं कृतं राज्यं तस्मात्पारिप्लवस्सुतः ।।\nपितुस्तुल्यं कृतं राज्यं सुनयस्तत्सुतोऽभवत् ।। ८९ ।।\nपितुस्तुल्यं कृतं राज्यं मेधावी तत्सुतोऽभवत् ।।\nपितुस्तुल्यं कृतं राज्यं तस्माज्जातो नृपंजयः ।। 3.1.3.९० ।।\nपितुस्तुल्यं कृतं राज्यं मृदुस्तत्तनयोऽभवत् ।।\nपितुस्तुल्यं कृतं राज्यं तिग्मज्योतिस्तु तत्सुतः ।। ९१ ।।\nपितुस्तुल्यं कृतं राज्यं तस्माज्जातो बृहद्रथः ।।\nपितुस्तुल्यं कृतं राज्यं वसुदानस्ततोऽभवत् ।।९२।।\nपितुस्तुल्यं कृतं राज्यं शतानीकस्ततोऽभवत्।।\nपितुस्तुल्यं कृतं राज्यं तस्मादुद्यान उच्यते ।। ९३ ।।\nपितुस्तुल्यं कृतं राज्यं तस्माज्जातो ह्यहीनरः ।।\nपितुस्तुल्यं कृतं राज्यं निर्मित्रस्तनयोऽभवत् ।। ९४ ।।\nपितुस्तुल्यं कृतं राज्यं क्षेमकस्तत्सुतोऽभवत् ।।\nराज्यं त्यक्त्वा स मेधावी कलापग्राममाश्रितः ।। ९५ ।।\nम्लेच्छैश्च मरणं प्राप्तो यमलोकमतो गतः ।।\nनारदस्योपदेशेन प्रद्योतस्तनयस्ततः ।। ९६ ।।\nम्लेच्छयज्ञः कृतस्तेन म्लेच्छा हननमागताः ।। ।। ९७ ।। ।।\nइति श्रीभविष्ये महापुराणे प्रतिसर्गपर्वणि चतुर्युगखंडापरपर्याये द्वापरनृपोपाख्याने तृतीयोऽध्यायः ।। ३ ।।"
  }
]