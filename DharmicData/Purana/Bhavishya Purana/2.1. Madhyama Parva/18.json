[
  {
    "text": "।। सूत उवाच ।। ।।\nअथातो होमद्रव्याणां प्रमाणमभिधीयते ।।\nप्रमाणे चाप्रमाणे च निष्फलं भवति धुवम् ।।१।।\nकर्षमात्रं घृतं होमे शुक्तिमात्रं पयः स्मृतम् ।।\nतत्समं पञ्चगव्यं च दधि दुग्धं तथा मधु ।। २ ।।\nमुष्टिमानेन पृथुका लाजाः स्युर्मुष्टिसंमिताः ।।\nशर्करा मुष्टिमात्रा च शर्करातोलकं विदुः ।। ३ ।।\nत्रितोलकं गुडं विद्यादिक्षुपर्ववि धिर्भवेत् ।।\nएकैकं पत्रपुष्पाणि शालूकस्य त्रिमुष्टिकम् ।।४।।\nएकलग्ने न जुहुयान्न पृथग्जुहुयात्क्वचित् ।।\nसवृंतकं जपापुष्पं केशरं तत्सवृंतकम् ।। ।। ५ ।।\nएकैकशश्च पद्मानां जलजानां तथैव च ।।\nजीवंत्याः फलमानेन पिष्टकानां प्रसंख्यया ।। ६ ।।\nवसंतकं धात्रिमाने मोदकस्य प्रमाणतः ।।\nएकैकशः फलानां च मातुलिंगत्रिखेडकम् ।।७।।\nअष्टधा नालिकेरस्य पनसं दशधा भवेत्।।\nपद्मबीजप्रमाणेन कूष्मांडं चाष्टधा भवेत् ।।८।।\nउर्वारुकं चाष्टधा च गुडूची चतुरंगुलम् ।।\nपूगमानं च मांसस्य सगुडं तत्र दृश्यते ।।९।।\nअन्यत्र बदरीमानं तिंदुकं च त्रिधा कृतम् ।।\nकाष्ठं प्रादेशमात्रं स्याद्दूर्वा याश्च त्रिपत्रकम् ।। 2.1.18.१० ।।\nभूर्जपत्रं च गृह्णीयाच्छमीं प्रादेशमात्रिकाम् ।।\nव्रीहयो मुष्टिमात्राः स्युः शुक्तिमानेन सर्षपाः ।। ११ ।।\nमरिचाः स्युर्विमा नेन मृणालं चाथ मूलकम् ।।\nसप्तखंडं च वार्ताकं त्रिपुष्टं च त्रिधोदितम् ।।१२।।\nचंदनागुरुकर्पूरकस्तूरीकुंकुमानि च ।।\nतित्तिडीबीजमानेन समुद्दि ष्टानि देशिकैः ।। १३ ।।\nसमिदाप्लवने त्र्यंगतिलानामपि मध्यतः।।\nदशकं प्लावनेनैव सहस्राणां शतं विना ।। १४ ।।\nएवं व्रीहिप्लावने च काष्ठवदि क्षुदंडकम् ।।\nप्रोक्षणं मृदुपुष्पाणां लतादीनां तथैव च ।। १५ ।।\nपायसान्ने तथान्ने च मोदके पिष्टकेऽपि च ।।\nशाल्यासक्तेन जुहुयाद्व्यत्यये व्यत्ययं फलम् ।। १६ ।।\nबिल्वपत्रस्य प्लवनं दंडं हित्वा च प्लावयेत् ।।\nवृंतसंप्लावनादेव फलं हरति राक्षसः ।। १७ ।।\nबिल्वपत्रस्य पूर्वार्धप्राप्तमात्रेण योज येत् ।।\nपत्रत्रयं तथा होमे छिन्नेभिन्नेऽतिदूषणम् ।। १८ ।।\nन द्वित्रिप्लवनं कुर्यात्कृत्वा याति रसातलम् ।।\nतस्माच्च पुत्रशिष्याद्यैर्ब्राह्मणैस्तत्त्वकोविदैः ।। १९ ।।\nपूर्वाशाभिमुखो भूत्वा पावयेच्च यथाक्रमात् ।।\nन न्यूनं नाधिकं कुर्याच्छांतिपक्ष उदङ्मुखः ।। 2.1.18.२० ।।\nपायसान्यन्यदेवेषु यत्नेन परिव र्जयेत् ।।\nन चाग्नौ दापयेद्यत्नादेतेभ्यः प्रतिपादयेत् ।।२१।।\nकनिष्ठांगुलिमासाद्य प्रकुर्यात्पर्वभूषणम् ।।\nगुणदोरकमानेन तावद्धोमगतिर्बुधाः ।।२२।।\nअंगुलैर्द्वित्रिचतुरैः पत्रहोमाकृतिक्रमात् ।। २३ ।।\nइति श्रीभविष्ये महापुराणे मध्यमपर्वणि प्रथमभागेष्टादशोऽध्यायः ।। १८ ।।"
  }
]