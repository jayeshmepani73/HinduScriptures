[
  {
    "text": "यम उवाच ।।\nघृष्टतां समनुप्राप्तः पन्था देवस्य चक्रिणः ।।\nअच्छिद्रैर्गम्यनानैश्च नरैस्त्रिभुवनार्चित ।। ५-१ ।।"
  },
  {
    "text": "अप्रमाणमहं मन्ये लोकं विष्णोर्जगत्पते ।।\nयो न पूर्यति लोकौघैः सर्वसत्वसरोरुहैः ।। ५-२ ।।"
  },
  {
    "text": "माधवावसथैनैव समस्तेन पितामह ।।\nस्वकर्मस्था विकर्मस्थाः शुचयोऽशुचयोऽपि वा ।। ५-३ ।।"
  },
  {
    "text": "उपोष्य वासरं विष्णोर्लोकं यांति नृपाज्ञया ।।\nसोऽस्माकं हि महान् शत्रुर्भवतां च विशेषतः ।। ५-४ ।।"
  },
  {
    "text": "निग्राह्यो जगतांनाथ भवेन्नास्त्यत्र संशयः ।।\nतेन वर्षसहस्रेण शासितं क्षितिमंडलम् ।। ५-५ ।।"
  },
  {
    "text": "अप्रमेयो जनो नीतो वैष्णवं हरिवल्लभम् ।।\nआरोपयित्वा गरुडे कृत्वा रूपं चतुर्भुजम् ।। ५-६ ।।"
  },
  {
    "text": "पीतवस्त्रसुसंवीतं स्रग्विणं चारुलोपनम् ।।\nयदि स्थास्यति देवेश माधव्यां माधवप्रियः ।। ५-७ ।।"
  },
  {
    "text": "समस्तं नेष्यते लोकं विष्णोः पदमनामयम् ।।\nएष दंडः पटो ह्येष तव पद्भ्यां विसर्जितः ।। ५-८ ।।"
  },
  {
    "text": "लोकपालत्वमतुलं मार्जित तेन भूभुजा ।।\nरुक्मांगदेन देवेश धन्या सा स धृतो यया ।। ५-९ ।।"
  },
  {
    "text": "सर्वदुःखविनाशाय मात्रृजातो गुणाधिकः ।।\nकिमपत्येन जातेन मातुः क्लेशकरेण हि ।। ५-१० ।।"
  },
  {
    "text": "यो न तापयते शत्रून् ज्येष्ठे मासि यथा रविः ।।\nवृथाशूला हि जननी जाता देव कुपुत्रिणी ।। ५-११ ।।"
  },
  {
    "text": "यस्य न स्फुरते कीर्तिर्घनस्थेव शतह्रदा ।।\nयः पितुर्नोद्धरेत्पक्षं विद्यया वा बलेन वा ।। ५-१२ ।।"
  },
  {
    "text": "मातुर्जठरजो रोगः स प्रसूतो धरातले ।।\nधर्मे चार्थे च कामे च प्रतीपो यो भवेत्सुतः ।। ५-१३ ।।"
  },
  {
    "text": "मातृहा प्रोच्यते सद्भिर्वृथा तस्यैव जीवितम् ।।\nएका हि वीरसूरेव विरंचे नात्र संशयः ।। ५-१४ ।।"
  },
  {
    "text": "यया  रुक्मांगदो जातो मल्लिपेमर्ज्जनाय वै ।।\nनेदं व्यवस्थितं देव क्षितौ केनापि भूभुजा ।। ५-१५ ।।"
  },
  {
    "text": "पुराणेऽपि जगन्नाथ न श्रुतं पटमार्जनम् ।।\nसोऽहं न जांना मि कदाचिदाश दृष्ट्वा क्षिरीशं हरिसेवने स्थितम् ।।\nप्रवादमानं पटहं सुघोरं प्रलोपमानं ममविश्ममार्गम् ।। ५-१६ ।।"
  },
  {
    "text": "इति श्रीबृहन्नारदीयपुराणोत्तरभागे यमविलापनं नाम पंचमोऽध्यायः ।। ५ ।।"
  }
]