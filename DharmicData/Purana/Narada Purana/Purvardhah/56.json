[
  {
    "text": "<span style=\"font-size: 14pt; line-height: 200%\">सनंदन उवाच-।\nक्रमाच्चैत्रादिमासेषु मेषाद्याः संक्रमा मताः।\nचैत्रशुक्लप्रतिपदि यो वारः स नृपः स्मृतः 1.56.१।\nमेषप्रवेशे सेनानीः कर्कटे सस्यपो भवेत्।\nसमोद्यधीश्वरः सूर्यो मध्यमश्चोत्तमो विधुः २।\nनेष्टः कुजो बुधो जीवो भृगुस्त्वतिशुभङ्करः।\nअधमो रविजो वाच्यो ज्ञात्वा चैषां बलाबलम् ३।\nदण्डाकारे कबंधेवा ध्वांक्षाकारेऽथ कीलके।\nदृष्टेऽकमण्डले व्याधिर्भ्रांतिश्चोरार्थनाशनम् ४।\nछत्रध्वजपताकाद्यसन्निभस्तिमितैर्ध्वनैः।\nरविमण्डलगैर्धूम्रैः सस्फुलिंगैर्जगत् क्षयः ५।\nसितरक्तैः पीतकृष्णैर्वर्णैर्विप्रादिपीडनम्।\nघ्नंति द्वित्रिचतुर्वर्णैर्भुवि राजजनान्मुने ६।\nऊर्द्ध्वैर्भानुकरैस्ताम्रैर्नाशं याति चमूपतिः।\nपीतैर्नृपसुतः श्वेतैः पुरोधश्चित्रितैर्जनाः ७।\nधूम्रैर्नृपपिशंगैस्तु जलदाधोमुखैर्जगत्।\nशुभोर्कः शिशिरे ताम्रः कुंकुमाभा वसन्तिके ८।\nग्रीष्मश्चापांडुरश्चैव विचित्रो जलदागमे।\nपद्मोदराभः शरदि हेमंते लोहितच्छविः ९।\nपीतः शीते सिते वृष्टौ ग्रीष्मे लोहितभा रविः।\nरोगानावृष्टिभयकृत् क्रमादुक्तो मुनीश्वर १०।\nइन्द्र चापार्द्धमूर्तिस्तु भानुर्भूपविरोधकृत्।\nशशरक्तनिभे भानौ संग्रामो न चिराद्भुवि ११।\nमयूरपत्रसङ्काशो द्वादशाब्दं न वर्षति।\nचन्द्रमासदृशो भानुः कुर्याद्भूपांतरं क्षितौ १२।\nअर्के श्यामे कीटभयं भस्माभे राष्ट्रजं तथा।\nछिद्रे ऽर्कमण्डले दृष्टं महाराजविनाशनम् १३।\nघटाकृतिः क्षुद्भयकृत्पुरहा तोरणाकृतिः।\nछत्राकृते देशहतिः खंडभानुनृपांतकृत् १४।\nउदयास्तमये काले विद्युदुल्काशनिर्यदि।\nतदा नृपवधो ज्ञेयस्त्वथवा राजविग्रहः १५।\nपक्षं पक्षार्धमर्केन्दु परिविष्टावहर्निशम्।\nराजानमन्यं कुरुतो लोहिताम्बुदयास्तगौ १६।\nउदयास्तमये भानुराच्छिन्नः शस्त्रसन्निभैः।\nघनैर्युद्धं खरोष्ष्ट्राद्यैः पापरूपैर्भयप्रदम् १७।\nयाम्य शृङ्गोन्नतश्चन्द्रः शुभदो मीनमेषयोः।\nसौम्य शृङ्गोन्नतः श्रेष्ठो नृयुङ्मकरयोस्तथा १८।\nघटोक्ष्णस्तु समः कर्कचापयोः शरसन्निभः।\nचापवत्कौर्महर्योश्च शूलवत्तुलकर्कयोः १९।\nविपरीतोदितश्चन्द्रो दुर्भिक्षकलहप्रदः।\nआषाढद्वयमूलेन्द्र धिष्ण्यानां याम्यगः शशी २०।\nअग्निप्रदस्तेयचरवनसर्पविनाशकृत्।\nविशाखा मित्रयोर्याम्यपार्श्वगः पापगः शशी २१।\nमध्यमः पितृदैवत्ये द्विदैवे सौम्यगः शशी।\nअप्राप्यपौष्णभाद्रौद्रामदुक्षाविशशी शुभः २२।\nमध्यगो द्वारदक्षाणि अतीत्य नववासवात्।\nयमेंद्रा हीशनोयेशमरुतश्चार्द्धतारकाः २३।\nध्रुवादिति द्विदैवाः स्युरध्यर्द्धांश्चापराः समाः।\nयाम्यशृंगोन्नतो नेष्टः शुभः शुक्ले पिपीलिका २४।\nकार्यहानिः कार्यवृद्धिर्हानिर्वृद्धिर्यथाक्रमम्।\nसुभिक्षकृद्विशालेंदुरविशालोघनाशनः २५।\nअधोमुखे शस्त्रभयं कलहो दंडसन्निभे।\nकुजाद्यैर्निहते शृंगे मंडले वा यथाक्रमम् २६।\nक्षेमाद्यं वृष्टिभूपालजननाशः प्रजायते।\nसत्याष्टनवमर्क्षेषु सोदयाद्वक्रिमे कुजे २७।\nतद्वक्रमुष्णं संज्ञं स्यात्प्रजापीडाग्निसंभवः।\nदशमैकादशे ऋक्षे द्वादशर्वाग्रतीपयः २८।\nकूक्रं वक्रमुखं ज्ञेयं सस्यवृष्टिविनाशकृत्।\nकुजे त्रयोदशे ऋक्षे वक्रिते वा चतुर्दशे २९।\nबालस्यचक्रं तत्तस्मिन्सस्यवृष्टिविनाशनम्।\nपंचदशे षोडशर्क्षे वक्रे स्याद्रुधिराननम् ३०।\nदुर्भिक्षं क्षुद्भयं रोगान्करोति क्षितिनंदनः।\nअष्टादशे सप्तदशे तद्वक्रं मुशलाह्वयम् ३१।\nदुर्भिक्षं धनधान्यादिनाशने भयकृत् सदा।\nफाल्गुन्योरुदितो भौमो वैश्वदेवे प्रतीपगः ३२।\nअस्तगश्चतुरास्यार्क्षे लोकत्रयविनाशकृत्।\nउदितः श्रवणे पुष्ये वक्तृगोश्वनहानिदः ३३।\nयद्दिग्गोऽभ्युदितो भौमस्तद्दिग्भूपभयप्रदः।\nमघामध्यगतो भौमस्तत्र चैव प्रतीपगः ३४।\nअवृष्टिशस्त्रभयदः पीड्यं देवा नृपांतकृत्।\nपितृद्विदैवधातॄणां भिद्यन्ते गंडतारकाः ३५।\nदुर्भिक्षं मरणं रोगं करोति क्षितिजस्तदा।\nत्रिषूत्तरासु रोहिण्यां नैरृते श्रवणे मृगे ३६।\nअवृष्टिदश्चरन्भौमो दक्षिणे रोहिणीस्थितः।\nभूमिजः सर्वधिष्ण्यानामुदगामी शुभप्रदः ३७।\nयाम्यगोऽनिष्टफलदो भवेद्भेदकरो नृणाम्।\nविनोत्पातेन शशिनः कदाचिन्नोदयं व्रजेत् ३८।\nअनावृष्टाग्निभयकृदनर्थनृपविग्रहः।\nवसुवैष्णवविश्वेन्दुधातृभेषु चरन्बुधः ३९।\nभिनत्ति यदि तत्तारां बाधावृष्टिभयंकरः।\nआद्रा र्!दिपितृभांतेषु दृश्यते यदि चन्द्र जः ४०।\nतदा दुर्भिक्षकलहरोगानावृष्टिभीतिकृत्।\nहस्तादिषट्सु तारासु विचरन्निन्दुनंदनः ४१।\nक्षेमं सुभिक्षमारोग्यं कुरुते रोगनाशनम्।\nअहिर्बुध्न्यार्यमाग्नेययाम्यभेषु चरन्बुधः ४२।\nभिषक्तरंगवाणिज्यवृत्तीनां नाशकृत्तदा।\nपूर्वात्रयेचरन्सौम्यो योगतारां भिनत्ति चेत् ४३।\nक्षुच्छस्त्रानलचौरेभ्यो भयदः प्राणिनां तदा।\nयाम्याग्निधातृवायव्यधिष्ण्येषु प्राकृता गतिः ४४।\nरौद्रे न्दुसार्पपित्र्! येषु ज्ञेया मिश्राह्वया गतिः।\nभाग्यार्यमेज्यादितिषु संक्षिप्ता गतिरुच्यते ४५।\nगतिस्तीक्ष्णाजचरणाहिर्बुघ्न्यभाश्रिभेषुया।\nयोमातिकातिविश्वांबुमूलमत्स्यैन्यजस्य च ४६।\nघोरा गतिर्हरित्वाष्ट्रवसुवारुणभेषु च।\nइंद्रा ग्निमित्रमार्तंडभेषु पापाह्वयागतिः ४७।\nप्राकृताद्यासु गतिषु ह्युदितोऽस्तमियोपिवा।\nयावंत्येव दिनान्येष दृश्यस्तावत्यदृश्यगः ४८।\nचत्वारिंशत्क्रमात्र्त्रिशद्र वींदू भूसुतो नव।\nपंचदशैकादशभिर्दिवसैः शशिनंदनः ४९।\nप्राकृतायां गतः सौम्यः क्षेमारोग्यसुभिक्षकृत्।\nमिश्रसक्षिप्तयोर्मध्ये फलदोऽन्यासु वृष्टिदः 1.56.५०।\nवैशाखे श्रावणे पौषे आषाढेऽभ्युदितो बुधः।\nजगतां पापफलदस्त्वितरेषु शुभप्रदः ५१।\nइषोर्जमासयोः शस्त्रदुर्भिक्षाग्निभयप्रदः।\nउदितश्चंद्र जः श्रेष्ठो रजतस्फटिकोपमः ५२।\nद्विभाटजोदिमास्तस्य पंचमैकादशास्त्रिभात्।\nयन्नक्षत्रोदितो जीवस्तन्नक्षत्राख्यवत्सरः ५३।\nकार्तिको मार्गशीर्षश्च नृणां दुष्टफलप्रदः।\nशुभप्रदौ पौषमाघौ मध्यमौ फाल्गुनो मधुः ५४।\nमाधवः शुभदो ज्येष्ठो नृणां मध्यफलप्रदः।\nशुचिर्मध्यो नभः श्रेष्ठो भाद्र ः! श्रेष्ठः क्वचिन्नरः ५५।\nअतिश्रेष्ठ इषः प्रोक्तो मासानां फलमीदृशम्।\nसौम्ये भागे चरन्भानां क्षेमारोग्यसुभिक्षकृत् ५६।\nविपरीतो गुरुर्याम्ये मध्ये चरति मध्यमम्।\nपीताग्निश्यामहरितरक्तवणेगिराः क्रमात् ५७।\nव्याध्यग्निचौरशस्त्रास्त्रभयदः प्राणिनां भवेत्।\nअनावृष्टिं भूम्ननिभः करोति सुरपूजितः ५८।\nदिवादृष्टो नृपवध्यामयंवाराष्ट्रनाशनम्।\nसंवत्सरशरीरं स्यात्कृत्तिका रोहिणी तथा ५९।\nनाभिस्त्वापाठयुगलमाद्री हृत्कुसुमं मघा।\nदुर्भिक्षाग्निमरुद्भीतिः शरीरं क्रूरपीडिते ६०।\nनाभ्यां क्षुत्तृड्भयं पुष्ये सम्यङ्मूलफलक्षयः।\nहृदयेशस्य निधनं शुभं स्यात्संयुतैः शुभैः ६१।\nशस्यवृद्धिः प्रजारोग्यं युद्धं जीवात्यवर्षणम्।\nइति द्विजातिमध्यां तु गोनृपस्त्रीसुखं महत् ६२।\nनिःस्वनावृष्टिफणिभिर्वृष्टिः स्वास्थ्यं महोत्सवः।\nमहार्घमपि संपत्तिर्देशनाशोऽतिवर्षणम् ६३।\nअवैरं रोगमभयं रोगभीः सस्यवर्षणे।\nरोगो धान्यं नभोऽदृष्टिमघाद्यृक्षगते गुरौ ६४।\nसौम्यमध्यमयाम्येषु मार्गेषु वीथिकात्रयम्।\nशुक्रस्य दस्रभाज्ज्ञेयं पर्यायैश्च त्रिभिस्त्रिभिः ६५।\nनागेभैरावताश्चैव वृषभोष्ट्र्रखराह्वयाः।\nमृगांजदहनाख्याः स्युर्याम्यांता वीथयो नव ६६।\nसौम्यमार्गे च तिसृषु चरन्वीथिषु भार्गवः।\nधान्यार्थवृष्टिसस्यानां परिपूर्तिं करोति हि ६७।\nमध्मार्गे च तिसृषु सर्वमप्यधमं फलम्।\nपूर्वस्यां दिशि मेघस्तु शुभदः पितृपंचके ६८।\nस्वातित्रये पश्चिमायां तस्यां शुक्रस्तथाविधः।\nविपरीते त्वनावृष्टिर्वृष्टिकृद्बुधसंयुतः ६९।\nकृष्णाष्टम्यां चतुर्दश्याममायां च यदा सितः।\nउदयास्तमनं याति तदा जलमयी मही ७०।\nमिथः सप्तमराशिस्थौ पश्चात्प्राग्वीथिसंस्थितौ।\nगुरुशुक्रावनावृष्टिदुर्भिक्षसमरप्रदौ ७१।\nकुजज्ञजीवरविजाः शुक्रस्याग्रेसरा यदि।\nयुद्धातिवायुर्दुर्भिक्षजलनाशकरामताः ७२।\nजलमित्रार्यमाहींद्र नक्षत्रेषु सुभिक्षकृत्।\nसच्छस्त्रावृष्टिदो मूलेऽहिर्बुध्न्यांत्यभयोर्भयम् ७३।\nश्रवणानिलहस्ताद्रा र्भ!रणीभाग्यभेषु च।\nचरञ्छनैश्चरो नॄणां सुभिक्षारोग्यसस्यकृत् ७४।\nमुखे चैकं गुदे द्वे च त्रीणि के नयने द्वयम्।\nहृदये पञ्च ऋक्षाणि वामहस्ते चतुष्टयम् ७५।\nवामपादे तथा त्रीणि दक्षिणे त्रीणि भानि च।\nचत्वारि दक्षिणे हस्ते जन्मभाद्र विजस्थितिः ७६।\nरोगो लाभस्तथा हानिर्लाभः सौख्यं च बंधनम्।\nआयासः श्रेष्ठयात्रा च धनलाभः क्रमात्फलम् ७७।\nबहुधारविजस्त्वेतद्वक्रगः फलमीदृशम्।\nकरोत्येव समः साम्यं शीघ्रगेषूत्क्रमात् फलम् ७८।\nविष्णुचक्रोत्कृत्तशिराः पङ्गुः पीयूषपानतः।\nअमृत्युतां गतस्तत्र खेटत्वे परिकल्पितः ७९।\nवरणधातुरर्केन्दू तुदते सर्वपर्वणि।\nविक्षेपावनतेर्वंगाद्रा हुर्दूरगतस्तयोः ८०।\nषण्मासवृद्ध्या ग्रहणं शोधयेद्र विचंद्र योः।\nपर्वेशास्तु तथा सत्यदेवा रव्यादितः क्रमात् ८१।\nब्रह्मेन्द्विन्द्र धनाधीशवरुणाग्नियमाह्वयाः।\nपशुसस्यद्विजातीनां वृद्धिर्ब्राह्मे तु पर्वणि ८२।\nतद्वदेव फलं सौम्ये श्लेष्मपीडा च पर्वणि।\nविरोधो भूभुजां दुःखमैंद्रे सस्यविनाशनम् ८३।\nधनिनां धनहानिः स्यात्कौबेरं धान्यवर्धनम्।\nनृपाणामशिवं क्षेममितरेषां च वारुणे ८४।\nप्रवर्षणं सस्यवृद्धिः क्षेमं हौताशपर्वणि।\nअनावृष्टिः सस्यहानिर्दुर्भिक्षं याम्यपर्वणि ८५।\nवेलाहीने सस्यहानिर्नृपाणां दारुणं रणम्।\nअतिवेले पुष्पहानिर्भयं सस्यविनाशनम् ८६।\nएकस्मिन्नेव मासे तु चंद्रा र्कग्रहणं यदा।\nविरोधो धरणीशानामर्थवृष्टिविनाशनम् ८७।\nग्रस्तोदितावस्तमितौ नृपधान्यविनाशदौ।\nसर्वग्रस्ताविनेंदू तु क्षुद्व्याध्यग्निभयप्रदौ ८८।\nसौम्यायने क्षत्रविप्रानितरां हन्ति दक्षिणे।\nद्विजातीं श्चक्रमाद्धंति राहुदृष्टोरगादितः ८९।\nतथैव ग्रामभेदाः स्युर्मोक्षभेदास्तथा दश।\nनो शक्ता लक्षितुं देवाः किं पुनः प्राकृता जनाः ९०।\nआनीय खेटान्गणितांस्तेषां वारं विचिंतयेत्।\nशुभाशुभान्यैः कालस्य ग्राहयामो हि लक्षणम् ९१।\nतस्मादन्वेषणीयं तत्कालज्ञानाय धीमता।\nउत्पातरूपाः केतूनामुदयास्तमया नृणाम् ९२।\nदिव्यांतरिक्षा भौमास्ते शुभाशुभफलप्रदाः।\nयज्ञध्वजास्त्रभवनरक्षवृद्धिंगजोपमाः ९३।\nस्तम्भशूलांकुशाकारा आंतरिक्षाः प्रकीर्तिताः।\nनक्षत्रसंस्थिता दिव्या भौमा ये भूमिसंस्थिताः ९४।\nएकोऽपि भिन्नरूपः स्याज्जंतुर्नाम शुभाय वै।\nयावन्तो दिवसान्केतुर्दृश्यते विविधात्मकः ९५।\nतावान्मासैः फलं यच्छत्यष्टौ सारव्यवत्सरैः।\nये दिव्याः केतवस्तेपि शश्वज्जीवफलप्रदाः ९६।\nह्रस्वः स्निग्धः सुप्रसन्नः श्वेतकेतुः सुवृष्टिकृत्।\nक्षिप्रादस्तमयं याति दीर्घकेतुरवृष्टिकृत् ९७।\nअनिष्टदो धूमकेतुः शक्रचापसमप्रभः।\nद्वित्रिचतुःशूलरूपः स च राज्यांतकृन्मतः ९८।\nमणिहारस्तु वर्णाभा दीप्तिमंतोऽकसूनवः।\nकेतवश्चोदिताः पूर्वापरयोर्नृपहानिदाः ९९।\nवंसुकबिंबक्षितजच्छुकतुंडादिसन्निभाः।\nहुताशनोदितास्तेऽपि केतवः फलदाः स्मृताः 1.56.१००।\nभूसुता जलतैलाभा वर्तुलाः क्षुद्भयप्रदाः।\nसुभिक्षक्षेमदाः श्वेतकेतवः सोमसूनवः १०१।\nपितामहात्मजः केतुस्त्रिवर्णस्त्रिदशान्वितः।\nब्रह्मदंडाद्धूमकेतुः प्रजानामंतकृन्मतः १०२।\nएशान्यां भार्गवसुताः श्वेतरूपास्त्वनिष्टदाः।\nअनिष्टदाः पंगुसुता विशिखाः कमकाह्वयाः १०३।\nविकचाख्या गुरुसुता वेष्टा याम्ये स्थिता अपि।\nसूक्ष्माः शुक्ला बुधसुताश्चौररोगभयप्रदाः १०४।\nकुजात्मजाः कुंकुमाख्या रक्ताः शूलास्त्वनिष्टदाः।\nअग्निजा विश्वरूपाख्या अग्निवर्णाः सुखप्रदाः १०५।\nअरुणाः श्यामलाकारा अर्कपुत्राश्च पापदाः।\nशुक्रजा ऋक्षसदृशाः केतवः शुभदायकाः १०६।\nकृत्तिकासु भवो धूमकेतुर्नूनं प्रजाक्षयः।\nप्रासादवृक्षशैलेषु जातो राज्ञां विनाशकृत् १०७।\nसुभिक्षकृत्कौमुदाख्यः केतुः कुमुदसन्निभः।\nआवर्तकेतुसंध्यायां शशिरो नेष्टदायकः १०८।\nब्रह्मदेवमनोर्मानं पित्र्यं सौरं च सावनम्।\nचांद्रमार्क्षं गुरोर्मानमिति मानानि वै नव १०९।\nएतेषां नवमानानां व्यवहारोऽत्र पञ्चभिः।\nतेषां पृथक्पृथक्कार्यं वक्ष्यते व्यवहारतः ११०।\nग्रहाणां निखिलश्चारो गृह्यते सौरमानतः।\nवृष्टेर्विधानं स्त्रीगर्भः सावनेनैव गृह्यते १११।\nप्रवर्षणां समे गर्भो नाक्षत्रेण प्रगृह्यते।\nयात्रोद्वाहव्रतक्षौरे तिथिवर्षेशनिर्णयः ११२।\nपर्ववास्तूपवासादि कृत्स्नं चांद्रे ण गृह्यते।\nगृह्यते गुरुमानेन प्रभवाद्यब्दलक्षणम् ११३।\nतत्तन्मासैर्द्वादशभिस्तत्तदष्टौ भवेत्ततः।\nगुरुमध्यमचारेण षष्ट्यब्दाः प्रभवादयः ११४।\nप्रभवो विभवः शुक्लः प्रमोदोऽथ प्रजापतिः।\nअंगिराः श्रीमुखो भावो युवा धाता तथैव च ११५।\nईश्वरो बहुधान्यश्च प्रमाथी विक्रमो वृषः।\nचित्रभानुस्सुभानुश्च तारणः पार्थिवोऽव्ययः ११६।\nसर्वजित्सर्वधारी च विरोधी विकृतः खरः।\nनंदनो विजयश्चैव जयो मन्मथदुर्मुखौ ११७।\nहेमलंबो विलंबश्च विकारी शार्वरी लवः।\nशुभकृच्छोभनः क्रोधी विश्वावसुपराभवौ ११८।\nप्लवंगः कीलकः सौम्यः सामाप्तश्च विरोधकृत्।\nर्प्भावी प्रमादी च आनन्दो राक्षसोऽनलः ११९।\nपिंगलः कालयुक्तश्च सिद्धार्थो रौद्र दुर्मतीः।\nदुंदुभी रुधिरोद्गारी रक्ताक्षः क्रोधनः क्षयः १२०।\nनामतुल्यफलाः सर्वे विज्ञेयाः षष्टिवत्सराः।\nयुगं स्थात्पंचभिर्वर्षैर्युगान्येवं तु द्वादश १२१।\nतेषामीशाः क्रमाज्ज्ञेया विष्णुर्देवपुरोहितः।\nपुरंदरो लोहितश्च त्वष्टाहिर्बुध्न्यसंज्ञकः १२२।\nपितरश्च ततो विश्वे शशींद्रा ग्न्यश्विनो भगः।\nतथा युगस्य वर्षेशास्त्वग्निनेंदुविधीश्वराः १२३।\nअथाद्वेशचमूनाथसस्यपानां बलाबलम्।\nतत्कालं ग्रहचारं च सम्यग् ज्ञात्वा फलं वदेत् १२४।\nसौम्यायनं मासषट्कं मृगाद्यं भानुभुक्तितः।\nअहः सुराणां तद्रा त्रिः कर्काद्यं दक्षिणायनम् १२५।\nगृहप्रवेशवैवाहप्रतिष्ठामौंजिबन्धनम्।\nमघादौ मंगलं कर्म विधेयं चोत्तरायणे १२६।\nयाम्यायने गर्हितं च कर्म यत्नात्प्रशस्यते।\nमाघादिमासौ द्वौ द्वौ च ऋतवः शिशिरादयः १२७।\nमृगाच्छिशिरवसंतश्च ग्रीष्माः स्युश्चोत्तरायणे।\nवर्षा शरच्च हेमंतः कर्काद्वै दक्षिणायने १२८।\nचांद्रो दर्शावधिः सौरः संक्रात्या सावनो दिनैः।\nत्रिंशद्भिश्चंद्र भगणो मासो नाक्षत्रसंज्ञकः १२९।\nमधुश्च माधवः शुक्रः शुचिश्चाथ नभस्ततः।\nनभस्य इषःऊर्जश्च सहाश्चैव सहस्यकः १३०।\nतपास्तपस्य क्रमशश्चैत्रादीनां समाह्वयाः।\nयस्मिन्मासे पौर्णमासी येन धिष्ण्येन संयुता १३१।\nतन्नक्षत्राह्वयो मासः पौर्णमासी तदाह्वया।\nतत्पक्षौ दैव पित्राख्यौ शुक्लकृष्णौ तथापरे १३२।\nशुभाशुभे कर्मणि च प्रशस्तौ भवतः सदा।\nक्रमात्तिथीनां ब्रह्माग्नी विरिंचिविष्णुशैलजाः १३३।\nविनायकयमौ नागचंद्रौ स्कंदोऽकवासवौ।\nमहेन्द्र वासवौ नागदुर्गादंडधराह्वयः १३४।\nशिवविष्णू हरिरवीकामः सर्वः कलीततः।\nचन्द्र विश्वेदर्शसंज्ञतिथीशाः पितरः स्मृताः १३५।\nनंदाभद्रा जयारिक्तापूर्णाः स्युस्तिथयः पुनः।\nत्रिरावृत्त्या क्रमाज्ज्ञेया नेष्टमध्येष्टदाः सिते १३६।\nकृष्णपक्षे त्विष्टमध्यानिष्टदाः क्रमशस्तदा।\nअष्टमी द्वादशी षष्ठी चतुर्थी च चतुर्दशी १३७।\nतिथयः पक्षरंध्राख्या ह्यतिरूक्षा प्रकीर्तिताः।\nसमुद्र मनुरंध्रांकतत्त्वसंख्यास्तुनाडिकाः १३८।\nत्याज्याः स्युस्तासु तिथिषु क्रमात्पंच च सर्वदा।\nअमावास्या च नवमी हित्वा विषमसज्ञिका १३९।\nतिथयस्तुप्रशस्तास्युर्मध्यमा प्रतिपत्सिता।\nषष्ठ्यां तैलं तथाष्टम्यां मासं क्षौरं कलेस्तिथौ १४०।\nपूर्णिमादर्शयोर्नारीसेवनं परिवर्जयेत्।\nदर्शे षष्ठ्यां प्रतिपदि द्वादश्यां प्रतिपर्वसु १४१।\nनवम्यां च न कुर्वीत कदाचिद्दंतधावनम्।\nव्यतीपाते च संक्रांतावेकादश्यां च पर्वसु १४२।\nअर्कभौमदिने षष्ठ्यां नाभ्यंगो वैधृतौ तथा।\nयः करोति दशम्यां च स्नानमामलकैर्नरः १४३।\nपुत्रहानिर्भवेत्तस्य त्रयोदश्यां धनक्षयः।\nअर्थपुत्रक्षयस्तस्य द्वितीयायां न संशयः १४४।\nअमायां च नवम्यां च सप्तम्यां च कुलक्षयः।\nया पौर्णिमा दिवा चंद्र मती सानुमती स्मृता १४५।\nरात्रौ चन्द्र वती राकाप्यमावास्या तथा द्विधा।\nसिनीवाली चेंदुमती कुहूर्नेंदुमती मता १४६।\nकार्तिके शुक्लनवमी त्वादिः कृतयुगस्य च।\nत्रेतादिर्माधवे शुक्ले तृतीया पुण्यसंज्ञिता १४७।\nकृष्णापंचदशी माघे द्वापरादिरुदीरिता।\nकल्पादिः स्यात्कृष्णपक्षे नभस्यस्य त्रयोदशी १४८।\nद्वादश्यूर्जे शुक्लपक्षे नवम्यच्छेश्वयुज्यपि।\nचेत्रे भाद्र पदे चैव तृतीया शुक्लसंज्ञिता १४९।\nएकादशी सिता पौषे ह्याषाढेर्देशमीसिता।\nमाघे च सप्तमी शुक्ला नभस्ये त्वसिताष्टमी 1.56.१५०।\nश्रावणे मास्यमावास्या फाल्गुने मासि पौर्णिमा।\nआषाढें कार्तिके मासि ज्यष्ठे चैत्रे च पौर्णिमा १५१।\nमन्वादयो मानवानां श्राद्धेष्वत्यंतपुण्यदा।\nभाद्रे कृष्णत्रयोदश्यां मघामिंदुः करे रविः १५२।\nगजच्छाया तदा ज्ञेया श्राद्धे ह्यत्यंतपुण्यदा।\nएकस्मिन्वासरे तिस्रस्तिथयः स्यात्तिथिक्षयः १५३।\nतिथिर्वारत्रये त्वेका ह्यधिका द्वे च निंदिते।\nसूर्यास्तमनपर्यंतं यस्मिन्वारे तु या तिथिः १५४।\nविद्यते सा त्वखंडा स्यान्न्यूना चेत्खंडसंज्ञिता।\nतिथेः पंचदशो भागः क्रमात्प्रतिपदादयः १५५।\nक्षणसंज्ञास्तदर्द्धानि तासामर्द्धप्रमाणतः।\nरविः स्थिश्चरश्चन्द्र ः! क्रूरोवक्रोखिलो बुधः १५६।\nलघुरीज्यो मृदुः शुक्रस्तीक्ष्णो दिनकरात्मजः।\nअभ्यक्तो भानुवारे यः स नरः क्लेशवान्भवेत् १५७।\nऋक्षेशे कांतिभाग्भौमे व्याधिसौभाग्यमिंदुजे।\nजीवे नैवं सिते हानिर्मन्दे सर्वसमृद्धयः १५८।\nलंकोदयात्स्याद्वारादिस्तस्मादूर्ध्वमधोऽपिवा।\nदेशांतरस्वचरार्द्धनाडीभिरपरे भवेत् १५९।\nबलप्रदस्य खेटस्य कर्म सिद्ध्य्ति यत्कृतम्।\nतत्कर्म बलहीनस्य दुःखेनापि न सिद्ध्य्ति १६०।\nइंदुज्ञजीवशुक्राणां वासराः सर्वकर्मसु।\nफलदास्त्वितरे क्रूरे कर्मस्वभिमतप्रदाः १६१।\nरक्तवर्णो रविश्चंद्रो गौरो भौमस्तु लोहितः।\nदूर्वावर्णो बुधो जीवः पीतः श्वेतस्तु भार्गवः १६२।\nकृष्णः सौरिः स्ववारेषु स्वस्ववर्णक्रिया हिताः।\nअद्रि बाणाश्च यस्तर्कपातालवसुधाधाः १६३।\nबाणाग्निलोचनानिह्यवेदवाहुशिलीमुखाः।\nत्र्! येकाहयो नेत्रगोत्ररामाश्चंद्र रसर्तवः १६४।\nकुलिकाश्चोपकुलिका वारवेलास्तथा क्रमात्।\nप्रहरार्द्धप्रमाणास्ते विज्ञेयाः सूर्यवासरात् १६५।\nयस्मिन्वारे क्षणो वारदृष्टस्तद्वासराधिपः।\nआद्यः षष्ठो द्वितीयोऽस्मात्तत्षष्ठस्तु तृतीयकः १६६।\nषष्ठः षष्ठश्चेतरेषां कालहोराधिपाः स्मृताः।\nसार्द्धनाडीद्वयेनैव दिवा रात्रौ यथाक्रमात् १६७।\nवारप्रोक्ते कर्मकार्ये तद्ग्रहस्य क्षणेऽपि सन्।\nनक्षत्रेशाः क्रमाद्दस्रयमवह्निपितामहाः १६८।\nचंद्रे शादितिजीवाहिपितरो भगसंज्ञकः।\nअर्यमार्कत्वष्टृमरुच्छक्राग्निमित्रवासवः १६९।\nनैरृत्युदकविश्वेजगोविंदवसुतोयपाः।\nअजैकपादहिर्बुध्न्या पूषा चेति प्रकीर्तिताः १७०।\nपूर्वात्रयं मघाह्यग्निविशाखायममूलभम्।\nअधोमुखं तु नवकं भानौ तत्रविधीयते १७१।\nबिलप्रवेशगणितभूतसाधनलेखनम्।\nशिल्पकर्मकलाकूपनिक्षेपोद्धरणादि यत् १७२।\nमित्रेन्दुत्वाष्ट्रहस्तेन्द्रा दितिभांत्याश्विवायुभम्।\nतिर्यङ्मुखाख्यं नवकं भानौ तत्र विधीयते १७३।\nहलप्रवाहगमन गंत्रीपत्रगजोष्ट्रकम्।\nखरगोरथनौयानालुलायहयकर्म च १७४।\nब्रह्मविष्णुमहेशार्यशततारावसूत्तराः।\nऊद्ध्वास्यं नवकं भानां प्रोक्तमत्र विधीयते १७५।\nनृपाभिषेकमांगल्यवारणध्वजकर्म च।\nप्रासादतोरणारामप्राकाराद्यं च सिद्ध्य्ति १७६।\nस्थिरं रोहिण्युत्तराख्यं क्षिप्रं सूर्याश्विपुष्यभम्।\nसाधारणं द्विदैवत्यं वह्निभं च प्रकीर्तितम् १७७।\nवस्वदित्यंवुपुष्याणि विष्णुभं चरसंज्ञितम्।\nमृद्विंदुमित्रचित्रांत्यमुग्रं पूर्वामघात्रिकम् १७८।\nमूलाद्रा र्हीं!द्र भं तीक्ष्णं स्वनामसदृशं फलम्।\nचित्रादित्यंबुविष्ण्वंबांत्याधिमित्रवसूडुषु १७९।\nसमृगेज्येषु बालानां कर्णवेधक्रिया हिता।\nदस्रेन्द्वदितितिष्येषु करादित्रितये तथा १८०।\nगजकर्माखिलं यत्तद्विधेयं स्थिरभेषु च।\nवाजिकर्माखिलं कार्यं सूर्यवारे विशेषतः १८१।\nचित्रावरुणवैरिंचत्र्! युत्तरासु गमागमम्।\nदर्शाष्टम्यां चतुर्दश्यां पशूनां न कदाचन १८२।\nमृदुध्रुवक्षिप्रचरविशाखापितृभेषु च।\nहलप्रवाहं प्रथमं विदध्यान्मूलभे वृषैः १८३।\nहलादौ वृषनाशाय भत्रयं सूर्यमुक्तभात्।\nअग्रे वृद्ध्यै त्रयं लक्ष्म्यै सौम्यपार्श्वे च पंचकम् १८४।\nशूलत्रयेपि नवकं मरणाय च पंचकम्।\nश्रियै पुष्ट्यै त्रयं श्रेष्ठं स्याच्चक्रे लांगलाह्वये १८५।\nमृदुध्रुवक्षिप्रभेषु पितृवायुवसूडुषु।\nसमूलभेषु बीजोप्तिरत्युत्कृष्टफलप्रदा १८६।\nभवेद्भत्रितयं मूर्ध्नि धान्यनाशाय राहुभात्।\nगले त्रयं कज्जलाय वृद्ध्यै च द्वादशोदरे १८७।\nनिस्तंडुलत्वं लांगूले भवतु ष्टयभीतिदम्।\nनाभौ वह्निः पचकं यद्बजोप्ताविति चिंतयेत् १८८।\nस्थिरेष्वदितिसार्पांत्यपितृमारुतभेषु च।\nन कुर्याद्रो गमुक्तस्य स्नानमाहींदुशुक्रयोः १८९।\nउत्तरात्रयमैतेन्द्र वसुवारुणभेषु च।\nपुष्यार्कपौष्णधिष्ण्येषु नृत्यारंभः प्रशस्यते १९०।\nपूर्वार्द्धयुंजि षड्भानि पौष्णभादुदभात्ततः।\nमध्ययुंजि द्वादशर्क्षाणीन्द्र भान्नवभानि च १९१।\nपरार्द्धयुंजि क्रमशः संप्रीतिर्दम्पतेर्मिथः।\nजघन्यास्तोयपाद्रा र्!हिपवनांतकनाकपाः १९२।\nक्रमादितिद्विदैवत्या बृहत्ताराः पराः समाः।\nतासां प्रमाणघटिकास्त्रिंशन्नवतिद्यष्टयः १९३।\nक्रमादभ्युदिते चंद्रे नयत्यर्घसमानि च।\nअश्वग्रींद्वीज्यनैरृत्यत्वाष्ट्रजत्त्युराभवाः १९४।\nपितृद्विदैववस्वाख्यास्ताराः स्युः कुलसंज्ञिकाः।\nधातृज्येष्ठादितिस्वातीपौष्णार्कहरिदेवताः १९५।\nअजाह्यंत्यकभौजंगताराश्चैवाकुलाह्वयाः।\nशेषाः कुलाकुलास्तारास्तासां मध्ये कुलोडुषु १९६।\nप्रयाति यदि भूपालस्तदाप्नोति पराजयम्।\nभेषूपकुलसंज्ञेषु जयमाप्नोति निश्चितम् १९७।\nसंधिर्वापि तयोः साम्यं कुलाकुलगणोडुषु।\nअर्कार्किभौमवारे चेद्भद्रा या विषमांघ्रिभम् १९८।\nत्रिपुष्करं त्रिगुणदं द्विगुणं यमलाहिभम्।\nदद्यात्तद्दोषनाशाय गोत्रयं मूल्यमेव वा १९९।\nद्विपुष्करे द्वयं दद्यान्न दोषस्त्वृक्षभोऽपि वा।\nक्रूरविद्धो युतो वापि पुष्यो यदि बलान्विर्तः 1.56.२००।\nविना पाणिग्रहं सर्वमंगलेष्विष्टदः सदा।\nरामाग्निऋतुबाणाग्निभूवेदाग्निशरेषु च २०१।\nनेत्रबाहुशरेंद्विंदुबाहुवेदाग्निसंकराः।\nवेदनेत्राब्ध्यग्निशतबाहुनेत्ररदाः क्रमात् २०२।\nतारासंख्याश्च विज्ञेया दस्रादीनां पृथक् पृथक् ।।\nया दृश्यंते दीप्तताराः स्वगणे योगतारकाः २०३।\n<sup class=\"reference\" id=\"cite_ref-1\"><a href=\"#cite_note-1\">[१]</a></sup>वृषो वृक्षोश्चभायाम्यधिष्ण्येयमकरस्तरुः।\nउडुंबरश्चाग्निधिष्ण्ये रोहिण्यां जंबुकस्तरुः २०४</span>"
  }
]