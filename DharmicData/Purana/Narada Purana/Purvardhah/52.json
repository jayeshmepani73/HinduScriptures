[
  {
    "text": "सनंदन उवाच ।।\nअथ व्याकरणं वक्ष्ये संक्षेपात्तव नारद ।।\nसिद्धरूपप्रबंधेन मुखं वेदस्य सांप्रतम् ।। ५२-१ ।।"
  },
  {
    "text": "सुप्तिङंतं पदं विप्र सुपां सप्त विभक्तयः ।।\nस्वौजसः प्रथमा प्रोक्ता सा प्रातिपदिकात्मिका ।। ५२-२ ।।"
  },
  {
    "text": "संबोधने च लिंगादावुक्ते कर्मणि कर्तरि ।।\nअर्थवत्प्रातिपदिकं धातुप्रत्ययवर्जितम् ।। ५२-३ ।।"
  },
  {
    "text": "अमौसशो द्वितीया स्यात्तत्कर्म क्रियते च यत् ।।\nद्वितीया कर्मणि प्रोक्तान्तरांतरेण संयुते ।। ५२-४ ।।"
  },
  {
    "text": "टाभ्यांभिसस्तृतीया स्यात्करणे कर्तरीरिता ।।\nयेन क्रियते तत्करणं सः कर्ता स्यात्करोति यः ।। ५२-५ ।।"
  },
  {
    "text": "ङेभ्यांभ्यसश्चतुर्थो स्यात्संप्रदाने च कारके ।।\nयस्मै दित्सा धारयेद्वै रोचते संप्रदानकम् ।। ५२-६ ।।"
  },
  {
    "text": "पंचमी स्यान्ङसिभ्यांभ्यो ह्यपादाने च कारके ।।\nयतोऽपैति समादत्ते अपदत्ते च यं यतः ।। ५२-७ ।।"
  },
  {
    "text": "ङसोसामश्च षष्ठी स्यात्स्वामिसंबंधमुख्यके ।।\nङ्योस्सुपः सप्तमी तु स्यात्सा चाधिकरणे भवेत् ।। ५२-८ ।।"
  },
  {
    "text": "आधारे चापि विप्रेंद्र रक्षार्थानां प्रयोगतः ।।\nईप्सितं चानीप्सितं यत्तदपादानकं स्मृतम् ।। ५२-९ ।।"
  },
  {
    "text": "पंचमी पर्यणङ्योगे इतरर्तेऽन्यदिङ्मुखे ।।\nएतैर्योगे द्वितीया स्यात्कर्मप्रवचनीयकैः ।। ५२-१० ।।"
  },
  {
    "text": "लक्षणेत्थंभूतोऽभिरभागे चानुपरिप्रति ।।\nअंतरेषु सहार्थे च हीने ह्युपश्च कथ्यते ।। ५२-११ ।।"
  },
  {
    "text": "द्वितीया च चतुर्थी स्याञ्चेष्टायां गतिकर्मणि ।।\nअप्राणिषु विभक्ती द्वे मन्यकर्मण्यनादरे ।। ५२-१२ ।।"
  },
  {
    "text": "नमःस्वस्तिस्वधास्वाहालंवषड्योग ईरिता ।।\nचतुर्थी चैव तादर्थ्ये तुमर्थाद्भाववाचिनः ।। ५२-१३ ।।"
  },
  {
    "text": "तृतीया सहयोगे स्यात्कुत्सितेंऽगे विशेषणे ।।\nकाले भावे सप्तमी स्यादेतैर्योगे च षष्ठ्यपि ।। ५२-१४ ।।"
  },
  {
    "text": "स्वामीश्वरोधिपतिभिः साक्षिदायादसूतकैः ।।\nनिर्धारणे द्वे विभक्ती षष्टी हेतुप्रयोगके ।। ५२-१५ ।।"
  },
  {
    "text": "स्मृत्यर्थकर्मणि तथा करोतेः प्रतियत्नके ।।\nहिंसार्थानां प्रयोगे च कृतिकर्मणि कर्तरि ।। ५२-१६ ।"
  },
  {
    "text": "न कर्तृकर्मणोः षष्टी निष्टादिप्रतिपादिका ।।\nएता वै द्विविधा ज्ञेयाः सुबादिषु विभक्तिषु ।।\nभूवादिषु तिङतेषु लकारा दश वै स्मृताः ।। ५२-१७ ।।"
  },
  {
    "text": "तिप्त संतीति प्रथमो मध्यमः सिप्थस्थोत्तमः ।।\nमिव्वस्मसः परस्मै तु पादानां चा मपनेदम् ।। ५२-१८ ।।"
  },
  {
    "text": "त आतेंऽते प्रथमो मध्वः से आथे ध्वे तथोत्तमः ।।\nए वहे मह आदेशा ज्ञेया ह्यन्ये लिङादिषु ।। ५२-१९ ।।"
  },
  {
    "text": "नाम्नि प्रयुज्यमाने तु प्रथमः पुरुषो भवेत् ।।\nमध्यमो युष्मदि प्रोक्त उत्तमः पुरुषोऽस्मदि ।। ५२-२० ।।"
  },
  {
    "text": "भूवाद्या धातवः प्रोक्ताः सनाद्यन्तास्तथा ततः ।।\nलडीरितो वर्तमाने भूतेऽनद्यतने तथा ।। ५२-२१ ।।"
  },
  {
    "text": "मास्मयोगे च लङ् वाच्यो लोडाशिषि च धातुतः ।।\nविध्यादौ स्यादाशिषि च लिङितो द्विविधो मुने ।। ५२-२२ ।।"
  },
  {
    "text": "लिडतीते परोक्षे स्यात् श्वस्तने लुङ् भविष्यति ।।\nस्यादनद्यतने लृटू च भविष्यति तु धातुतः ।। ५२-२३ ।।"
  },
  {
    "text": "भूते लुङ् तिपस्यपौ च क्रियायां लृङ् प्रकीर्तितः ।।\nसिद्धोदाहरणं विद्धि संहितादिपुरः सरम् ।। ५२-२४ ।"
  },
  {
    "text": "दंडाग्रं च दधीदं च मधूदकं पित्रर्षभः ।।\nहोतॄकारस्तथा सेयं लांगलीषा मनीषया ।। ५२-२५ ।।"
  },
  {
    "text": "गंगोदकं तवल्कार ऋणार्णं च मुनीश्वर ।।\nशीतार्तश्च मुनिश्रेष्ट सेंद्रः सौकार इत्यपि ।। ५२-२६ ।।"
  },
  {
    "text": "वध्वासनं पित्रर्थो नायको लवणस्तथा ।।\nत आद्या विष्णवे ह्यत्र तस्मा अर्घो गुरा अधः ।। ५२-२७ ।।"
  },
  {
    "text": "हरेऽव विष्णोऽवेत्येषादसोमादप्यमी अधाः ।।\nशौरी एतौ विष्णु इमौ दुर्गे अमू नो अर्जुनः ।। ५२-२८ ।।"
  },
  {
    "text": "आ एवं च प्रकृत्यैते तिष्टंति मुनिसत्तम ।।\nषडत्र षण्मातरश्च वाक्छुरो वाग्धस्रिथा ।। ५२-२९ ।।"
  },
  {
    "text": "हरिश्शेते विभुश्चिंत्यस्तच्छेषो यञ्चरस्तंथा ।।\nप्रश्नस्त्वथ हरिष्षष्ठः कृष्णष्टीकत इत्यपि ।। ५२-३० ।।"
  },
  {
    "text": "भवान्षष्ठश्च षट् सन्तः षट्ते तल्लेप एव च ।।\nचक्रिंश्छिंधि भवाञ्छौरिर्भवाञ्शौरिरित्यपि ।। ५२-३१ ।।"
  },
  {
    "text": "सम्यङ्ङनंतोंगच्छाया कृष्णं वंदे मुनीश्वर ।।\nतेजांसि मंस्यते गङ्गा हरिश्छेत्ता मरश्शिवः ।। ५२-३२ ।।"
  },
  {
    "text": "राम ँकाम्यः कृप ँपूज्यो हरिः पूज्योऽर्च्य एव हि ।।\nरोमो दृष्टोऽबला अत्र सुप्ता इष्टा इमा यतः ।। ५२-३३ ।।"
  },
  {
    "text": "विष्णुर्नभ्यो रविरयं गी )( फलं प्रातरच्युतः ।।\nभक्तैर्वद्योऽप्यंतरात्मा भो भो एष हरिस्तथा ।।\nएष शार्ङ्गी सैष रामः संहितैवं प्रकीर्तिता ।। ५२-३४ ।।"
  },
  {
    "text": "रामेणाभिहितं करोमि सततं रामं भजे सादरम् ।।\nरामेणापहृतं समस्तदुरितं रामाय तुभ्यं नमः ।।\nरामान्मुक्तिमभीप्सिता मम सदा रामस्य दासोऽस्म्यहम् ।।\nरामे रंजत् मे मनः सुविशदं हे राम तुभ्यं नमः ।। ५२-३५ ।।"
  },
  {
    "text": "सर्व इत्यादिका गोपाः सखा चैव पतिर्हरिः ।। ५२-३६ ।।"
  },
  {
    "text": "सुश्रीर्भानुः स्वयंभूश्च कर्ता रौ गौस्तु नौरिति ।।\nअनङ्घान्गोधुग्लिट् च द्वे त्रयश्चत्वार एव च ।। ५२-३७ ।।"
  },
  {
    "text": "राजा पंथास्तथा दंडी ब्रह्महा पंच चाष्ट च ।।\nअष्टौ अयं मुने सम्राट् सविभ्रद्वपुङ्मनः ।। ५२-३८ ।।"
  },
  {
    "text": "प्रत्यङ् पुमान्महान् धीमान् विद्वान्षट् पिपठीश्च दोः ।।\nउशनासाविंमे पुंसि स्यारक्तलविरामकाः ।। ५२-३९ ।।"
  },
  {
    "text": "राधा सर्वा गतिर्गोपी स्री श्रीर्धेनुर्वधूः स्वसा ।।\nगौर्नौरुपान् दूद्यौर्गोः क्षुत् ककुप्संवित्तु वा क्वचित् ।। ५२-४० ।।"
  },
  {
    "text": "रुग्विडुद्भाः स्रियास्तपः कुलं सोमपमक्षि च ।।\nग्रामण्यंबुरवलप्वेवं कर्तृ चातिरि वातिनु ।। ५२-४१ ।।"
  },
  {
    "text": "स्वनहुच्च विमलद्यु वाश्वत्वारीदमेव च ।।\nएतद्ब्रह्माहश्च दंडी असृक्किंचित्त्यदादि च ।। ५२-४२ ।।"
  },
  {
    "text": "एतद्वे भिद्गवाक्गवाङ् गोअक् गोङ्गोक् गोङ् ।।\nतिर्यग्यकृच्छकृच्चैव ददद्भवत्पचत्तुदत् ।। ५२-४३ ।।"
  },
  {
    "text": "दीव्यद्धनुश्च पिपठीः पयोऽदःसुमुमांसि च ।।\nगुणद्रव्य क्रियायोगांस्रिलिंगांश्च कति ब्रुवे ।। ५२-४४ ।।"
  },
  {
    "text": "शुक्तः कीलालपाश्चैव शुचिश्च ग्रामणीः सुधीः ।।\nपटुः स्वयंभूः कर्ता च माता चैव व पिता च ना ।। ५२-४५ ।।"
  },
  {
    "text": "सत्यानाग्यास्तथा पुंसो मतभ्रमरदीर्घपात् ।।\nधनाकृसोमौ चागर्हस्तविर्ग्रथास्वर्णन्बहू ।। ५२-४६ ।।"
  },
  {
    "text": "रिमपव्विषाद्वजातानहो तथा सर्वं विश्वोभये चोभौ अन्यांतरेतराणि च ।। ५२-४७ ।।"
  },
  {
    "text": "उत्तरश्चोत्तमो नेमस्त्वसमोऽथ समा इषः ।।\nपूर्वोत्तरोत्तराश्चैव दक्षिणश्चोत्तराधरौ ।। ५२-४८ ।।"
  },
  {
    "text": "अपरश्चतुरोऽप्येतद्यावत्तत्किमसौ द्वयम् ।।\nयुष्मदस्मञ्च प्रथमश्चरमोल्पस्तथार्धकः ।। ५२-४९ ।।"
  },
  {
    "text": "नोरः कतिपयो द्वे च त्रयो शुद्धादयस्तथा ।।\nस्वेकाभुविरोधपरि विपर्ययश्चाव्ययास्तथा ।। ५२-५० ।।"
  },
  {
    "text": "तद्धिताश्चाप्यपत्यार्थे पांडवाः श्रैधरस्तथा ।।\nगार्ग्यो नाडायनात्रेयौ गांगेयः पैतृष्वस्रीयः ।। ५२-५१ ।।"
  },
  {
    "text": "देवतार्थे चेदमर्थे ह्यैद्रं ब्राह्मो हविर्बली ।।\nक्रियायुजोः कर्मकर्त्रोर्धैरियः कौङ्कुमं तथा ।। ५२-५२ ।।"
  },
  {
    "text": "भवाद्यर्थे तु कानीनः क्षत्रियो वैदिकः स्वकः ।।\nस्वार्थे चौरस्तु तुल्यार्थे चंद्रवन्मुखमीक्षते ।। ५२-५३ ।।"
  },
  {
    "text": "ब्राह्मणत्वं ब्राह्मणता भावे ब्राह्मण्यमेव च ।।\nगोमान्धनी च धनवानस्त्यर्थे प्रमितौ कियान् ।। ५२-५४ ।।"
  },
  {
    "text": "जातार्थे तुंदिलः श्रद्धालुरौन्नत्त्ये तु दंतुरः ।।\nस्रग्वी तपस्वी मेधावी मायाव्यस्त्यर्थ एव च ।। ५२-५५ ।।"
  },
  {
    "text": "वाचालश्चैव वाचाटो बहुकुत्सितभाषिणि ।।\nईषदपरिसमाप्तौ कल्पव्देशीय एव च ।। ५२-५६ ।।"
  },
  {
    "text": "कविकल्पः कविदेश्यः प्रकारवचने तथा ।।\nपटुजातीयः कुत्सायां वैद्यपाशः प्रशंसने ।। ५२-५७ ।।"
  },
  {
    "text": "वैद्यरूपो भूतपूर्वे मतो दृष्टचरो मुने ।।\nप्राचुर्यादिष्वन्नमयो मृण्मयः स्रीमयस्तथा ।। ५२-५८ ।।"
  },
  {
    "text": "जातार्थे लज्जितोऽत्यर्थे श्रेयाञ्छ्रेष्टश्च नारद ।।\nकृष्णतरः शुक्लतमः किम आख्यानतोऽव्ययान् ।। ५२-५९ ।।"
  },
  {
    "text": "किंतरां चैवातितरामभिह्युच्चैस्तरामपि ।।\nपरिमाणे जानुदघ्नं जानुद्वयसमित्यपि ।। ५२-६० ।।"
  },
  {
    "text": "जानुमात्रं च निर्द्धारे बहूनां च द्वयोः क्रमात् ।।\nकतमः कतरः संख्येयविशेषावधारणे ।। ५२-६१ ।।"
  },
  {
    "text": "द्वितीयश्च तृतीयश्च चतुर्थः षष्टपंचमौ ।।\nएतादशः कतिपयः कतिथः कति नारद ।। ५२-६२ ।।"
  },
  {
    "text": "विंशश्च विंशतितमस्तथा शततमादयः ।।\nद्वेधा द्वैधा द्विधा संख्या प्रकारेऽथ मुनीश्वर ।। ५२-६३ ।।"
  },
  {
    "text": "क्रियावृत्तौ पंचकृत्वो द्विस्रिर्बहुश इत्यपि ।।\nद्वितयं त्रितपं चापि संख्यायां हि द्वयं त्रयम् ।। ५२-६४ ।।"
  },
  {
    "text": "कुटीरश्च शमीरश्च शुंडारोऽल्पार्थके मतः ।।\nत्रैणः पौष्णस्तुंडिभश्च वृंदारककृषीवलौ ।। ५२-६५ ।।"
  },
  {
    "text": "मलिनो विकटो गोमी भौरिकीविधमुत्कटम् ।।\nअवटीटोवनाटे निबिडं चेक्षुशाकिनम् ।। ५२-६६ ।।"
  },
  {
    "text": "निबिरीसमेषुकारी वित्तोविद्याञ्चणस्तथा ।।\nविद्याथुंचुर्बहुतिथं पर्वतः शृंगिणस्तथा ।। ५२-६७ ।।"
  },
  {
    "text": "स्वामी विषमरूप्यं चोपत्यकाधित्यका तथा ।।\nचिल्लश्च चिपिटं चिक्वं वातूलः कुतपस्तथा ।। ५२-६८ ।।"
  },
  {
    "text": "वल्लश्व हिमेलुश्च कहोडश्चोपडस्ततः ।।\nऊर्णायुश्च मरूतश्चैकाकी चर्मण्वती तथा ।। ५२-६९ ।।"
  },
  {
    "text": "ज्योत्स्ना तमिस्राऽष्टीवच्च कक्षीवद्य्रर्मण्वती ।।\nआसंदी वञ्च चक्रीवत्तूष्णीकां जल्पतक्यपि ।। ५२-७० ।।"
  },
  {
    "text": "कंभश्च कंयुः कंवश्च नारदकेतिः कंतुः कंतकंपौ शंवस्तथैव च ।।\nशंतः शंतिः शंयशंतौ शंयोहंयुः शुभंयुवत् ।। ५२-७१ ।।"
  },
  {
    "text": "भवति बगभूव भविता भविष्यति भवत्वभवद्भघवेच्चापि ।। ५२-७२ ।।"
  },
  {
    "text": "भूयादभूदभविष्यल्लादावेतानि रूपाणि ।।\nअत्ति जघासात्तात्स्यत्यत्त्वाददद्याद्द्विरघसदात्स्यत् ।। ५२-७३ ।।"
  },
  {
    "text": "जुहितो जुहाव जुहवांचकार होता होष्यति जुहोतु ।।\nअजुहोज्जुहुयाद्धूयादहौषीदहोष्यद्दीव्यति ।।\nदिदेव देविता देविष्यति च अदीव्यद्दीव्येद्दीव्याद्वै ।। ५२-७४ ।।"
  },
  {
    "text": "अदेवीददेवीष्यत्सुनोति सुषाव सोता सोष्यति वै ।।\nसुनोत्वसुनोत्सुनुयात्सूयादशावीदसोष्युत्तुदति च ।। ५२-७५ ।।"
  },
  {
    "text": "तुतोद तोत्ता तोत्स्यति तुदत्वतुदत्तुदेत्तुद्याद्धि ।।\nअतौत्सीदतोत्स्यदिति च रुणद्धि रूरोध रोद्धा रोत्स्यति वै ।। ५२-७६ ।।"
  },
  {
    "text": "रुणद्धु अरुणद्रुध्यादरौत्सीदारोत्स्यञ्च ।।\nतनोति ततान तनिता तनिष्यति तनोत्वतनोत्तनुयाद्धि ।। ५२-७७ ।।"
  },
  {
    "text": "अतनीञ्चातानीदतनिष्यत्क्रीणाति चिक्राय क्रेता क्रेष्यति क्रीणात्विति च ।।\nअक्रीणात्क्रीणात्क्रीणीयात्क्रीयादक्रैषीदक्रेष्यञ्चोरयति चोरयामास चोरयिता चोरयिष्यति चोरयतु ।। ५२-७८ ।।"
  },
  {
    "text": "अचोरयञ्चोरयेच्चोर्यात् अचूचुरदचोरिष्यदित्येवं दश वै गणाः ।।\nप्रयोजके भावयति सनीच्छायां बुभूषति ।।\nक्रियासमभिहारे तु पंडितो बोभूयते मुने ।। ५२-७९ ।।"
  },
  {
    "text": "तथा यङ्लुकि बोभवीति च पठ्यते ।।\nपुत्रीयतीत्यात्मनीच्छायां तथाचारेऽपि नारद ।।\nअनुदात्तञितो धातोः क्रियाविनिमये तथा ।। ५२-८० ।।"
  },
  {
    "text": "निविशादेस्तथा विप्र विजानीह्यात्मनेपदम् ।।\nपरस्मैपदमाख्यातं शेषात्कर्तारि शाब्दिकैः ।। ५२-८१ ।।"
  },
  {
    "text": "ञित्स्वरितेतश्च उभे यक्च स्याद्भावकर्मणोः ।।\nसौकर्यातिशयं चैव यदाद्योतयितुं मुने ।। ५२-८२ ।।"
  },
  {
    "text": "विवक्ष्यते न व्यापारो लक्ष्ये कर्तुस्तदापरे ।।\nलभंते कर्तृते पश्य पच्यते ह्योदनः स्वयम् ।। ५२-८३ ।।"
  },
  {
    "text": "साधु वासिश्छिनत्त्येवं स्थाली पचति वै मुने ।।\nधातोः सकर्मकाद्भावे कर्मण्यपि लप्रत्ययाः ।। ५२-८४ ।।"
  },
  {
    "text": "तस्मै वाकर्मकाद्विप्र भावे कर्तरि कीर्तितः ।।\nफलव्यापरयोरेकनिष्टतायामकर्मकः ।। ५२-८५ ।।"
  },
  {
    "text": "धातुस्तयोर्द्धर्मिभेदे सकर्मक उदाहृतः ।।\nगौणे कर्मणि द्रुह्यादेः प्रधाने नीहृकृष्वहाम् ।। ५२-८६ ।।"
  },
  {
    "text": "बुद्धिभक्षार्थयोः शब्दकर्मकाणां निजेच्छया ।।\nप्रयोज्य कर्मण्यन्येषां ण्यंतानां लादयो मताः ।। ५२-८७ ।।"
  },
  {
    "text": "फलव्यापारयोर्द्धातुराश्रये तु तिङः स्मृताः ।।\nफले प्रधानं व्यापारस्तिङ्र्थस्तु विशेषणम् ।। ५२-८८ ।।"
  },
  {
    "text": "एधितव्यमेधनीयमिति कृत्ये निदर्शनम् ।।\nभावे कर्मणि कृत्याः स्युः कृतः कर्तरि कीर्तिताः ।। ५२-८९ ।।"
  },
  {
    "text": "कर्ता कारक इत्याद्या भूते भूतादि कीर्तितम् ।।\nगम्यादिगम्ये निर्दिष्टं शेषमद्यतने मतम् ।। ५२-९० ।।"
  },
  {
    "text": "अधिस्रीत्यव्ययीभावे यथाशक्ति च कीर्तितम् ।।\nरामाश्रितस्तत्पुरुषे धान्यार्थो यूपदारु च ।। ५२-९१ ।।"
  },
  {
    "text": "व्याघ्रभी राजपुरुषोऽक्षशौंडो द्विगुरुच्यते ।।\nपंचगवं दशग्रामी त्रिफलेति तु रूढितः ।। ५२-९२ ।।"
  },
  {
    "text": "नीलोत्पलं महाषष्टी तुल्यार्थे कर्मधारयः ।।\nअब्राह्मणो न ञि प्रोक्तः कुंभकारादिकः कृता ।। ५२-९३ ।।"
  },
  {
    "text": "अन्यार्थे तु बहुव्रीहौ ग्रामः प्राप्तोदको द्विज ।।\nपंचगू रूपवद्भार्यो मध्याह्नः ससुतादिकः ।। ५२-९४ ।।"
  },
  {
    "text": "समुच्चये गुरुं चेशं भजस्वान्वाचये त्वट ।।  च द्वयोः क्रमात् ।।\nभिक्षामानय गां चापि वाक्यमेवानयोर्भवेत् ।। ५२-९५ ।।"
  },
  {
    "text": "इतरेतरयोगे तु रामकृष्णौ समाहृतौ ।।\nरामकृष्णं द्विज द्वै द्वै ब्रह्म चैकमुपास्यते ।। ५२-९६ ।।"
  },
  {
    "text": "इति श्रीबृहन्नारदीयपुराणे पूर्वभागे बृहदुपाख्याने द्वितीयपादे व्याकरणनिरूपणं नाम द्विपञ्चाशत्तमोऽध्यायः ।।"
  }
]