[
  {
    "text": "<span style=\"font-size: 14pt; line-height: 200%\"> सनक उवाच ॥\nअन्यद्व्रतं प्रवक्ष्यामि ध्वजारोपणसंज्ञितम् ॥\nसर्वपापहरं पुण्यं विष्णुप्रीणनकारणम् ॥ १९-१ ॥\nयः कुर्याद्विष्णुभवने ध्वजारोपणमुत्तमम् ॥\nसंपूज्यते विग्निञ्च्याद्यैः किमन्यैर्बहुभाषितैः ॥ १९-२ ॥\nहेमभारसहस्त्रं तु यो ददाति कुटुम्बिने ॥\nतत्फलं तुल्यमात्रं स्याद्धूजारोपणकर्मणः ॥ १९-३ ॥\nध्वजारोपणतुल्यं स्याद्गङ्गास्नानमनुत्तमम् ॥\nअथवा तुलसिसेवा शिवलिङ्गप्रपूजनम् ॥ १९-४ ॥\nअहोऽपूर्वमहोऽपूर्वमहोऽपूर्वमिदं द्विज ॥\nसर्वपाप हरं कर्म ध्वजागोपणसंज्ञितम् ॥ १९-५ ॥\nसन्ति वै यानि कार्याणि ध्वजारोपणकर्मणि ॥\nतानि सर्वाणि वक्ष्यामि श्रृणुष्व गदतो मम ॥ १९-६ ॥\nकार्तिकस्य सिते पक्षे दशम्यां प्रयतो नरः ॥\nस्नानं कुर्यात्प्रयत्नेन दन्तधावनपूर्वकम् ॥ १९-७ ॥\nएकाशी ब्रह्मचारी च स्वपेन्नारायणं स्मरन् ॥\nधौताम्बरधरः शुद्धो विप्रो नारायणाग्रतः ॥ १९-८ ॥\nततः प्रातः समुत्थाय स्नात्वाचम्य यथाविधि ॥\nनित्यकर्माणि निर्वर्त्य पश्चाद्विष्णुं समर्चयेत् ॥ १९-९ ॥\nचतुर्भिर्ब्राह्मणैः सार्ध्दं कृत्वा च स्वस्तिवाचनम् ॥\nनान्दीश्राद्धं प्रकुर्वीत ध्वजारोपणकर्मणि ॥ १९-१० ॥\nध्वजस्तम्भो च गायत्र्या प्रोक्षयेद्वस्त्रसंयुतौ ॥\nसूर्यं च वैनतेयं च हिमांशुं तत्परोऽर्चयेत् ॥ १९-११ ॥\nधातारं च विधातारं पूजयेद्धजदण्डके ॥\nहरिद्राक्षतगन्धाद्यैः शुक्लपुष्पैर्विशेषतः ॥ १९-१२ ॥\nततो गोचर्ममात्रघं तु स्थण्डिलं चोपलिप्य वै ॥\nआधायान्गिं स्वगृह्योत्त्या ह्याज्यभागादिकं क्रमात् ॥ १९-१३ ॥\nजुहुयात्पायसं चैव साज्यमष्टोत्तरं शतम् ॥\nप्रथमं पौरुषं सूक्तं विष्णोर्नुकमिरावतीम् ॥ १९-१४ ॥\nततश्च वैनतेयाय स्वाहेत्यष्टाहुतीस्तथा ॥\nसोमो धेनुमुदुत्यं च जुहुयाच्च ततो द्विज ॥ १९-१५ ॥\nसौरमन्त्राञ्जपेत्तत्र शान्तिसूत्कानि शक्तितः ॥\nरात्रौ जागरणं कुर्यादुपकण्ठं हरेः शुचुः ॥ १९-१६ ॥\nततः प्रातः समुत्थाय नित्यकर्म समाप्य च ॥\nगन्धपुष्पादिभिर्देवमर्चयेत्पूर्ववत्क्रमात् ॥ १९-१७ ॥\nततो मङ्गलवाद्यैश्च सूक्तपाठैश्च शौभनम् ॥\nनृत्यैश्च रतोत्रपठनैर्नयेद्विष्णवालये ध्वजम् ॥ १९-१८ ॥\nदेवस्य द्वारदेशे वा शिखरे वा मुदान्वितः ॥\nसुस्थिरं स्थापयेद्विप्र ध्वजं सस्तम्भसंयुतम् ॥ १९-१९ ॥\nगन्धपुष्पाघक्षतैर्द्देवं धूपदीपैर्मनोहरैः ॥\nभक्षयभोज्यादिसंयुक्तैर्नैवेद्यैश्च हरिं यजेत् ॥ १९-२० ॥\nएवं देवालये स्थाप्य शोभनं ध्वजमुत्तमम् ॥\nप्रदक्षिणमनुव्रज्य स्तोत्रमेतदुदूरयेत् ॥ १९-२१ ॥\nनमस्ते पुण्डरीकाक्ष नमस्ते विश्वभावन ॥\nनमस्तेऽस्तु हृषीकेश महापुरुष पूर्वज ॥ १९-२२ ॥\nयेनेदमखिलं जातं यत्र सर्वं प्रतिष्टितम् ॥\nलयमेष्यति यत्रैवं तं प्रपन्नोऽस्मि केशवम् ॥ १९-२३ ॥\nन जानन्ति परं भावं यस्य ब्रह्यादयः सुराः ॥\nयोगिनोयं न पश्यन्ति तं वन्दं ज्ञानरुपिणम् ॥ १९-२४ ॥\nअन्तरिक्षंतु यन्नाभिर्द्यौर्मूर्द्धा यस्य चैव हि ॥\nपादोऽभूद्यस्य पृथिवी तं वन्दे विश्वरुपिणम् ॥ १९-२५ ॥\nयस्य श्रोत्रे दिशः सर्वा यच्चक्षुर्दिनकृच्छशी ॥\nऋक्सामयजुषी येन तं वन्दे ब्रह्ररुपिणम् ॥ १९-२६ ॥\nयन्मुखाद्वाह्मणा जाता यद्वाहोरभवन्नृपाः ॥\nवैश्या यस्योरुतो जाताः पद्भ्यां शूद्रो व्यजायत ॥ १९-२७ ॥\nमायासङ्गममात्रेण वदन्ति पुरुषं त्वजम् ॥\nस्वभावविमलं शुद्धं निर्विकारं निरञ्जनम् ॥ १९-२८ ॥\nक्षीरब्धि शायिनं देवमनन्तमपराजितम् ॥\nसद्भक्तवत्सलं विष्णुं भक्तिगम्यं नमाम्यहम् ॥ १९-२९ ॥\nपृथिव्यादीनि भूतानि तन्मात्राणींन्द्रियाणि च ॥\nसूक्ष्मासूक्ष्माणि येनासंस्तं वन्दे सर्वतोमुखम् ॥ १९-३० ॥\nयद्ब्रह्म परमं धाम सर्वलोकोत्तमोत्तमम् ॥\nनिर्गुणं परमं सूक्ष्मं प्रणतोऽस्ति पुनः पुनः ॥ १९-३१ ॥\nअविकारमजं शुद्धं सर्वतोबाहुमीश्वरम् ।.\nयमामनन्ति योगीन्द्राः सर्वकारणकारणम् ॥ १९-३२ ॥\nयो देवः  सर्वभूतानामन्तरात्मा जगन्मयः ॥\nनिर्गुणः परमात्मा च स मे विष्णुः प्रसीदतु ॥ १९-३३ ॥\nहृदयस्थोऽपि दूरस्थो मायया मोहितात्मनाम् ॥\nज्ञानिनां सर्वगो यस्तु स मे विष्णुः प्रसीदतु ॥ १९-३४ ॥\nचतुर्भिश्च चतुर्भिश्च द्वाभ्यां पञ्चभिरेव च ॥\nहूयते च पुनर्द्वाभ्यां स मे विष्णुः प्रसीदतु ॥ १९-३५ ॥\nज्ञानिनां कर्मिणां चैव तथा भक्तिमतां नृणाम् ॥\nगतिदाता विश्वमृग्यः स मे विष्णुः प्रसीदतु ॥ १९-३६ ॥\nजगद्धितार्थं ये देहा ध्रियन्ते लीलया हरेः ॥\nतानर्चयन्ति विबुधाः स मे विष्णुः प्रसीदतु ॥ १९-३७ ॥\nयमामनन्ति वै सन्तः सच्चिदानन्दविग्रहम् ॥\nनिर्गुणं च गुणाधारं स मे विष्णुः प्रसीदतु ॥ १९-३८ ॥\nइति स्तुत्वा नमेद्विष्णुं ब्राह्मणांश्च प्रपूजयेत् ॥\nआचार्यं पूजयेत्पश्चाद्दक्षिणाच्छादनादिभिः ॥ १९-३९ ॥\nब्राह्मणान्भोजयेच्छक्त्या भक्ति भावसमन्वितः ॥\nपुत्रमित्रकलत्राद्यैः स्वयं च सह बन्धुभिः ॥ १९-४० ॥\nकुर्वीत पारणं विप्र नारायणपरायणः ॥\nयस्त्वेतत्कर्म कुर्वीत ध्वजारोपणमुत्तमम् ॥\nतस्य पुण्यफलं वक्ष्ये श्रृणुष्व सुसमाहितः ॥ १९-४१ ॥\nपटो ध्वजस्य विप्रेन्द्र यावच्चलति वायुना ॥\nतावन्ति पापजालानि नश्यन्त्येव न संशयः ॥ १९-४२ ॥\nमहापातकयुक्तो वा युक्तो वा सर्वपातकैः ॥\nध्वजं विष्णुगृहे कृत्वा मुच्यते सर्वपातकैः ॥ १९-४३ ॥\nयावद्दिनानि तिष्टेत ध्वजो विष्णुगृहे द्विज ॥\nतावद्युगसहस्त्राणि हरिसारुप्यमश्नुते ॥ १९-४४ ॥\nआरोपितं ध्वजं दृष्ट्वा येऽभिनन्दन्ति धार्मिकाः ॥\nतेऽपि सर्वे प्रमुच्यन्ते महापातककोटिभिः ॥ १९-४५ ॥\nआरोपितो ध्वजो विष्णुगृहे धुन्वन्पटं स्वकम् ॥\nकर्तुः सर्वाणि पापानि धुनोति निमिषार्द्धतः ॥ १९-४६ ॥\nयस्त्वारोप्य गृहे विष्णोर्ध्वजं नित्यमुपाचरेत् ॥\nस देवयानेन दिवं यातीव सुमतिर्नृपः ॥ १९-४७ ॥\nइति श्रीबृहन्नारदीयपुराणे पूर्वभागे प्रथमपादे व्रताख्याने ध्वजारोपणन्‌नामैकोनविंशोऽध्यायः ॥\n</span>"
  }
]