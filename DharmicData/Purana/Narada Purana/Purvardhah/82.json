[
  {
    "text": "सनत्कुमार उवाच ।।\nकिं त्वं नारद जानासि पूर्वजन्मनि यत्त्वया ।।\nप्राप्तं भगवतः साक्षाच्छूलिनो युगलात्मकम् ।। ८२-१ ।।"
  },
  {
    "text": "कृष्णमंत्ररहस्यं च स्मर विस्मृतिमागतम् ।।"
  },
  {
    "text": "सूत उवाच ।।\nइत्युक्तो नारदो विप्राः कुमारेण तु धीमता ।। ८२-२ ।।"
  },
  {
    "text": "ध्याने विवेदाशु चिरं चरितं पूर्वजन्मनः ।।\nततश्चिरं ध्यानपरो नारदो भगवत्प्रियः ।। ८२-३ ।।"
  },
  {
    "text": "ज्ञात्वा सर्वं सुवृत्तांतं सुप्रसन्नाननोऽब्रवीत् ।।\nभगवन्सर्ववृत्तांतः पूर्वकल्पसमुद्बवः ।। ८२-४ ।।"
  },
  {
    "text": "मम स्मृतिमनुप्राप्तो विना युगललंभनम् ।।\nतच्छ्रुत्वा वचनं तस्य नारदस्य महात्मनः ।। ८२-५ ।।"
  },
  {
    "text": "सनत्कुमारो भगवान् व्याजहार यथातथम् ।।"
  },
  {
    "text": "सनत्कुमार उवाच ।।\nश्रृणु विप्र प्रवक्ष्यामि यस्मिञ्जन्मनि शूलिनः ।। ८२-६ ।।"
  },
  {
    "text": "प्राप्तं कृष्णरहस्यं वै सावधानो भवाधुना ।।\nअस्मात्सारस्वतात्कल्पात्पूर्वस्मिन्पंचविंशके ।। ८२-७ ।।"
  },
  {
    "text": "कल्पे त्वं काश्यपो जातो नारदो नाम नामतः ।।\nतत्रैकदा त्वं कैलासं प्राप्तः कृष्णस्य योगिनः ।। ८२-८ ।।"
  },
  {
    "text": "संप्रष्टुं परमं तत्वं शिवं कैलासवासिनम् ।।\nत्वया पृष्टो महादेवो रहस्यं स्वप्रकाशितम् ।। ८२-९ ।।"
  },
  {
    "text": "कथयामास तत्वेन नित्यलीलानुगं हरेः ।।\nततस्तदन्ते तु पुनस्त्वया विज्ञापितो हरः ।। ८२-१० ।।"
  },
  {
    "text": "नित्यां लीलां हरेर्द्रष्टुं ततः प्राह सदाशिवः ।।\nगोपीजनपदस्यांते वल्लभेति पदं ततः ।। ८२-११ ।।"
  },
  {
    "text": "चरणाच्छरणं पश्चात्प्रपद्ये इति वै मनुः ।।\nमंत्रस्यास्य ऋषिः प्रोक्तो सुरभिश्छंद एव च ।। ८१-१२ ।।"
  },
  {
    "text": "गायत्री देवता चास्य बल्लवीवल्लभो विभुः ।।\nप्रपन्नोऽस्मीति तद्भक्तौ विनियोग उदाहृतः ।। ८२-१३ ।।"
  },
  {
    "text": "नास्य सिद्धादिकं विप्र शोधनं न्यासकल्पनम् ।।\nकेवलं चिंतनं सद्यो नित्यलीलाप्रकाशकम् ।। ८२-१४ ।।"
  },
  {
    "text": "आभ्यंतरस्य धर्मस्य साधनं वच्मि सांप्रतम् ।। ८२-१५ ।।"
  },
  {
    "text": "संगृह्य मन्त्रं गुरुभक्तियुक्तो विचिंत्य सर्वं मनसा तदीहितम् ।।\nकृपां तदीयां निजधर्मसंस्थो विभावयन्नात्मनि तोषयेद्गुरुम् ।। ८२-१६ ।।"
  },
  {
    "text": "सताः शिक्षेत वै धर्मांन्प्रपन्नानां भयापहान् ।।\nऐहिकामुष्मिकीचिंताविधुरान् सिद्धिदायकान् ।। ८२-१७ ।।"
  },
  {
    "text": "स्वेष्टदेवधिया नित्यं तोषयेद्वैष्णवांस्तथा ।।\nभर्त्सनादिकमेतेषां न कदाचिद्विचिंतयेत् ।। ८२-१८ ।।"
  },
  {
    "text": "पूर्वकर्मवशाद्भव्यमैहिकं भोग्यमेव च ।।\nआयुष्यकं तथा कृष्णः स्वयमेव करिष्यति ।। ८२-१९ ।।"
  },
  {
    "text": "श्रीकृष्णं नित्यलीलास्थं चिंतयेत्स्वधियानिशम् ।।\nश्रीमदर्चावतारेण कृष्णं परिचरेत्सदा ।। ८२-२० ।।"
  },
  {
    "text": "अनन्यचिंतनीयोऽसौ प्रपन्नैः शरणार्थिभिः ।।\nस्थेयं च देहगेहादावुदासीनतया बुधैः ।। ८२-२१ ।।"
  },
  {
    "text": "गुरोरवज्ञां साधूनां निंदां भेदं हरे हरौ ।।\nवेदनिंदां हरेंर्नामबलात्पापसमीहनम् ।। ८२-२२ ।।"
  },
  {
    "text": "अर्थवादं हरे र्नाम्नि पाषंडं नामसंग्रहे ।।\nअलसे नास्तिके चैव हरिनामोपदेशनम् ।। ८२-२३ ।।"
  },
  {
    "text": "नामविस्मरणं चापि नाम्न्यनादरमेव च ।।\nसंत्यजेद् दूरतो वत्स दोषानेतान्सुदारुणान् ।। ८२-२४ ।।"
  },
  {
    "text": "प्रपन्नोऽस्मीति सततं चिंतयेद्धृद्गतं हरिम् ।।\nस एव पालनं नित्यं करिष्यति ममेति च ।। ८२-२५ ।।"
  },
  {
    "text": "तवास्मि राधिकानाथ कर्मणा मनसा गिरा ।।\nकृष्णकांतेति चैवास्मि युवामेव गतिर्मम ।। ८२-२६ ।।"
  },
  {
    "text": "दासाः सखायः पितरः प्रेयस्यश्च हरेरिह ।।\nसर्वे नित्या मुनिश्रेष्ठ चिंतनीया महात्मभिः ।। ८२-२७ ।।"
  },
  {
    "text": "गमनागमने नित्यकरोति वनगोष्टयोः ।।\nगोचारणं वयस्यैश्च विनासुरविघातनम् ।। ८२-२८ ।।"
  },
  {
    "text": "सखायो द्वादशाख्याता हरेः श्रीदामपूर्वकाः ।।\nराधिकायाः सुशीलाद्याः सख्यो द्वात्रिंशदीरिताः ।। ८२-२९ ।।"
  },
  {
    "text": "आत्मानं चिंतयेद्वत्स तासां मध्ये मनोरमाम् ।।\nरूपयौवनसंपन्नां किशोरीं च स्वलंकृताम् ।। ८२-३० ।।"
  },
  {
    "text": "नानाशिल्पकलाभिज्ञां कृष्णभोगानुरूपिणीम् ।।\nतत्सेवनसुखाह्लादभावेनातिसुनिर्वृताम् ।। ८२-३१ ।।"
  },
  {
    "text": "ब्राह्मं मुहूर्तमारभ्य यावदर्धनिशा भवेत् ।।\nतावत्परिचरेत्तौ तु यथाकालानुसेवया ।। ८२-३२ ।।"
  },
  {
    "text": "सहस्रं च तयोर्न्नाम्नां पठेन्नित्यं समाहितः ।।\nएतसाधनमुद्दिष्टं प्रपन्नानां मुनीश्वर ।। ८२-३३ ।।"
  },
  {
    "text": "नाख्येयं कस्यचित्तुभ्यं मया तत्त्वं प्रकाशितम् ।।"
  },
  {
    "text": "सनत्कुमार उवाच ।।\nततस्त्वं नारद पुनः पृष्टवान्वै सदाशिवम् ।। ८२-३४ ।।"
  },
  {
    "text": "नाम्नां सहस्रं तच्चापि प्रोक्तवां स्तच्छृणुष्व मे ।।\nध्यात्वा वृंदावने रम्ये यमुनातीरसंगतम् ।। ८२-३५ ।।"
  },
  {
    "text": "कल्पवृक्षं समाश्रित्य तिष्ठंतं राधिकायुतम् ।।\nपठेन्नामसहस्रं तु युगलाख्यं महामुने ।। ८२-३६ ।।"
  },
  {
    "text": "देवकीनंदनः शौरिर्वासुदेवो बलानुजः ।।\nगदाग्रजः कंसमोहः कंससेवकमोहनः ।। ८२-३७ ।।"
  },
  {
    "text": "भिन्नर्गलः भिन्नलोहः पितृबाह्यः पितृस्तुतः ।।\nमातृस्तुतः शिवध्येयो यमुनाजलभेदनः ।। ८२-३८ ।।"
  },
  {
    "text": "व्रजवासी व्रजानंदी नंदबालो दयानिधिः ।।\nलीलाबालः पद्मनेत्रो गोकुलोत्सव ईश्वरः ।। ८२-३९ ।।"
  },
  {
    "text": "गोपिकानंदनः कृष्णो गोपानंदः सतां गतिः ।।\nबकप्राणहरो विष्णुर्बकमुक्तिप्रदो हरिः ।। ८२-४० ।।"
  },
  {
    "text": "बलदोलाशयशयः श्यामलः सर्वसुंदरः ।।\nपद्मनाभो हृषीकेशः क्रीडामनुजबालकः ।। ८२-४१ ।।"
  },
  {
    "text": "लीलाविध्वस्तशकटो वेदमंत्राभिषेचितः ।\nयशोदानंदनः कांतो मुनिकोटिनिषेवितः ।। ८२-४२ ।।"
  },
  {
    "text": "नित्यं मधुवनावासी वैकुंठः संभवः क्रतुः ।।\nरमापतिर्यदुपतिर्मुरारिर्मधुसूदनः ।। ८२-४३ ।।"
  },
  {
    "text": "माधवो मानहारी च श्रीपतिर्भूधरः प्रभुः ।।\nबृहद्वनमहालीलो नंदसूनुर्महासनः ।। ८२-४४ ।।"
  },
  {
    "text": "तृणावर्तप्राणहारी यशोदाविस्मयप्रदः ।।\nत्रैलोक्यवक्त्रः पद्माक्षः पद्महस्तः प्रियंकरः ।। ८२-४५ ।।"
  },
  {
    "text": "ब्रह्मण्यो धर्मगोप्ता च भूपतिः श्रीधरः स्वराट् ।।\nअजाध्यक्षः शिवाध्यक्षो धर्माध्यक्षो महेश्वरः ।। ८२-४६ ।।"
  },
  {
    "text": "वेदांतवेद्यो ब्रह्मस्थः प्रजापतिरमोघदृक् ।\nगोपीकरावलंबी च गोपबालकसुप्रियः ।। ८२-४७ ।।"
  },
  {
    "text": "बालानुयीयी बलवान् श्रीदामप्रिय आत्मवान् ।।\nगोपीगृहांगणरतिर्भद्रः सुश्लोकमंगलः ।। ८२-४८ ।।"
  },
  {
    "text": "नवनीतहरो बालो नवनीतप्रियाशनः ।।\nबालवृन्दी मर्कवृंदी चकिताक्षः पलायितः ।। ८२-४९ ।।"
  },
  {
    "text": "यशोदातर्जितः कंपी मायारुदितशोभनः ।।\nदामोदरोऽप्रमेयात्मा दयालुर्भक्तवत्सलः ।। ८२-५० ।।"
  },
  {
    "text": "सुबद्धोलूखले नम्रशिरा गोपीकदर्थितः ।।\nवृक्षभंगी शोकभंगी धनदात्मजमोक्षणः ।। ८२-५१ ।।"
  },
  {
    "text": "देवर्षिवचनश्लाघी भक्तवात्सल्यसागरः ।।\nव्रजकोलाहलकरो व्रजानदविवर्द्धनः ।। ८२-५२ ।।"
  },
  {
    "text": "गोपात्मा प्रेरकः साक्षी वृंदावननिवासकृत् ।।\nवत्सपालो वत्सपतिर्गोपदारकमंडनः ।। ८२-५३ ।।"
  },
  {
    "text": "बालक्रीडो बालरतिर्बालकः कनकांगदी ।।\nपीताम्बरो हेममाली मणिमुक्ताविभूषणः ।। ८२-५४ ।।"
  },
  {
    "text": "किंकिणीकटकी सूत्री नूपुरी मुद्रि कान्वितः ।।\nवत्सासुरपतिध्वंसी बकासुरविनाशनः ।। ८२-५५ ।।"
  },
  {
    "text": "अघासुरविनाशी च विनिद्रीकृतबालकः ।।\nआद्य आत्मप्रदः संगी यमुनातीरभोजनः ।। ८२-५६ ।।"
  },
  {
    "text": "गोपालमंडलीमध्यः सर्वगोपालभूषणः ।।\nकृतहस्ततलग्रासो व्यंजनाश्रितशाखिकः ।। ८२-५७ ।।"
  },
  {
    "text": "कृतबाहुश्रृंगयष्टिगुंजालंकृतकंठकः ।।\nमयूरपिच्छमुकुटो वनमालाविभूषितः ।। ८२-५८ ।।"
  },
  {
    "text": "गैरिकाचित्रितवपुर्नवमेघवपुः स्मरः ।।\nकोटिकंदर्पलावण्यो लसन्मकरकुंडलः ।। ८२-५९ ।।"
  },
  {
    "text": "आजानुबाहुर्भगवान्निद्रारहितलोचनः ।।\nकोटिसागरगाभीर्यः कालकालः सदाशिवः ।। ८२-६० ।।"
  },
  {
    "text": "विरंचिमोहनवपुर्गोपवत्सवपुर्द्धरः ।।\nब्रह्मांडकोटिजनको ब्रह्ममोहविनाशकः ।। ८२-६१ ।।"
  },
  {
    "text": "ब्रह्मा ब्रह्मेडितः स्वामी शक्रदर्पादिनाशनः ।।\nगिरिपूजोपदेष्टा च धृतगोवर्द्धनाचलः ।। ८२-६२ ।।"
  },
  {
    "text": "पुरंदरेडितः पूज्यः कामधेनुप्रपूजितः ।।\nसर्वतीर्थाभिषिक्तश्च गोविंदो गोपरक्षकः ।। ८२-६३ ।।"
  },
  {
    "text": "कालियार्तिकरः क्रूरो नागपत्नीडितो विराट् ।।\nधेनुकारिः प्रलंबारिर्वृषासुरविमर्दनः ।। ८२-६४ ।।"
  },
  {
    "text": "मायासुरात्मजध्वंसी केशिकंठविदारकः ।।\nगोपगोप्ता धेनुगोप्ता दावाग्निपरिशोषकः ।। ८२-६५ ।।"
  },
  {
    "text": "गोपकन्यावस्त्रहारी गोपकन्यावरप्रदः ।।\nयज्ञपत्न्यन्नभोजी च मुनिमानापहारकः ।। ८२-६६ ।।"
  },
  {
    "text": "जलेशमानमथनो नन्दगोपालजीवनः ।।\nगन्धर्वशापमोक्ता च शंखचूडशिरोहरः ।। ८२-६७ ।।"
  },
  {
    "text": "वंशी वटी वेणुवादी गोपीचिन्तापहारकः ।।\nसर्वगोप्ता समाह्वानः सर्वगोपीमनोरथः ।। ८२-६८ ।।"
  },
  {
    "text": "व्यंगधर्मप्रवक्ता च गोपीमण्डलमोहनः ।।\nरासक्रीडारसास्वादी रसिको राधिकाधवः ।। ८२-६९ ।।"
  },
  {
    "text": "किशोरीप्राणनाथश्च वृषभानसुताप्रियः ।।\nसर्वगोपीजनानंदी गोपीजनविमोहनः ।। ८२-७० ।।"
  },
  {
    "text": "गोपिकागीतचरितो गोपीनर्तनलालसः ।।\nगोपीस्कन्धाश्रितकरो गोपिकाचुंबनप्रियः ।। ८२-७१ ।।"
  },
  {
    "text": "गोपिकामार्जितमुखो गोपीव्यंजनवीजितः ।।\nगोपिकाकेशसंस्कारी गोपिकापुष्पसंस्तरः ।। ८२-७२ ।।"
  },
  {
    "text": "गोपिकाहृदयालंबी गोपीवहनतत्परः ।।\nगोपिकामदहारी च गोपिकापरमार्जितः ।। ८२-७३ ।।"
  },
  {
    "text": "गोपिकाकृतसंनीलो गोपिकासंस्मृतप्रियः ।।\nगोपिकावन्दितपदो गोपिकावशवर्तनः ।। ८२-७४ ।।"
  },
  {
    "text": "राधा पराजितः श्रीमान्निकुञ्जेसुविहारवान् ।।\nकुञ्जप्रियः कुञ्जवासी वृन्दावनविकासनः ।। ८२-७५ ।।"
  },
  {
    "text": "यमुनाजलसिक्तांगो यमुनासौख्यदायकः ।।\nशशिसंस्तंभनः शूरः कामी कामविमोहनः ।। ८२-७६ ।।"
  },
  {
    "text": "कामाद्याः कामनाथश्च काममानसभेदनः ।।\nकामदः कामरूपश्च कामिनीकामसंचयः ।। ८२-७७ ।।"
  },
  {
    "text": "नित्यक्रीडो महालीलः सर्वः सर्वगतस्तथा ।।\nपरमात्मा पराधीशः सर्वकारणकारणः (म्) ।। ८२-७८ ।।"
  },
  {
    "text": "गृहीतनारदवचा ह्यक्रूरपरिचिंतितः ।।\nअक्रूरवन्दितपदो गोपिकातोषकारकः ।। ८२-७९ ।।"
  },
  {
    "text": "अक्रूरवाक्यसंग्राही मथुरावासकारणः (म्) ।।\nअक्रूरतापशमनो रजकायुःप्रणाशनः ।। ८२-८० ।।"
  },
  {
    "text": "मथुरानन्ददायी च कंसवस्त्रविलुण्ठनः ।।\nकंसवस्त्रपरीधानो गोपवस्त्रप्रदायकः ।। ८२-८१ ।।"
  },
  {
    "text": "सुदामगृहगामी च सुदामपरिपूजितः ।।\nतंतुवाय कसंप्रीतः कुब्जाचंदनलेपनः ।। ८२-८२ ।।"
  },
  {
    "text": "कुब्जारूपप्रदो विज्ञो मुकुंदो विष्टरश्रवाः ।।\nसर्वज्ञो मथुरालोकी सर्वलोकाभिनंदनः ।। ८२-८३ ।।"
  },
  {
    "text": "कृपाकटाक्षदर्शी च दैत्यारिर्देवपालकः ।।\nसर्वदुःखप्रशमनो धनुभर्ङ्गी महोत्सवः ।। ८२-८४ ।।"
  },
  {
    "text": "कुवलयापीडहंता दंतस्कंधबलाग्रणीः ।।\nकल्परूपधरोधीरो दिव्यवस्त्रानुलेपनः ।। ८२-८५ ।।"
  },
  {
    "text": "मल्लरूपो महाकालः कामरूपी बलान्वितः ।।\nकंसत्रासकरो भीमो मुष्टिकांतश्च कंसहा ।। ८२-८६ ।।"
  },
  {
    "text": "चाणूरघ्नो भयहरः शलारिस्तोशलांतकः ।।\nवैकुंठवासी कंसारिः सर्वदुष्टनिषूदनः ।। ८२-८७ ।।"
  },
  {
    "text": "देवदुंदुभिनिर्घोषी पितृशोकनिवारणः ।।\nयादवेंद्रः सतांनाथो यादवारिप्रमर्द्दनः ।। ८२-८८ ।।"
  },
  {
    "text": "शौरिशोकविनाशी च देवकीतापनाशनः ।।\nउग्रसेनपरित्राता उग्रसेनाभिपूजितः ।। ८२-८९ ।।"
  },
  {
    "text": "उग्रसेनाभिषेकी च उग्रसेनदया परः ।।\nसर्वसात्वतसाक्षी च यदूनामभिनंदनः ।। ८२-९० ।।"
  },
  {
    "text": "सर्वमाथुरसंसेव्यः करुणो भक्तबांधवः ।।\nसर्वगोपालधनदो गोपीगोपाललालसः ।। ८२-९१ ।।"
  },
  {
    "text": "शौरिदत्तोपवीती च उग्रसेनदयाकरः ।।\nगुरुभक्तो ब्रह्मचारी निगमाध्ययने रतः ।। ८२-९२ ।।"
  },
  {
    "text": "संकर्षणसहाध्यायी सुदामसुहृदेव च ।।\nविद्यानिधिः कलाकोशो मृतपुत्रदस्तथा ।। ८२-९३ ।।"
  },
  {
    "text": "चक्री पांचजनी चैव सर्वनारकिमोचनः ।।\nयमार्चितः परो देवो नामोच्चारवसो (शो)ऽच्युतः ।। ८२-९४ ।।"
  },
  {
    "text": "कुब्जा विलासी सुभगो दीनबंधुरनूपमः ।।\nअक्रूरगृहगोप्ता च प्रतिज्ञापालकः शुभः ।। ८२-९५ ।।"
  },
  {
    "text": "जरासंधजयी विद्वान् यवनांतो द्विजाश्रयः ।।\nमुचुकुंदप्रियकरोजरासंधपलायितः ।। ८२-९६ ।।"
  },
  {
    "text": "द्वारकाजनको गूढो ब्रह्मण्यः सत्यसंगरः ।।\nलीलाधरः प्रियकरो विश्वकर्मा यशःप्रदः ।। ८२-९७ ।।"
  },
  {
    "text": "रुक्मिणीप्रियसंदेशो रुक्मशोकविवर्द्धनः ।।\nचैद्यशोकालयः श्रेष्ठो दुष्टराजन्यनाशनः ।। ८२-९८ ।।"
  },
  {
    "text": "रुक्मिवैरूप्यकरणो रुक्मिणीवचने रतः ।।\nबलभद्रवचोग्राही मुक्तरुक्मी जनार्दनः ।। ८२-९९ ।।"
  },
  {
    "text": "रुक्मिणीप्राणनाथश्च सत्यभामापतिः स्वयम् ।।\nभक्तपक्षी भक्तिवश्यो ह्यक्रूरमणिदायकः ।। ८२-१०० ।।"
  },
  {
    "text": "शतधन्वाप्राणहारी ऋक्षराजसुताप्रियः ।।\nसत्राजित्तनयाकांतो मित्रविंदापहारकः ।। ८२-१०१ ।।"
  },
  {
    "text": "सत्यापतिर्लक्ष्मणाजित्पूज्यो भद्राप्रियंकरः ।।\nनरका सुरघातीं च लीलाकन्याहरो जयी ।। ८२-१०२ ।।"
  },
  {
    "text": "मुरारिर्मदनेशोऽपि धरित्रीदुःखनाशनः ।।\nवैनतेयी स्वर्गगामी अदित्य कुंडलप्रदः ।। ८२-१०३ ।।"
  },
  {
    "text": "इंद्रार्चितो रमाकांतो वज्रिभार्याप्रपूजितः ।।\nपारिजातापहारी च शक्रमानापहारकः ।। ८२-१०४ ।।"
  },
  {
    "text": "प्रद्युम्नजनकः सांबतातो बहुसुतो विधुः ।।\nगर्गाचार्यः सत्यगतिर्धर्माधारो धारधरः ।। ८२-१०५ ।।"
  },
  {
    "text": "द्वारकामंडनः श्लोक्यः सुश्लोको निगमालयः ।।\nपौंड्रकप्राणहारी च काशीराजशिरोहरः ।। ८२-१०६ ।।"
  },
  {
    "text": "अवैष्णवविप्रदाही सुदक्षिणभयाबहः ।।\nजरासंधविदारीं च धर्मनन्दनयज्ञकृत् ।। ८२-१०७ ।।"
  },
  {
    "text": "शिशुपालशिररश्चेदी दंतवक्रविनाशनः ।।\nविदूरथांसकः श्रीशः श्रीदो द्विविदनाशनः ।। ८२-१०८ ।।"
  },
  {
    "text": "रुक्मिणीमानहारी च रुक्मिणीमानवर्द्धनः ।।\nदेवर्षिशापहर्ता च द्रौपदीवाक्यपालकः ।। ८२-१०९ ।।"
  },
  {
    "text": "दुर्वासो भयहाति व पांचालीस्मरणागतः ।।\nपार्थदूतः पार्थमन्त्री पार्थदुःखौधनाशनः ।। ८२-११० ।।"
  },
  {
    "text": "पार्थमानापहारी च पार्थजीवनदायकः ।।\nपांचाली वस्त्रदाता च विश्वपालकपालकः ।। ८२-१११ ।।"
  },
  {
    "text": "श्वेताश्वसारथिः सत्यः सत्यसाध्यो भयापहः ।।\nसत्यसंधः सत्यरतिः सत्यप्रिय उदारधीः ।। ८२-११२ ।।"
  },
  {
    "text": "महासेनजयी चैव शिवसैन्यविनाशननः ।।\nबाणासुरभुजच्छेत्ता बाणबाहुवरप्रदः ।। ८२-११३ ।।"
  },
  {
    "text": "तार्क्ष्यमानापहारी च तार्क्ष्यतेजोविवर्द्धनः ।।\nरामस्वरूपधारी च सत्यभामामुदावहः ।। ८२-११४ ।।"
  },
  {
    "text": "रत्नाकरजलक्रीडो व्रजलीलाप्रदर्शकः ।।\nस्वप्रतिज्ञापरिध्वंसी भीष्माज्ञापरिपालकः ।। ८२-११५ ।।"
  },
  {
    "text": "वीरायुधहरः कालः कालिकेशो महाबलः ।।\nवर्वरीषशिरोहारी वर्वरीषशिरःप्रदः ।। ८२-११६ ।।"
  },
  {
    "text": "धर्मपुत्रजयी शूरदुर्योधनमदांतकः ।।\nगोपिकाप्रीतिनिर्बंधनित्यक्रीडो व्रजेश्वरः ।। ८२-११७ ।।"
  },
  {
    "text": "राधाकुंडरतिर्धन्यः सदांदोलसमाश्रितः ।।\nसदामधुवनानन्दी सदावृंदावनप्रियः ।। ८२-११८ ।।"
  },
  {
    "text": "अशोकवनसन्नद्धः सदातिलकसंगतः ।।\nसदागोवर्द्धनरतिः सदा गोकुलवल्लभः ।। ८२-११९ ।।"
  },
  {
    "text": "भांडीरवटसंवासी नित्यं वंशीवटस्थितः ।।\nनन्दग्रामकृतावासो वृषभानुग्रहप्रियः ।। ८२-१२० ।।"
  },
  {
    "text": "गृहीतकामिनीरूपो नित्यं रासिविलासकृत् ।।\nवल्लवीजनसंगोप्ता वल्लवीजनवल्लभः ।। ८२-१२१ ।।"
  },
  {
    "text": "देवशर्मकृपाकर्ता कल्पपादपसंस्थितः ।।\nशिलानुगन्धनिलयः पादचारी घनच्छविः ।। ८२-१२२ ।।"
  },
  {
    "text": "अतसीकुसुमप्रख्यः सदा लक्ष्मीकृपाकरः ।।\nत्रिपुरारिप्रियकरो ह्युग्रधन्वापराजितः ।। ८२-१२३ ।।"
  },
  {
    "text": "षड्धुरध्वंसकर्ता च निकुंभप्राणहारकः ।।\nवज्रनाभपुरध्वंसी पौंड्रकप्राणहारकः ।। ८२-१२४ ।।"
  },
  {
    "text": "बहुलाश्वप्रीतिकर्ता द्विजवर्यप्रियंकरः ।।\nशिवसंकटहारी च वृकासुरविनाशनः ।। ८२-१२५ ।।"
  },
  {
    "text": "भृगुसत्कारकारी च शिवसात्त्विकताप्रदः ।।\nगोकर्णपूजकः सांबकुष्ठविध्वंसकारणः ।। ८२-१२६ ।।"
  },
  {
    "text": "वेदस्तुतो वेदवेत्ता यदुवंशविवर्द्धनः ।।\nयदुवंशविनाशी च उद्धवोद्धारकारकः ।। ८२-१२७ ।।"
  },
  {
    "text": "राधा च राधिका चैव आनंदा वृषभानुजा ।।\nवृन्दावनेश्वरी पुण्या कृष्णमानसहारिणी ।। ८२-१२८ ।।"
  },
  {
    "text": "प्रगल्भा चतुरा कामा कामिनी हरिमोहिनी ।।\nललिता मधुरा माध्वी किशोरी कनकप्रभा ।। ८२-१२९ ।।"
  },
  {
    "text": "जितचंद्रा जितमृगा जितसिंहा जितद्विपा ।।\nजितरंभा जितपिका गोविंदहृदयोद्भवा ।। ८२-१३० ।।"
  },
  {
    "text": "जितबिंबा जितशुका जितपद्मा कुमारिका ।।\nश्रीकृष्णाकर्षणा देवी नित्यं युग्मस्वरूपिणी ।। ८२-१३१ ।।"
  },
  {
    "text": "नित्यं विहारिणी कांता रसिका कृष्णवल्लभा ।।\nआमोदिनी मोदवती नंदनंदनभूषिता ।। ८२-१३२ ।।"
  },
  {
    "text": "दिव्यांबरा दिव्यहारा मुक्तामणिविभूषिता ।।\nकुञ्जप्रिया कुञ्जवासा कुञ्जनायकनायिका ।। ८२-१३३ ।।"
  },
  {
    "text": "चारुरूपा चारुवक्त्रा चारुहेमांगदा शुभा ।।\nश्रीकृष्णवेणुसंगीता मुरलीहारिणी शिवा ।। ८२-१३४ ।।"
  },
  {
    "text": "भद्रा भगवती शांता कुमुदा सुन्दरी प्रिया ।।\nकृष्णरतिः श्रीकृष्णसहचारिणी ।। ८२-१३५ ।।"
  },
  {
    "text": "वंशीवटप्रियस्थाना युग्मायुग्मस्वरूपिणी ।।\nभांडीरवासिनी शुभ्रा गोपीनाथप्रिया सखी ।। ८२-१३६ ।।"
  },
  {
    "text": "श्रुतिनिःश्वसिता दिव्या गोविंदरसदायिनी ।।\nश्रीकृष्णप्रार्थनीशाना महानन्दप्रदायिनी ।। ८२-१३७ ।।"
  },
  {
    "text": "वैकुंठजनसंसेव्या कोटिलक्ष्मी सुखावहा ।।\nकोटिकंदर्पलावण्या रतिकोटिरतिप्रदा ।। ८२-१३८ ।।"
  },
  {
    "text": "भक्तिग्राह्या भक्तिरूपा लावण्यसरसी उमा ।।\nब्रह्मरुद्रादिसंराध्या नित्यं कौतूहलान्विता ।। ८२-१३९ ।।"
  },
  {
    "text": "नित्यलीला नित्यकामा नित्यश्रृंगारभूषिता ।।\nनित्यवृन्दावनरसा नन्दनन्दनसंयुता ।। ८२-१४० ।।"
  },
  {
    "text": "गोपगिकामण्डलीयुक्ता नित्यं गोपालसंगता ।।\nगोरसक्षेपणी शूरा सानन्दानन्ददायिनी ।। ८२-१४१ ।।"
  },
  {
    "text": "महालीला प्रकृष्टा च नागरी नगचारिणी ।।\nनित्यमाघूर्णिता पूर्णा कस्तूरीतिलकान्विता ।। ८२-१४२ ।।"
  },
  {
    "text": "पद्मा श्यामा मृगाक्षी च सिद्धिरूपा रसावहा ।।\nकोटिचन्द्रानना गौरी कोटिकोकिलसुस्वरा ।। ८२-१४३ ।।"
  },
  {
    "text": "शीलसौंदर्यनिलया नन्दनन्दनलालिता ।।\nअशोकवनसंवासा भांडीरवनसङ्गता ।। ८२-१४४ ।।"
  },
  {
    "text": "कल्पद्रुमतलाविष्टा कृष्णा विश्वा हरिप्रिया ।।\nअजागम्या भवागम्या गोवर्द्धनकृतालया ।। ८२-१४५ ।।"
  },
  {
    "text": "यमुनातीरनिलया शश्वद्गोविंदजल्पिनी ।।\nशश्वन्मानवती स्निग्धा श्रीकृष्णपरिवन्दिता ।। ८२-१४६ ।।"
  },
  {
    "text": "कृष्णस्तुता कृष्णवृता श्रीकृष्णहृदयालया ।।\nदेवद्रुमफला सेव्या वृन्दावनरसालया ।। ८२-१४७ ।।"
  },
  {
    "text": "कोटितीर्थमयी सत्या कोटितीर्थफलप्रदा ।।\nकोटियोगसुदुष्प्राप्या कोटियज्ञदुराश्रया ।। ८२-१४८ ।।"
  },
  {
    "text": "मनसा शशिलेखा च श्रीकोटिसुभगाऽनघा ।।\nकोटिमुक्तसुखा सौम्या लक्ष्मीकोटिविलासिनी ।। ८२-१४९ ।।"
  },
  {
    "text": "तिलोत्तमा त्रिकालस्था त्रिकालज्ञाप्यधीश्वरी ।।\nत्रिवेदज्ञा त्रिलोकज्ञा तुरीयांतनिवासिनी ।। ८२-१५० ।।"
  },
  {
    "text": "दुर्गाराध्या रमाराध्या विश्वाराध्या चिदात्मिका ।।\nदेवाराध्या पराराध्या ब्रह्माराध्या परात्मिका ।। ८२-१५१ ।।"
  },
  {
    "text": "शिवाराध्या प्रेमसाध्या भक्ताराध्या रसात्मिका ।।\nकृष्णप्राणार्पिणी भामा शुद्धप्रेमविलासिनी ।। ८२-१५२ ।।"
  },
  {
    "text": "कृष्णाराध्या भक्तिसाध्या भक्तवृन्दनिषेविता ।।\nविश्वाधारा कृपाधारा जीवधारातिनायिका ।। ८२-१५३ ।।"
  },
  {
    "text": "शुद्धप्रेममयी लज्जा नित्यसिद्धा शिरोमणिः ।।\nदिव्यरूपा दिव्यभोगा दिव्यवेषा मुदान्विता ।। ८२-१५४ ।।"
  },
  {
    "text": "दिव्यांगनावृन्दसारा नित्यनूतनयौवना ।।\nपरब्रह्मावृता ध्येया महारूपा महोज्ज्वला ।। ८२-१५५ ।।"
  },
  {
    "text": "कोटिसूर्यप्रभा कोटिचन्द्रबिंबाधिकच्छविः ।।\nकोमलामृतवागाद्या वेदाद्या वेददुर्लभा ।। ८२-१५६ ।।"
  },
  {
    "text": "कृष्णासक्ता कृष्णभक्ता चन्द्रावलिनिषेविता ।।\nकलाषोडशसंपूर्णा कृष्णदेहार्द्धधारिणी ।। ८२-१५७ ।।"
  },
  {
    "text": "कृष्णबुद्धिः कृष्णसाराकृष्णरूपविहारिणी ।।\nकृष्णकान्ता कृष्णधना कृष्णमोहनकारिणी ।। ८२-१५८ ।।"
  },
  {
    "text": "कृष्णदृष्टिः कृष्णगोत्री कृष्णदेवी कुलोद्वहा ।।\nसर्वभूतस्थितावात्मा सर्वलोकनमस्कृता ।। ८२-१५९ ।।"
  },
  {
    "text": "कृष्णदात्री प्रेमधात्री स्वर्णगात्री मनोरमा ।।\nनगधात्री यशोठात्री महादेवी शुभंकरी ।। ८२-१६० ।।"
  },
  {
    "text": "श्रीशेषदेवजननी अवतारगणप्रसूः ।।\nउत्पलांकारविंदांका प्रसादांका द्वितीयका ।। ८२-१६१ ।।"
  },
  {
    "text": "रथांका कुंजरांका च कुंडलांकपदस्थिता ।।\nछत्रांका विद्युदंका च पुष्पमालांकितापि च ।। ८२-१६२ ।।"
  },
  {
    "text": "दंडांका मुकुटांका च पूर्णचन्द्रा शुकांकिता ।।\nकृष्णात्रहारपाका च वृन्दाकुंजविहारिणी ।। ८२-१६३ ।।"
  },
  {
    "text": "कृष्णप्रबोधनकरी कृष्णशेषान्नभोजिनी ।।\nपद्मकेसरमध्यस्था संगीतागमवेदिनी ।। ८२-१६४ ।।"
  },
  {
    "text": "कोटिकल्पांतभ्रूभंगा अप्राप्तप्रलयाच्युता ।।\nसर्वसत्त्वनिधिः पद्मशंखादिनिधिसेविता ।। ८२-१६५ ।।"
  },
  {
    "text": "अणिमादिगुणैश्वर्या देववृन्दविमोहिनी ।।\nसस्वानन्दप्रदा सर्वा सुवर्णलतिकाकृतिः ।। ८२-१६६ ।।"
  },
  {
    "text": "कृष्णाभिसारसंकेता मालिनी नृत्यपंडिता ।।\nगोपीसिंधुसकाशाह्वां गोपमंडपशोभिनी ।। ८२-१६७ ।।"
  },
  {
    "text": "श्रीकृष्णप्रीतिदा भीता प्रत्यंगपुलकांचिता ।।\nश्रीकृष्णालिंगनरता गोविंदविरहाक्षमा ।। ८२-१६८ ।।"
  },
  {
    "text": "अनंतगुणसंपन्ना कृष्णकीर्तनलालसा ।।\nबीजत्रयमयी मूर्तिः कृष्णानुग्रहवांछिता ।। ८२-१६९ ।।"
  },
  {
    "text": "विमलादिनिषेव्या च ललिताद्यार्चिता सती ।।\nपद्मवृन्दस्थिता हृष्टा त्रिपुरापरिसेविता ।। ८२-१७० ।।"
  },
  {
    "text": "वृन्तावत्यर्चिता श्रद्धा दुर्ज्ञेया भक्तवल्लभा ।।\nदुर्लभा सांद्रसौख्यात्मा श्रेयोहेतुः सुभोगदा ।। ८२-१७१ ।।"
  },
  {
    "text": "सारंगा शारदा बोधा सद्वृंदावनचारिणी ।।\nब्रह्मानन्दा चिदानन्दा ध्यानान्दार्द्धमात्रिका ।। ८२-१७२ ।।"
  },
  {
    "text": "गंधर्वा सुरतज्ञा च गोविंदप्राणसंगमा ।।\nकृष्णांगभूषणा रत्नभूषणा स्वर्णभूषिता ।। ८२-१७३ ।।"
  },
  {
    "text": "श्रीकृष्णहृदयावासमुक्ताकनकनालि (सि) का ।।\nसद्रत्नकंकणयुता श्रीमन्नीलगिरिस्थिता ।। ८२-१७४ ।।"
  },
  {
    "text": "स्वर्णनूपुरसंपन्ना स्वर्णकिंकिणिमंडिता ।।\nअशेषरासकुतुका रंभोरूस्तनुमध्यमा ।। ८२-१७५ ।।"
  },
  {
    "text": "पराकृतिः पररानन्दा परस्वर्गविहारिणी ।।\nप्रसूनकबरी चित्रा महासिंदूरसुन्दरी ।। ८२-१७६ ।।"
  },
  {
    "text": "कैशोरवयसा बाला प्रमदाकुलशेखरा ।।\nकृष्णाधरसुधा स्वादा श्यामप्रेमविनोदिनी ।। ८२-१७७ ।।"
  },
  {
    "text": "शिखिपिच्छलसच्चूडा स्वर्णचंपकभूषिता ।।\nकुंकुमालक्तकस्तूरीमंडिता चापराजिता ।। ८२-१७८ ।।"
  },
  {
    "text": "हेमहरान्वितापुष्पा हाराढ्या रसवत्यपि ।।\nमाधुर्य्यमधुरा पद्मा पद्महस्ता सुविश्रुता ।। ८२-१७९ ।।"
  },
  {
    "text": "भ्रूभंगाभंगकोदंडकटाक्षशरसंधिनी ।।\nशेषदेवाशिरस्था च नित्यस्थलविहारिणी ।। ८२-१८० ।।"
  },
  {
    "text": "कारुण्यजलमध्यस्था नित्यमत्ताधिरोहिणी ।।\nअष्टभाषवती चाष्टनायिका लक्षणान्विता ।। ८२-१८१ ।।"
  },
  {
    "text": "सुनूतिज्ञा श्रुतिज्ञा च सर्वज्ञा दुःखहारिणी ।।\nरजोगुणेश्वरी चैव जरच्चंद्रनिभानना ।। ८२-१८२ ।।"
  },
  {
    "text": "केतकीकुसुमाभासा सदा सिंधुवनस्थिता ।।\nहेमपुष्पाधिककरा पञ्चशक्तिमयी हिता ।। ८२-१८३ ।।"
  },
  {
    "text": "स्तनकुभी नराढ्या च क्षीणापुण्या यशस्वनी ।।\nवैराजसूयजननी श्रीशा भुवनमोहिनी ।। ८२-१८४ ।।"
  },
  {
    "text": "महाशोभा महामाया महाकांतिर्महास्मृतिः ।।\nमहामोहा महाविद्या महाकीर्तिंर्महारतिः ।। ८२-१८५ ।।"
  },
  {
    "text": "महाधैर्या महावीर्या महाशक्तिर्महाद्युतिः ।।\nमहागौरी महासंपन्महाभोगविलासिनी ।। ८२-१८६ ।।"
  },
  {
    "text": "समया भक्तिदाशोका वात्सल्यरसदायिनी ।।\nसुहृद्भक्तिप्रदा स्वच्छा माधुर्यरसवर्षिणी ।। ८२-१८७ ।।"
  },
  {
    "text": "भावभक्तिप्रदा शुद्धप्रेमभक्तिविधायिनी ।।\nगोपरामाभिरामा च क्रीडारामा परेश्वरी ।। ८२-१८८ ।।"
  },
  {
    "text": "नित्यरामा चात्मरामा कृष्णरामा रमेश्वरी ।।\nएकानैकजगद्व्याप्ता विश्वलीलाप्रकाशिनी ।। ८२-१८९ ।।"
  },
  {
    "text": "सरस्वतीशा दुर्गेशा जगदीशा जगद्विधिः ।।\nविष्णुवंशनिवासा च विष्णुवंशसमुद्भवा ।। ८२-१९० ।।"
  },
  {
    "text": "विष्णुवंशस्तुता कर्त्री विष्णुवंशावनी सदा ।।\nआरामस्था वनस्था च सूर्य्यपुत्र्यवगाहिनी ।। ८२-१९१ ।।"
  },
  {
    "text": "प्रीतिस्था नित्ययंत्रस्था गोलोकस्था विभूतिदा ।।\nस्वानुभूतिस्थिता व्यक्ता सर्वलोकनिवासिनी ।। ८२-१९२ ।।"
  },
  {
    "text": "अमृता ह्यद्भुता श्रीमन्नारायणसमीडिता ।।\nअक्षरापि च कूटस्था महापुरुषसंभवा ।। ८२-१९३ ।।"
  },
  {
    "text": "औदार्यभावसाध्या च स्थूलसूक्ष्मातिरूपिणी ।।\nशिरीषपुष्पमृदुला गांगेयमुकुरप्रभा ।। ८२-१९४ ।।"
  },
  {
    "text": "नीलोत्पलजिताक्षी च सद्रत्नकवरान्विता ।।\nप्रेमपर्यकनिलया तेजोमंडलमध्यगा ।। ८२-१९५ ।।"
  },
  {
    "text": "कृष्णांगगोपनाऽभेदा लीलावरणनायिका ।।\nसुधासिंधुसमुल्लासामृतास्यंदविधायिनी ।। ८२-१९६ ।।"
  },
  {
    "text": "कृष्णचित्ता रासचित्ता प्रेमचित्ता हरिप्रिया ।।\nअचिंतनगुणग्रामा कृष्णलीला मलापहा ।। ८२-१९७ ।।"
  },
  {
    "text": "राससिंधुशशांका च रासमंडलमंडीनी ।।\nनतव्रता सिंहरीच्छा सुमीर्तिः सुखंदिता ।। ८२-१९८ ।।"
  },
  {
    "text": "गोपीचूडामणिर्गोपीगणेड्या विरजाधिका ।।\nगोपप्रेष्ठा गोपकन्या गोपनारी सुगोपिका ।। ८२-१९९ ।।"
  },
  {
    "text": "गोपधामा सुदामांबा गोपाली गोपमोहिनी ।।\nगोपभूषा कृष्णभूषा श्रीवृन्दावनचंद्रिका ।। ८२-२०० ।।"
  },
  {
    "text": "वीणादिघोषनिरता रासोत्सवविकासिनी ।।\nकृष्णचेष्टा परिज्ञाता कोटिकंदर्पमोहिनी ।। ८२-२०१ ।।"
  },
  {
    "text": "श्रीकृष्ण गुणनागाढ्या देवसुंदरिमोहिनी ।।\nकृष्णचंद्रमनोज्ञा च कृष्णदेवसहोदरी ।। ८२-२०२ ।।"
  },
  {
    "text": "कृष्णाभिलाषिणी कृष्णप्रेमानुग्रहवांछिता ।।\nक्षेमा च मधुरालापा भ्रुवोमाया सुभद्रिका ।। ८२-२०३ ।।"
  },
  {
    "text": "प्रकृतिः परमानंदा नीपद्रुमतलस्थिता ।।\nकृपाकटाक्षा बिंबोष्टी रंभा चारुनितंबिनी ।। ८२-२०४ ।।"
  },
  {
    "text": "स्मरकेलिनिधाना च गंडताटंकमंडिता ।।\nहेमाद्रिकांतिरुचिरा प्रेमाद्या मदमंथरा ।। ८२-२०५ ।।"
  },
  {
    "text": "कृष्णचिंता प्रेमचिंता रतिचिन्ता च कृष्णदा ।।\nरासचिंता भावचिंता शुद्धचंता महारसा ।। ८२-२०६ ।।"
  },
  {
    "text": "कृष्णादृष्टित्रुटियुगा दृष्टिपक्ष्मिविनिंदिनी ।।\nकन्दर्पजननी मुख्या वैकुंठगतिदायिनी ।। ८२-२०७ ।।"
  },
  {
    "text": "रासभावा प्रियाश्लिष्टा प्रेष्ठा प्रथमनायिका ।।\nशुद्धादेहिनी च श्रीरामा रसमञ्जरी ।। ८२-२०८ ।।"
  },
  {
    "text": "सुप्रभावा शुभाचारा स्वर्णदी नर्मदांबिका ।।\nगोमती चंद्रभागेड्या सरयूस्ताम्रपर्णिसूः ।। ८२-२०९ ।।"
  },
  {
    "text": "निष्कलंकचरित्रा च निर्गुणा च निरंजना ।।\nएतन्नामसहस्रं तु युग्मरूपस्य नारद ।। ८२-२१० ।।"
  },
  {
    "text": "पठनीयं प्रयत्नेन वृन्दावनरसावहे ।।\nमहापापप्रशमनं वंध्यात्वविनिवर्तकम् ।। ८२-२११ ।।"
  },
  {
    "text": "दारिद्र्य शमनं रोगनाशनं कामदं महत् ।।\nपापापहं वैरिहरं राधामाधवभक्तिदम् ।। ८२-२१२ ।।"
  },
  {
    "text": "नमस्तस्मै भगवते कृष्णायाकुंठमेधसे ।।\nराधासंगसुधासिंधौ नमो नित्यविहारिणे ।। ८२-२१३ ।।"
  },
  {
    "text": "राधादेवी जगत्कर्त्री जगत्पालनतगत्परा ।।\nजगल्लयविधात्री च सर्वेशी सर्वसूतिका ।। ८२-२१४ ।।"
  },
  {
    "text": "तस्या नामसहस्रं वै मया प्रोक्तं मुनीश्वर ।।\nभुक्तिमुक्तिप्रदं दिव्यं किं भूयः श्रोतुमिच्छसि ।। ८२-२१५ ।।"
  },
  {
    "text": "इति श्रीबृहन्नारदीयपुराणे पूर्वभागे बृहदुपाख्याने तृतीयपादे राधाकृष्ण सहस्रनामकथनं नाम व्द्यशीतितमोऽध्यायः ।। ८२ ।।"
  }
]