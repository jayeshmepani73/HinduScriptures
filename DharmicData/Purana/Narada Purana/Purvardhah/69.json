[
  {
    "text": "<span style=\"font-size: 14pt; line-height: 200%\">\nसनत्कुमार उवाच ।।\nअथ वक्ष्ये त्रयीमूर्तेर्विधानं त्वब्जिनीपतेः ।।\nमन्त्राणां यत्समाराध्य सर्वेष्टं प्राप्नुयाद्भुवि ।। ६९-१ ।।"
  },
  {
    "text": "तारो रेचिकया युक्तो मेधानेत्रयुता रतिः ।।\nससर्गा वामकर्णोढ्यो भृगुर्वढ्यासनो मरुत् ।। ६९-२ ।।"
  },
  {
    "text": "शेषोदित्य इति प्रोक्तो वस्वर्णो भुक्तिमुक्तिदः ।।\nदेवभागो मुनिश्छन्दो गायत्री देवता रविः ।। ६९-३ ।।"
  },
  {
    "text": "माया बीजं रमा शक्तिर्दृष्टादृष्टे नियोगकः ।।\nसत्याय हृदयं पश्चाद्ब्रह्मणे शिर ईरितम् ।। ६९-४ ।।"
  },
  {
    "text": "विष्णवे तु शिखावर्म रुद्राय परिकीर्तितम् ।।\nनेत्रं स्यादग्रये पश्चात्शर्वायास्रमुदाहृतम् ।। ६९-५ ।।"
  },
  {
    "text": "नेत्रो ज्वाला मनो हुं फट्स्वाहांता मनवो गणाः ।।\nपुनः षडर्णैर्ह्री लक्ष्म्याः कृत्वांतः स्थैः षडंगकम् ।। ६९-६ ।।"
  },
  {
    "text": "शिष्टारौजठरे पृष्टे तयोर्ङेंताख्यया न्यसेत् ।।\nआदित्यं च रविं पश्चाद्भानुं भास्करमेव च ।। ६९-७ ।।"
  },
  {
    "text": "सूर्यं च मूर्ध्नि वदने हृदि गुह्ये च पादयोः ।।\nसद्यादिपञ्च ह्रस्वाद्यान् न्यसेन्ङे हृदयोंऽतिमान् ।। ६९-८ ।।"
  },
  {
    "text": "ह्रीं रमामध्यगामष्टौ वर्णांस्तारादिकान्न्यसेत् ।।\nमूर्द्धास्यकंठहृत्कुक्षिनाभिलिंगगुदेषु च ।। ६९-९ ।।"
  },
  {
    "text": "सचंद्रस्वरपूर्वं तु ङेतं शीतांशुमण्डलम् ।।\nमूर्द्धादिकंठपर्यंतं न्यसेञ्चांद्रिमनुस्प्ररन् ।। ६९-१० ।।"
  },
  {
    "text": "स्पर्शान्सेंदून्समुञ्चार्य ङेंतं भास्करमण्डलम् ।।\nन्यसेत्कंठादिनाभ्यंतं ध्यायन्प्रद्योतनं हृदि ।। ६९-११ ।।"
  },
  {
    "text": "यादीन्सचंद्रानुञ्चार्य ङेतं च वह्निमंडलम् ।।\nनाभ्यादिपादपर्यंतं न्यसेद्वह्निमनुस्मरन् ।। ६९-१२ ।।"
  },
  {
    "text": "प्रोक्तोऽयं मण्डलन्यासो महातेजोविधायकः ।।\nआदिठांतार्णपूर्वं ङेंनमोंतं सोममण्डलम् ।। ६९-१३ ।।"
  },
  {
    "text": "मूर्द्धादिहृदयांतं तु विन्यसेत्साधकोत्तमः ।।\nडकारादिक्षकारांतवर्णाद्यं वह्निमण्डलम् ।। ६९-१४ ।।"
  },
  {
    "text": "ङेंतं हृदादिपादान्तं विन्यसेत्सुसमाहितः ।।\nअग्रीषोमात्मको न्यासः कथितः सर्वसिद्धिदः ।। ६९-१५ ।।"
  },
  {
    "text": "न्यसेत्सेंदून्मातृकार्णाञ्जयांतपुरुषात्मने ।।\nनमोंते व्यापकं मंत्री हंस्नयासोऽयमीरितः ।। ६९-१६ ।।"
  },
  {
    "text": "अष्टावष्टौ स्वराञ्शेषान्पंचपञ्च मितान्पुनः ।।\nउक्तादित्यमुखानेतान्विन्यसेञ्च नवग्रहान् ।। ६९-१७ ।।"
  },
  {
    "text": "आधारलिंगयोर्नाभौ हृदि कंठे मुखांतरे ।।\nभ्रूमध्ये च तथा भाले ब्रह्मरंघ्रे न्यसेत्क्रमात् ।। ६९-१८ ।।"
  },
  {
    "text": "हंसाख्यमग्नीषोमाख्यं मंडलत्रयमेव च ।।\nपुनर्न्यासत्रयं कुर्यान्मूलेन व्यापकं चरेत् ।। ६९-१९ ।।"
  },
  {
    "text": "एवं न्यासविधिं कृत्वा ध्यायेत्सूर्यं हृदबुजे ।।\nदानाभयाब्जयुगलं धारयंतं करै रविम् ।। ६९-२० ।।"
  },
  {
    "text": "कुंडलां गदकेयूरहारिणं च त्रयीतनुम् ।।\nध्यात्वैवं प्रजपेन्मंत्री वसुलक्षं दशांशतः ।। ६९-२१ ।।"
  },
  {
    "text": "रक्तांभोजैस्तिलैर्वापि जुहुयाद्विधिवद्वसौ ।।\nप्रथमं पीठयजने धर्मादीनां स्थले यजेत् ।। ६९-२२ ।।"
  },
  {
    "text": "प्रभूतं विमलं शारं समाराध्यमनंतरम् ।।\nपरमादिमुखं मध्ये खबिंबांतं प्रपूजयेत् ।। ६९-२३ ।।"
  },
  {
    "text": "सोमाग्निमंडलं पूज्यरविमंडलमर्चयेत् ।।\nदीप्ता सूक्ष्मा जया भद्रा विभूतिर्विमला तथा ।। ६९-२४ ।।"
  },
  {
    "text": "अमोघा विद्युता सर्वतोमुखी पीठशक्तयः ।।\nह्रस्वत्रयोक्तिजाः क्लीबही ना वह्नींदुसंयुताः ।। ६९-२५ ।।"
  },
  {
    "text": "स्वरा बीजानि शक्तीनां तदाद्याः पूजयेत्तुः ताः ।।\nब्रह्मविष्णुशिवात्मा ते सृष्टिः शेषान्विताप्यसौ ।। ६९-२६ ।।"
  },
  {
    "text": "एवं चान्ते योग पीठात्मने हृदयमीरयेत् ।।\nताराद्योऽयं पीठमंत्रस्त्वनेनासनमादिशेत् ।। ६९-२७ ।।"
  },
  {
    "text": "ध्रुवो वियद्बिंदुयुतं खं खखोल्काय दृन्मनुः ।।\nनवार्णाय च मनवे मूर्तिं संकल्पयेत्सुधीः ।। ६९-२८ ।।"
  },
  {
    "text": "साक्षिणं जगतां तस्यामावाह्य विधिवद्यजेत् ।।\nततः षडंगामाराध्य द्विक्ष्वष्टांगं प्रपूजयेत् ।। ६९-२९ ।।"
  },
  {
    "text": "संपूज्य मध्ये वादित्यं रविं भानुं च भास्करम् ।।\nसूर्यं दिशासु सद्यादिपंच ह्रस्वादिकानिमान् ।। ६९-३० ।।"
  },
  {
    "text": "स्वस्वनामादिवर्णाद्याः शक्तयोऽर्च्या विदिक्षु च ।\nउषां प्रज्ञां प्रभां संध्यां ततो ब्रह्मादिकान्यजेत् ।। ६९-३१ ।।"
  },
  {
    "text": "पुरतोऽरुणमभ्यर्च्य सोमं ज्ञं च गुरुं भृगुम् ।।\nदिक्ष्वर्यमादिकानिष्ट्वा भूमिजं च शनैश्चरम् ।। ६९-३२ ।।"
  },
  {
    "text": "राहुं केतुं च कोणेषु पूर्ववत्परिपूजयेत् ।।\nइंद्राद्यानपि वज्राद्यान्पूजयेत्पूर्ववत्सुधीः ।। ६९-३३ ।।"
  },
  {
    "text": "इत्थं संपूज्य विधिवद्भास्करं भक्तवत्सलम् ।।\nसमाहितो दिनेशाय दद्यादर्ध्यं दिने दिने ।। ६९-३४ ।।"
  },
  {
    "text": "प्राणानायम्य सद्भूमौ न्यासान्कृत्वा पुरोदितान् ।।\nविधाय मंडलं भानोः पीठं पूर्ववदर्चयेत् ।। ६९-३५ ।।"
  },
  {
    "text": "ध्यात्वार्कं प्रयजेद्द्विव्यैर्मानसैरुपचारकैः ।।\nपात्रं ताम्रमयं प्रस्थतोयग्राहि सुशोभनम् ।। ६९-३६ ।।"
  },
  {
    "text": "निधाय मंडले रक्तचंदनादिविनिर्मिते ।।\nविलोममातृकामूलमुञ्चरन्पूरयेज्जलैः ।। ६९-३७ ।।"
  },
  {
    "text": "सूर्यबिंबविनिर्गच्छत्सुधांबुधिविभावितैः ।।\nकुंकुमं रोजनां राजीं चंदनं रक्तचंदनम् ।। ६९-३८ ।।"
  },
  {
    "text": "करवीरं जपाशालिकुशश्यामाकतंडुलान् ।।\nतिलवेणुयवांश्चैव निक्षिपेत्सलिले शुभे ।। ६९-३९ ।।"
  },
  {
    "text": "सांगं सावरणं तत्रावाह्यार्कं पूर्ववद्यजेत् ।।\nगंधपुष्पधूपदीपनैवेद्याद्यै र्विधानतः ।। ६९-४० ।।"
  },
  {
    "text": "प्राणायामत्रयं कृत्वा कुर्यादंगानि पूर्ववत् ।।\nसुधाबीजं चंदनेन दक्षे करतले लिखेत् ।। ६९-४१ ।।"
  },
  {
    "text": "तेनाच्छाद्यार्ध्यपात्रं च जपेन्मनुमनन्यधीः ।।\nअष्टोत्तरशतावृत्त्या पुनः संपूज्य भास्करम् ।। ६९-४२ ।।"
  },
  {
    "text": "हस्ताभ्यां पात्रमादाय जानुभ्यामवनीं गतः ।।\nआमूर्ध्नि पात्रमुद्धृत्यांबरेण वरणे रवेः ।। ६९-४३ ।।"
  },
  {
    "text": "दृष्टिं चाधाय मनसा पूजयित्वा रविं पुनः ।।\nसाधकेन स्वकैक्येन मूलमंत्रं धिया जपन् ।। ६९-४४ ।।"
  },
  {
    "text": "अर्ध्यं दद्याद्रविं ध्यायव्रक्तचंदनमंडले ।।\nदत्त्वा पुष्पांजलिं भूयो जपेदष्टोत्तरं शतम् ।। ६९-४५ ।।"
  },
  {
    "text": "नित्यं वा तद्विनेऽप्येवमर्ध्यं दद्याद्विवस्वते ।।\nतेन तुष्टो दिनेशोऽस्मै दद्याद्वित्तं यशः सुखम् ।। ६९-४६ ।।"
  },
  {
    "text": "पुत्रान्पौत्रानभीष्टं च यद्यत्सर्वं प्रयच्छति ।।\nअर्ध्यदानमिदं प्रोक्तमायुरारोग्यवर्द्धनम् ।। ६९-४७ ।।"
  },
  {
    "text": "धनधान्यपशुक्षेमक्षेत्रमित्रकलत्रदम् ।।\nतेजोवीर्ययशःकीर्तिविद्याविभवभोगदम् ।। ६९-४८ ।।"
  },
  {
    "text": "गायत्र्याराधनासक्तः संध्यावंदनतत्परः ।।\nएवं मनुं जपन्विप्रो दुःखं नैवाप्नुयात्क्वचित् ।। ६९-४९ ।।"
  },
  {
    "text": "विकर्तनाय निर्माल्यमेवं संपूज्य दापयेत् ।।\nवियद्वह्निमरुत्साद्यांतार्वीसेंदुसमन्वितम् ।। ६९-५० ।।"
  },
  {
    "text": "मार्तंडभैरवाख्यं हि बीजं त्रैलोक्यमोहनम् ।।\nबिंबबीजेन पुटितं सर्वकामफलप्रदम् ।। ६९-५१ ।।"
  },
  {
    "text": "पूर्ववत्सकलं चान्यदत्र ज्ञेयं मनीषिभिः ।।\nभृगुर्जलेंदुमन्वाढ्यः सोमाय हृदयांतिमः ।। ६९-५२ ।।"
  },
  {
    "text": "षडक्षरो मंत्रराजो मुनिरस्य भृगुर्मतः ।।\nछंदः पंक्तिस्तु सोमोऽस्य देवता परिकीर्तिता ।। ६९-५३ ।।"
  },
  {
    "text": "आद्यं बीजं नमः शक्तिर्विनियोगोऽखिलाप्तये ।।\nषड्दीर्घेण स्वबीजेन षडंगानि समाचरेत् ।। ६९-५४ ।।"
  },
  {
    "text": "पूर्णेद्वास्यं स्फटिकभं नीलालकलसन्मुखम् ।।\nविभ्राणमिष्टं कुमुदं ध्यायेन्मुक्तास्रजं विधुम् ।। ६९-५५ ।।"
  },
  {
    "text": "ऋतुलक्षं जपेन्मंत्रं पायसेन ससर्पिषा ।।\nजुहुयात्तद्दशांशेन पीठे सोमांतपूजिते ।। ६९-५६ ।।"
  },
  {
    "text": "मूर्तिमूलेन संकल्प्य पूजयेद्विधिवद्विधुम् ।।\nकेसरेष्वंगपूजा स्यात्पत्रेष्वेताश्च शक्तयः ।। ६९-५७ ।।"
  },
  {
    "text": "रोहिणी कृत्तिका चैव रेवती भरणी पुरः ।।\nरात्रिरार्द्रा ततो ज्योत्स्ना कला हारसमप्रभा ।। ६९-५८ ।।"
  },
  {
    "text": "सुशुक्लमाल्यवसनामुक्ताहारविभूषिताः ।।\nसर्वास्स्तनभराक्रांता रचितांजलयः शुभाः ।। ६९-५९ ।।"
  },
  {
    "text": "स्वप्रियासक्तमनसो मदविभ्रममंथराः ।।\nसमभ्यर्च्याः सरोजाक्ष्यः पूर्णेंदुसदृशाननाः ।। ६९-६० ।।"
  },
  {
    "text": "दलाग्रेषु समभ्यर्च्यास्त्वष्टौ सूर्यादिका ग्रहाः ।।\nआदित्यभूसुतबुधमंददेवेज्यराहवः ।। ६९-६१ ।।"
  },
  {
    "text": "शुक्रकेतुयुता ह्येते पूज्याः पत्रग्रगाग्रहाः ।।\nरक्तारुणश्वेतनीलपीतधूम्रसिताऽसिताः ।। ६९-६२ ।।"
  },
  {
    "text": "वामोरुन्यस्ततद्धस्ता दक्षिणेन धृताभयाः ।।\nसोकपालांस्तदस्त्राणि तद्वाह्ये पूजयेत्सुधीः ।। ६९-६३ ।।"
  },
  {
    "text": "एव संसाधितो मंत्रः प्रयच्छेदिष्टमात्मनः ।।\nपौर्णमास्यां जिताहारो दद्यादर्ध्यं विधूदये ।। ६९-६४ ।।"
  },
  {
    "text": "मंडलत्रितर्यं कुर्यात्प्राक्प्रत्यगायतं भुवि ।।\nपश्चिमे मंडले स्थित्वा पूजाद्रव्यं च मध्यमे ।। ६९-६५ ।।"
  },
  {
    "text": "संस्थाप्य सोममन्यस्मिन्मंडलेऽब्जसमन्विते ।।\nसमभ्यर्च्यं विधानेन पीठपूजनपूर्वकम् ।। ६९-६६ ।।"
  },
  {
    "text": "स्थापयेद्राजतं पात्रं पुरतस्तत्र मंत्रवित् ।।\nसुरभीपयसापूर्य्य तं स्पृशन्प्रजपेन्मनुम् ।। ६९-६७ ।।"
  },
  {
    "text": "अष्टोत्तरशतं पश्चाद्विद्या मंत्रेण मंत्रवित् ।।\nदद्यान्निशाकरायार्ध्यं सर्वाभीष्टार्थसिद्धये ।। ६९-६८ ।।"
  },
  {
    "text": "कुर्यादनेन विधिना प्रतिमासमतंद्रितः ।।\nवर्षांतरेण सवष्टं प्राप्नोति भुविमानवः ।। ६९-६९ ।।"
  },
  {
    "text": "विद्ये विद्यामालिनि स्यादंत चंद्रिणि कतवदेत् ।।\nचंद्रमुखि द्विठांतोऽयं विद्यामंत्र उदाहृतः ।। ६९-७० ।।"
  },
  {
    "text": "एवं कुमुदिनीनाथमंत्रं यो जपति ध्रुवम् ।।\nधनं धान्यं सुतान्पौत्रान्सौभाग्यं लभतेऽचिरात् ।। ६९-७१ ।।"
  },
  {
    "text": "अथांगारकमंत्रं तु वक्ष्ये धनसुतप्रदम् ।।\nतारो दीर्घेंदुयुग्व्योम तदेवेंदुयुतः पुनः ।। ६९-७२ ।।"
  },
  {
    "text": "षांतः सर्गी च चंडीशौ क्रमार्दिदुविसर्गिणै ।।\nषडर्णोऽयं महामंत्रो मंगलस्याखिलेष्टदः ।। ६९-७३ ।।"
  },
  {
    "text": "विरूपाक्षो मुनिश्छंदोगायत्रं देवता कुजः ।।\nमंत्रार्णैः षड्भिरंगानि क्रुर्वन्ध्यायेद्धरात्मजम् ।। ६९-७४ ।।"
  },
  {
    "text": "मेषस्थं रक्तवस्रांगं शूलशक्तिगदावरान् ।।\nकरैर्बिभ्राणमीशानस्वेदजं भूंसुतं स्मरेत् ।। ६९-७५ ।।"
  },
  {
    "text": "रसलक्षं जपेन्मंत्रं दशांशं खदिरोद्भवैः ।।\nसमिद्भिर्जुहुयादग्नौ शैवे पीठे यजेत्कुजम् ।। ६९-७६ ।।"
  },
  {
    "text": "प्रागंगानि समाराध्य ह्येकविंशतिकोष्टकम् ।।\nमंगलोभूमिपुत्रश्च ऋणहर्ता धनप्रदः ।। ६९-७७ ।।"
  },
  {
    "text": "स्थिरासनो महाकायः सर्वकर्मावरोधकः ।।\nलोहितो लोहिताक्षश्च सामगानां कृपाकरः ।। ६९-७८ ।।"
  },
  {
    "text": "धरात्मजः कुजो भौमो भूमिदो भूमिनंदनः ।।\nअंगारको महीसूनुः सर्वरोगापहारकः ।। ६९-७९ ।।"
  },
  {
    "text": "वृष्टिकर्ता वृष्टिहर्ता सर्वकार्यार्थसिद्धिदः ।।\nइत्येक र्विशतिः प्रोक्ता मूर्तयो भूसुतस्य वै ।। ६९-८० ।।"
  },
  {
    "text": "मंगलादीन्यजेन्मंत्री स्वस्वस्थानस्थितान्क्रमात् ।।\nइंद्राद्यानपि वज्रादीनेवं सिद्धो भवेन्मनुः ।। ६९-८१ ।।"
  },
  {
    "text": "सुतकामा कुरंगाक्षी भौमव्रतमुपाचरेत् ।।\nमार्गशीर्षेऽथ वैशाखे व्रतारंभः प्रशस्यते ।। ६९-८२ ।।"
  },
  {
    "text": "अरुणोदयवेलायामुत्थायावश्यकं पुनः ।।\nविनिर्वर्त्य रदान्धावेदपामार्गेण वाग्यता ।। ६९-८३ ।।"
  },
  {
    "text": "स्नात्वा रक्तांबरधरा रक्तमाल्यविलेपना ।।\nनैवेद्यादींश्च संभारान्रक्तान्सर्वान्प्रकल्पयेत् ।। ६९-८४ ।।"
  },
  {
    "text": "योग्यं विप्रं समाहूय कुजमर्चेत्तदाज्ञया ।।\nरक्तगोगोमयालिप्तभूमौ रक्तासने विशेत् ।। ६९-८५ ।।"
  },
  {
    "text": "आचम्य देशकालौ च स्मृत्वा काम्य समुच्चरन् ।।\nमङ्गलादीनि नामानि स्वकीयांगेषु विन्यसेत् ।। ६९-८६ ।।"
  },
  {
    "text": "मुखे प्रविन्यसेत्साध्वी सामगानां कृपाकरम् ।।\nधरात्मजं नसोरक्ष्णोः कुजं भौमं ललाटके ।। ६९-८७ ।।"
  },
  {
    "text": "भूमिदं तु भ्रुवोर्मध्ये मस्तके भूमिनन्दनम् ।।\nअङ्गारकं शिखायां च सर्वांगे च महीसुतम् ।। ६९-८८ ।।"
  },
  {
    "text": "बाहुद्वये न्यसेत्पश्चात्सर्वरोगापहारकम् ।।\nमूर्द्धादि वृष्टिकर्तारमापादांतं न्यसेत्सुधीः ।। ६९-८९ ।।"
  },
  {
    "text": "विन्यसेद्रृष्टिहर्तारं मूर्द्धांतं चरणादितः ।।\nन्यसेदंते ततो दिक्षु सर्वकार्यार्थसिद्धिदम् ।। ६९-९० ।।"
  },
  {
    "text": "नाभौ हृदि शिरस्यारं वक्रे भूमिजमेव च ।।\nविन्यस्यैवं निजे देहे ध्यायेत्प्राग्वद्धरात्मजम् ।। ६९-९१ ।।"
  },
  {
    "text": "मानसैरुपचारैश्च संपूज्यार्ध्यं निधापयेत् ।।\nएकविंशतिकोष्ठाढ्ये त्रिकोणे ताम्रपत्रगे ।। ६९-९२ ।।"
  },
  {
    "text": "आवाह्याङ्गारकं तत्र रक्तपुष्पादिभिर्यजेत् ।।\nअङ्गानि पूर्वमाराध्य मङ्गलादीन्प्रपूजयेत् ।। ६९-९३ ।।"
  },
  {
    "text": "एकविंशतिकोष्ठेषु चक्रमारं च भूमिजम् ।।\nत्रिकोणेषु च सम्पूज्य बहिरष्टौ च मातृकाः ।। ६९-९४ ।।"
  },
  {
    "text": "इंद्रादीनथ वज्रादीन्बाह्ये संपूजयेत्पुनः ।।\nधूपदीपौ समर्प्याथ गोधूमान्नं निवेदयेत् ।। ६९-९५ ।।"
  },
  {
    "text": "ताम्रपात्रे शुद्धतोयपूरिते रक्तचंदनम् ।।\nरक्तपुष्पाक्षतफलान्याक्षिप्यार्ध्यं समर्पयेत् ।।\nमंगलाय ततो मंत्री इदं मंत्रद्वयं पठेत् ।। ६९-९६ ।।"
  },
  {
    "text": "भूमिपुत्र महातेजः स्वेदोद्भवपिनाकिनः ।।\nसुतार्थिनी प्रपन्ना त्वां गृहाणार्ध्यं नमोऽस्तु ते ।। ६९-९७ ।।"
  },
  {
    "text": "रक्तप्रवालसंकाश जपाकुसुमसन्निभ ।।\nमहीसुत महाभाग गृहाणार्ध्यं नमोऽस्तु ते ।। ६९-९८ ।।"
  },
  {
    "text": "एकविंशतिपूर्वोक्तैर्ङेनमोंतैंश्च नामभिः ।।\nताराद्यैः प्रणमेत्पश्चात्तावत्यश्च प्रदक्षिणाः ।। ६९-९९ ।।"
  },
  {
    "text": "धरणीगर्भसंभूतं विद्युत्तेजः समप्रभम् ।।\nकुमारं शक्तिहस्तं च मङ्गलं प्रणमाम्यहम् ।। ६९-१०० ।।"
  },
  {
    "text": "ततो रेखात्रयं कुर्यात्खदिरांगारकेण च ।।\nमार्जयेद्वामपादेन मंत्राभ्यां च समाहिता ।। ६९-१०१ ।।"
  },
  {
    "text": "दुःखदौर्भाग्यनाशाय पुत्रसंतानहेतवे ।।\nकृतरेखात्रयं वामपादेनैतत्प्रमार्ज्म्यहम् ।। ६९-१०२ ।।"
  },
  {
    "text": "ऋणदुः खविनाशाय मनोभीष्टार्थसिद्धिये ।।\nमार्जयाम्यसिता रेखास्तिस्रो जन्मत्रयोद्भवाः ।। ६९-१०३ ।।"
  },
  {
    "text": "स्तुवीत धरणीपुत्रं पुष्पांजलिकरा ततः ।।\nध्यायंती तत्पदांभोजं पूजासांगत्वसिद्धये ।। ६९-१०४ ।।"
  },
  {
    "text": "ऋणहर्त्रे नमस्तुभ्यं दुःखदारिद्र्यनाशिने ।।\nसौभाग्यसुखदो नित्यं भव मे धरणीसुत ।। ६९-१०५ ।।"
  },
  {
    "text": "तप्तकांचनसंकाश तरुणार्कसमप्रभ ।।\nसुखसौभाग्यधनद ऋणदारिद्य्रनाशक ।। ६९-१०६ ।।"
  },
  {
    "text": "ग्रहराज नमस्तेऽस्तु सर्वकल्याणकारक ।।\nप्रसादं कुरु देवेश सर्वकल्याणभाजन ।। ६९-१०७ ।।"
  },
  {
    "text": "देवदानवगंधर्वयक्षराक्षसपन्नगाः ।।\nआप्नुवन्ति शिवं सर्वे सदा पूर्णमनोरथाः ।। ६९-१०८ ।।"
  },
  {
    "text": "आचिरादेव लोकेऽस्मिन्यस्याराधनतो जनाः ।।\nप्राप्नुवन्ति सुखं तस्मै नमो धरणिसूनवे ।। ६९-१०९ ।।"
  },
  {
    "text": "यो वक्रगतिमापन्नो नृणां दुःखं प्रयच्छति ।।\nपूजितः सुखसौभाग्यं तस्मै क्ष्मासूनवे नमः ।। ६९०-११० ।।"
  },
  {
    "text": "नभसि द्योतमानाय सर्वकल्याणहेतवे ।।\nमङ्गलाय नमस्तुभ्यं धनसंतानहेतवे ।। ६९-१११ ।।"
  },
  {
    "text": "प्रसादं कुरु मे भौममंगलप्रद मंगल ।।\nमेषवाहन रुद्रात्मन्देहि पुत्रान्धनं यशः ।। ६९-११२ ।।"
  },
  {
    "text": "एवं स्तुत्वा प्रणम्याथ विसृज्य धरणीसुतम् ।।\nयथाशक्त्या प्रदाय स्वं गृह्णीयाद्ब्रणाशिषः ।। ६९-११३ ।।"
  },
  {
    "text": "गुरवे दक्षिणां दत्त्वा भुञ्जीयात्तन्निवेदितम् ।। ६९-११४ ।।"
  },
  {
    "text": "एवमावत्सरं कुर्यात्प्रतिमंगलवासरम् ।।\nतिलैर्होमं विधायाथ शतार्द्धं भोजयोद्द्विजान् ।। ६९-११५ ।।"
  },
  {
    "text": "भौममूर्तिं स्वर्णमयीमाचार्याय समर्पयेत् ।।\nमंडलस्थे घटेऽभ्यर्च्येत्सुतसौभाग्यसिद्धये ।। ६९-११६ ।।"
  },
  {
    "text": "एवं व्रतपरा नारी प्राप्नुयात्सुभगान्सुतान् ।।\nऋणनाशाय वित्तार्थं व्रतं कुर्यात्पुमानपि ।। ६९-११७ ।।"
  },
  {
    "text": "ब्राह्मणः प्रजपेन्मन्त्रंमग्निर्मूर्द्धेति वैदिकम् ।।\nअंगारकस्य गायत्रीं वक्ष्ये यजनसिद्धये ।। ६९-११८ ।।"
  },
  {
    "text": "अंगारकाय शब्दांते विद्महे पदमीरयेत् ।।\nशक्तिहस्ताय वर्णांते धीमहीति समुञ्चरेत् ।। ६९-११९ ।।"
  },
  {
    "text": "तन्नो भौमः प्रचोवर्णान्दयांदिति च संवदेत् ।।\nभौमस्यैषा तु गायत्री जप्तुः सर्वेष्टसिद्धिदा ।। ६९-१२० ।।"
  },
  {
    "text": "भौमोपासनमेतद्धि बुधमन्त्रमथोच्यते ।।\nफांतः कर्णेंदुसंयुक्तो बुधो ङेंते हदंतिमः ।। ६९-१२१ ।।"
  },
  {
    "text": "रसाणों बुधमन्त्रोऽयं मुनिब्रह्मास्य कीर्तितः ।।\nपंक्तिश्छैदो देवता तु बुधः सर्वेष्टदो नृणाम् ।। ६९-१२२ ।।"
  },
  {
    "text": "आद्यं बीजं नमः शक्तिर्विनियोगोऽखिलाप्तये ।।\nवंदे बुधं सदा भक्त्या पीताम्बरविभूषणम् ।। ६९-१२३ ।।"
  },
  {
    "text": "जानुस्थवामहस्ताढ्यं साभयेतरपाणिकम् ।।\nध्यात्वेवं प्रजपेसहस्रं विजितेंद्रियः ।। ६९-१२४ ।।"
  },
  {
    "text": "दशांशं जुहुयादाज्यैः पीठे पूर्वोदितेऽर्चयेत् ।।\nअङ्गमातृदिशापालहेतिभिर्बुधमर्चयेत् ।। ६९-१२५ ।।"
  },
  {
    "text": "एवं सिद्धे मनौ मंत्री साधयेत्स्वमनोरथान् ।।\nसहस्रं प्रजपेन्मंत्रं नित्यं दशदिनावधि ।। ६९-१२६ ।।"
  },
  {
    "text": "तस्याशु ग्रहजा पीडा नश्यत्येव न संशयः ।।\nबुधस्याराधनं प्रोक्तं गुरोराराधनं श्रृणु ।। ६९-१२७ ।।"
  },
  {
    "text": "बृंहस्पतिपदं ङेंऽतं सेंद्वाद्यर्णाघमंडितम् ।।\nनमोंतो वसुवर्णोऽयं मुनिर्ब्रह्मास्य संमतः ।। ६९-१२८ ।।"
  },
  {
    "text": "छन्दोऽनुष्टुप्सुराचार्यो देवता बीजमादिमम् ।।\nहृच्छक्तिर्दीर्घवह्नींदुयुगलेनांगकल्पना ।। ६९-१२९ ।।"
  },
  {
    "text": "न्यस्तवामकरं राशौ रत्नानां दक्षिणात्करात् ।।\nकिरंतं पीतपुष्पालंकारालेपांशुकार्चितम् ।। ६९-१३० ।।"
  },
  {
    "text": "सर्वविद्यानिधिं देवगुरुं स्वर्णद्युतिं स्मरेत् ।।\nलक्षं जपो दशांशेन घृतेनान्नेन वा हुनेत् ।। ६९-१३१ ।।"
  },
  {
    "text": "धर्मादिपीठे प्रयजेदंगदिक्पालहेतिभिः ।।\nएवं सिद्धे मनौ मंत्री साधयेदिष्टमात्मनः ।। ६९-१३२ ।।"
  },
  {
    "text": "विपरोगादिपीडासु कलहे स्वजनोद्भवे ।।\nपिप्पलोत्थसमिद्भिश्च जुहुयात्तन्निवृत्तये ।। ६९-१३३ ।।"
  },
  {
    "text": "हुत्वा दिनत्रयं मन्त्री निशापुष्पैर्घृतप्लुतैः ।।\nस विंशतिशतं शीघ्रं वासांसि लभते महीम् ।। ६९-१३४ ।।"
  },
  {
    "text": "गुरोराराधनं प्रोक्तं श्रृणु शुक्रस्य सांप्रतम् ।।\nवस्रं मे देहि शुक्राय ठद्वयांतो ध्रुवादिकः ।। ६९-१३५ ।।"
  },
  {
    "text": "रुद्रार्णोऽयं मनुर्ब्रह्मा मुनिश्छन्दो विराहुत ।।\nदैत्येज्यो देवता बीजं ध्रुवः शक्तिर्वसुप्रिया ।। ६९-१३६ ।।"
  },
  {
    "text": "भूनेत्र चन्द्रनेत्राग्निनेत्रार्णैः स्यात्षडंगकम् ।।\nशुक्लांबरालेपभूषं करेण ददतं धनम् ।। ६९-१३७ ।।"
  },
  {
    "text": "वामेन शुक्रं व्याख्यानमुद्रादोषं स्मरेत्सुधीः ।।\nअयुतं प्रजपेन्मन्त्रं दशांशं जुहुयाद् घृतैः ।। ६९-१३८ ।।"
  },
  {
    "text": "धर्मादिपीठे प्रयजेदंगेंद्रादितदायुधैः ।।\nश्वेतपुष्पैः सुगंधैश्च जुहुयाद् भृगुवासरे ।। ६९-१३९ ।।"
  },
  {
    "text": "एकविंशतिवारं यो लभतेसोंऽशुकं मणीन् ।।\nमनवोऽमो सदा गोप्या न देया यस्य कस्यचित् ।। ६९-१४० ।।"
  },
  {
    "text": "भक्तियुक्ताय शिष्याय देया वा निजसूनवे ।। ६९-१४१ ।।"
  },
  {
    "text": "इति श्रीबृहन्नारदीयपुराणे पूर्वभागे बृहदुपाख्याने तृतीयपादे मन्त्रविधाननिरूपणं नामैकोनसप्ततितमोऽध्यायः ।।"
  },
  {
    "text": "</span>"
  }
]