[
  {
    "text": "<span style=\"font-size: 14pt; line-height: 200%\">नारद उवाच ॥\nअनूचानप्रसंगेन वेदांगान्यखिलानि च ॥\nश्रुतानि त्वन्मुखांभोजात्समासव्यासयोगतः ॥ ५८-१ ॥\nशुकोत्पत्तिं समाचक्ष्व विस्तरेण महामते ॥\nसनंदन उवाच ॥\nमेरुश्रृङ्गे किल पुरा कर्णिकारवनायते ॥ ५८-२ ॥\nविजहार महोदेवो भौमैभूतगणैवृतः ॥\nशैलराजसुता चैव देवी तत्राभवत्पुरा ॥ ५८-३ ॥\nतत्र दिव्यं तपस्तेपे कृष्णद्वैपायनः प्रभुः ॥\nयोगेनात्मानमाविश्य योगधर्मपरायणः ॥ ५८-४ ॥\nधारयन्स तपस्तेपे पुत्रार्थं सुनिसंत्तमः ॥\nअग्नेर्भूमेस्तथा वायोरंतरिक्षस्य चाभितः ॥ ५८-५ ॥\nवीर्येण संमतः पुत्रो मम भूयादिति स्म ह ॥\nसंकल्पेनाथ सोऽनेन दुष्प्रापमकगृतात्मभिः ॥ ५८-६ ॥\nवरयामास देवेशमास्थितस्तप उत्तमम् ॥\nअतिष्टन्मारुताहारः शतं किल समाः प्रभुः ॥ ५८-७ ॥\nआराधयन्महादेवं बहुरूपमुमापतिम् ॥\nतत्र ब्रह्मर्षयश्चैव सर्वे देवर्षयस्तथा ॥ ५८-८ ॥\nलोकपालाश्च साध्याश्च वसुभिश्चाष्टभिः सह ॥\nआदित्याश्चैव रुद्राश्च दिवाकरनिशाकरौ ॥ ५८-९ ॥\nविश्वा वसुश्च गंधर्वः सिद्धाश्चाप्सरासांगणाः ॥\nतत्र रुद्रो महादेवः कर्णिकारमयीं शुभाम् ॥ ५८-१० ॥\nधारयानः स्रजं भाति शारदीव निशाकरः ॥\nतस्निन् दिव्ये वने रम्ये देवदेवर्षिसंकुले ॥ ५८-११ ॥\nआस्थितः परमं योगं व्यासः पुत्रार्थमुद्यतः ॥\nन चास्य हीयते वर्णो न ग्लानिरुपजायते ॥ ५८-१२ ॥\nत्रयाणामपिलोकानां तदद्भुतमिवाभवत् ॥\nजटाश्च तेजसा तस्य वैश्वानरशिखोपमाः ॥ ५८-१३ ॥\nप्रज्वलंत्यः स्म दृश्यंते युक्तस्यामिततेजसः ॥\nएवं विधेन तपसा तस्य भक्त्या च नारद ॥ ५८-१४ ॥\nमहेश्वरः प्रसन्नात्मा चकार मनसा मतिम् ॥\nउवाच चैनं भगवांस्त्र्यंबकः प्रहसन्निव ॥ ५८-१५ ॥\nयथा ह्यग्नियथा वायुर्यथा भूमिर्यथा जलम् ॥\nयथा खे च तथा शुद्धो भविष्यति सुतस्तंव ॥ ५८-१६ ॥\nतद्भावभागी तद्बुद्धिस्तदात्मा तदुपाश्रयः ॥\nतेजसा तस्य लोकांस्त्रीन्यशः प्राप्स्यति केवलम् ॥ ५८-१७ ॥\nएवं लब्ध्वा वरं देवो व्यासः सत्यवतीसुतः ॥\nअरणिं त्वथ संगृह्य ममंथाग्निचिकीर्षया ॥ ५८-१८ ॥\nअथ रूपं परं विप्र बिभ्रतीं स्वेन तेजसा ॥\nघृताचीं नामाप्सरसं ददर्श भगवान्नृषिः ॥ ५८-१९ ॥\nस तामप्सरसं दृष्ट्वा सहसा काममोहितः ॥\nअभवद्भगवान्व्यासो वने तस्मिन्मुनीश्वर ॥ ५८-२० ॥\nसा तु कृत्वा तदा व्यासं कामसंविग्नमानसम् ॥\nशुकीभूया महारम्या घृताची समुपागमत् ॥ ५८-२१ ॥\nस तामप्सरसं दृष्ट्वा रूपेणान्येनसंवृताम् ॥\nस्मरराजेनानुगतः सर्वगात्रातिगेन ह ॥ ५८-२२ ॥\nस तु महता निगृह्णन् हृच्छयं मुनिः ॥\nन शशाक नियंतुं तं व्यासः प्रविसृतं मनः ॥ ५८-२३ ॥\nभावित्वाञ्चैव भाव्यस्य घृताच्या वपुषा ॥\nहृतम् यत्नान्नियच्छतश्चापि मुने एतञ्चिकीर्षया ॥ ५८-२४ ॥\nअरण्यामेव सहसा तस्य शुक्रमवापतत् ॥\nशुक्रे निर्मथ्यमानेऽस्यां शुको जज्ञे महातपाः ॥ ५८-२५ ॥\nपरमर्षिर्महायोगी अरणीगर्भसंभवः ॥\nयथैव हि समिद्धोऽग्निर्भाति हव्यमुपात्तवान् ॥ ५८-२६ ॥\nतथा रूपः शुको जज्ञे प्रज्वलन्निव तेजसा ॥\nबिभ्रञ्चित्रं च विप्रेंद्र रूपवर्णमनुत्तमम् ॥ ५८-२७ ॥\nतं गंगां सरितां श्रेष्ठां मेरुपृष्ठे स्वरूपिणीम् ॥\nअभ्येत्य स्नापयामास वारिणा स्वेन नारद ॥ ५८-२८ ॥\nकृष्णाजिनं चांतरिक्षाच्छुकार्थे भुव्यवापतत् ॥\nजगीयंत च गंधर्वा ननृतुञ्चाप्सरोगणाः ॥ ५८-२९ ॥\nदेवदुन्दुभयश्चैव प्रावाद्यंत महास्वनाः ॥\nविश्वावसुश्च गंधर्वस्तथा तुंबुरुनारदौ ॥ ५८-३० ॥\nहाहाहूहूश्च गंधर्वौ तुष्टुवुः शुकसंभवम् ॥\nतत्र शक्रपुरोगाश्च लोकपालाः समागताः ॥ ५८-३१ ॥\nदेवा देवर्षथयश्चटैव तथा ब्रह्मर्षयोऽपि च ॥\nदिव्यानि सर्वपुष्पाणि प्रववर्ष च मारुतः ॥ ५८-३२ ॥\nजंगमं स्थावरं चैव प्रहृष्टमभवज्जगत् ॥\nतं महात्मा स्वयं प्रीत्या देव्या सह महाद्युतिः ॥ ५८-३३ ॥\nजातमात्रं मुनेः पुत्रं विधिनोपानयत्तदा ॥\nतस्य देवेश्वरः शक्तो दिव्यमद्भुतदर्शनम् ॥ ५८-३४ ॥\nददौ कमंडलुं प्रीत्या देवा वासांसि चाभितः ॥\nहंसाश्च शतपत्राश्च सारसाश्च सहस्रशः ॥ ५८-३५ ॥\nप्रदक्षिणमवर्तंत शुकाश्चाषाश्च नारद ॥\nआरणे यस्तदा दिव्यं प्राप्य जन्म महामुनिः ॥ ५८-३६ ॥\nतत्रैवोवास मेधावी व्रतचारी समाहितः ॥\nउत्पन्नमात्रं तं वेदाः सरहस्याः ससंग्रहाः ॥ ५८-३७ ॥\nउपतस्थुर्मुनिश्रेष्टं यथास्य पितरं तथा ॥\nबृहस्पतिं स वव्रे च वेदवेदांगभाष्यवित् ॥ ५८-३८ ॥\nउपाध्यायं द्विजश्रेष्ट धर्ममेवानुचिंतयन् ॥\nसोऽधीत्य वेदानखिलान्सरहस्यान्ससंग्रहान् ॥ ५८-३९ ॥\nइतिहासं च कार्त्स्न्येन वेदशास्त्राणि चाभितः ॥\nगुरवे दक्षिणां दत्त्वा समावृत्तो महामुनिः ॥ ५८-४० ॥\nउग्रं तपः समारेभे ब्रह्मचारी समाहिताः ॥\nदेवतानामृषीणां च बाल्येऽपि सुमहातपाः ॥ ५८-४१ ॥\nसंमत्रणीयो जन्यश्च ज्ञानेन तपसा तथा ॥\nन त्वस्य रमते बुद्धिराश्रमेषु मुनीश्वर ॥ ५८-४२ ॥\nत्रिषु गार्हस्थ्यमूलेषु मोक्षधर्मानुदर्शिनः ॥\nस मोक्षमनुचिंत्यैव शुकः पितरमभ्यगात् ॥ ५८-४३ ॥\nप्राहाभिवाद्य च तदा श्रेयोऽर्थी विनयान्वितः ॥\nमोक्षधर्मेषु कुशलो भगवान् प्रब्रवीतु मे ॥ ५८-४४ ॥\nयथैव मनसः शांतिः परमा संभवेन्मुने ॥\nश्रृत्वा पुत्रस्य वचनं परमर्षिरुवाच तम् ॥ ५८-४५ ॥\nअधीष्व मोक्षशास्त्रं वै धर्मांश्च विविधानपि ॥\nपितुर्निदेशाज्जग्राह शुको ब्रह्मविदां वरः ॥ ५८-४६ ॥\nयोगशास्त्रं च निखिलं कापिलं चैव नारद ॥\nशतं ब्राह्म्या श्रिया युक्तं ब्रह्मतुल्यपराक्रमम् ॥ ५८-४७ ॥\nमेने पुत्रं यथा व्यासो मोक्षशास्त्रविशारदम् ॥\nउवाच गच्छेति तदा जनकं मिथिलेश्वरम् ॥ ५८-४८ ॥\nस ते वक्ष्यति मोक्षार्थं निखिलेन नराधिपः ॥\nपितुर्नियोगादगमज्जनकं मेथखिलं नृपम् ॥ ५८-४९ ॥\nप्रष्टुं धर्मस्य निष्टां वै मोक्षस्य च परायणम् ॥\nउक्तश्च मानुषेण त्वं तथा गच्छेत्यविस्मितः ॥ ५८-५० ॥\nन प्रभावेण गंतव्यमंतरिक्षचरेण वै ॥\nआर्जवेनैव गंतव्यं न सुखाय क्षणात्त्वया ॥ ५८-५१ ॥\nन द्रष्टव्या विशेषा हि विशेषा हि प्रसंगिनः ॥\nअहंकारो न कर्तव्यो याज्ये तस्मिन्नराधिपे ॥ ५८-५२ ॥\nस्थातव्यं वसथे तस्य स ते छेत्स्यति संशयम् ॥\nस धर्मकुशलो राजा मोक्षशास्त्रविशारदः ॥ ५८-५३ ॥\nयथा यथा च ते ब्रूयात्तत्कार्यमविशंकया ॥\nएवमुक्तः स धर्मात्मा जगाम मिथिलां मुनिः ॥ ५८-५४ ॥\nपभ्द्यां शक्तोंतरिक्षेण क्रांतुं भूमिं ससागराम् ॥\nसगिरीं श्चाप्यतिक्रम्य भारतं वर्षमासदत् ॥ ५८-५५ ॥\nस देशान्विविधान्स्फीतानतिक्रम्य महामुनिः ॥\nविदेहान्वै समासाद्य जनकेन समागमत् ॥ ५८-५६ ॥\nराजद्वारं समासाद्य द्वारपालैर्निवारितः ॥\nतस्थौ तत्र महायोगी क्षुत्पिपासादिवर्जितः ॥ ५८-५७ ॥\nआतपे ग्लानिरहितो ध्यानयुक्तश्च नारद ॥\nतेषां तु द्वारपालानामेकस्तत्र व्यवस्थितः ॥ ५८-५८ ॥\nमध्यंगतमिवादित्यं दृष्ट्वा शुकमवस्थितम् ॥\nजूजयित्वा यथान्यायमभिवाद्य कृताञ्जलिः ॥ ५८-५९ ॥\nप्रावेशयत्ततः कक्षां द्वितीयां राजवेश्मनः ॥\nतत्रांतःपुरसंबद्धं महच्चैत्रग्थोपमम् ॥ ५८-६० ॥\nसुविभक्तजलाक्रीडं रम्यं पुष्पितपादपम् ॥\nदर्शयित्वासने स्थाप्य राजानं च व्यजिज्ञपत् ॥ ५८-६१ ॥\nश्रुत्वा राजा शुकं प्राप्तं वारस्त्रीः स न्ययुंक्त च ॥\nसेवायै तस्य भावस्य ज्ञानाय मुनिसतम ॥ ५८-६२ ॥\nतं चारुकेश्यः शुश्रेण्यस्तरुण्यः प्रियदर्शनाः ॥\nसूक्ष्मरक्तांबरधरास्तप्तकांचनभूषणाः ॥ ५८-६३ ॥\nसंलापालापकुशाला भावज्ञाः सर्वकोविदाः ॥\nपरं पंचाशतस्तस्य पाद्यादीनि व्यकल्पयन् ॥ ५८-६४ ॥\nदेश कालोपपन्नेन साध्वन्नेनाप्यतर्पयन् ॥\nतस्य भुक्तवतस्तात तास्ततः पुरकाननम् ॥ ५८-६५ ॥\nसुरम्यं दर्शयामासुरेकैकत्वेन नारद ॥\nक्रीडंत्यश्च हसंत्यश्च गायंत्यश्चैव ताः शुकम् ॥ ५८-६६ ॥\nउदारसत्वं सत्वज्ञास्सर्वाः पर्य्यचरंस्तदा ॥\nआरणेयस्तु शुद्धात्मा जितक्रोधो जितेंद्रियः ॥ ५८-६७ ॥\nध्यानस्थ एव सततं न हृष्यति न कुप्यति ॥\nपादशौचं तु कृत्वा वै शुकः संध्यामुपास्य च ॥ ५८-६८ ॥\nनिषसादासने पुण्ये तमेवार्थं व्यचिंतयत् ॥\nपूर्वरात्रे तु तत्रासौ भूत्वा ध्यानपरायणः ॥ ५८-६९ ॥\nमध्यरात्रे यथान्याय्यं निद्रामाहारयत्प्रभुः ॥\nततः प्रातः समुत्थाय कृत्वा शौचमनंतरम् ॥ ५८-७० ॥\nस्त्रीभिः परिवृत्तो धीमान्ध्यानमेवान्वपद्यत ॥\nअनेन विधिना तत्र तदहःशेषमप्युत ॥ ५८-७१ ॥\nतां च रात्रिं नृपकुले वर्तयामास नारद ॥ ५८-७२ ॥\nइति श्रीबृहन्नारदीयपुराणे पूर्वभागे बृहदुपाख्याने द्वितीयभागे शुकप्रलोभनं नामाष्टपञ्चाशत्तमोऽध्यायः ॥"
  },
  {
    "text": "</span>"
  }
]