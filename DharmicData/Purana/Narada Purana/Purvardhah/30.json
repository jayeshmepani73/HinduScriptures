[
  {
    "text": "सनक उवाच ।।\nप्रायश्चित्तविधिं वक्ष्ये श्रृणु नारद सांप्रतम् ।।\nप्रायश्चित्तविशुद्धात्मा सर्वकर्मफलं लभेत् ।। ३०-१ ।।"
  },
  {
    "text": "प्रायश्चित्तविहीनैस्तु यत्कर्म क्रियते मुने ।।\nतत्सर्वं निष्फलं प्रोक्तं राक्षसैः परिसेवितम् ।। ३०-२ ।।"
  },
  {
    "text": "कामक्रोधविहीनैश्च धर्मशास्त्रविशारदैः ।।\nप्रष्टव्या ब्राह्मणा धर्मं सर्वधर्मफलेच्छुभिः ।। ३०-३ ।।"
  },
  {
    "text": "प्रायश्चित्तानि चीर्णानि नारायणपराङ्मुखैः ।।\nन निष्पुनंति विप्रेंद्र सुराभांडमिवापगाः ।। ३०-४ ।।"
  },
  {
    "text": "ब्रह्महा च सुरापी च स्तेयी च गुरुतल्पगः ।।\nमहापातकिननस्त्वेते तत्संसर्गी च पंचमः ।। ३०-५ ।।"
  },
  {
    "text": "यस्तु संवत्सरं ह्यतैः शयनासनभोजनैः ।।\nसंवसेत्सह तं विद्यात्पतितं सर्वकर्मसु ।। ३०-६ ।।"
  },
  {
    "text": "अज्ञानाद्वाह्मणं हत्वा चीरवासा जटी भवेत् ।।\nस्वेनैव हतविप्रस्य कपालमपि धारयेत् ।। ३०-७ ।।"
  },
  {
    "text": "तदभावे मुनिश्रष्ट कपालं वान्यमेव वा ।।\nतद्द्रव्यं ध्वजदंडे तु धृत्वा वनचरो भवेत् ।। ३०-८ ।।"
  },
  {
    "text": "वन्याहारो वसेतत्र वारमेकं मिताशनः ।।\nसम्यक्संध्यामुपासीत त्रिकालं स्नानमाचरेत् ।। ३०-९ ।।"
  },
  {
    "text": "अध्ययनाध्यापनादून्वर्जयेत्संस्मरेद्धरिम् ।।\nब्रह्मचारी भवेन्नित्यं गंधमाल्यादि वर्जयेत् ।। ३०-१० ।।"
  },
  {
    "text": "तीर्थान्यनुवसेच्चैव पुण्याश्चावाश्रमांस्तथा ।।\nयदि वन्यैर्न जीवेत ग्रामे भिक्षां समाचरेत् ।। ३०-११ ।।"
  },
  {
    "text": "द्वादशाब्दं व्रतं कुर्यादेवं हरिपरायणः ।।\nब्रह्महा शुद्धिमाप्नोति कर्मार्हश्चैव जायते ।। ३०-१२ ।।"
  },
  {
    "text": "व्रतमध्ये मृगैर्वापि रोगैर्वापि निषूदितः ।।\nगोनिमित्तं द्विजार्थं वा प्राणान्वापि परित्यजेत् ।। ३०-१३ ।।"
  },
  {
    "text": "यद्वा दद्याद्द्विजेंद्राणां गवामयुतमुत्तसम् ।।\nएतेष्वन्यतमं कृत्वा ब्रह्महा शुद्धिमान्पुयात् ।। ३०-१४ ।।"
  },
  {
    "text": "दीक्षितं क्षत्रियं हत्वा चरेद्धि ब्रह्महव्रतम् ।।\nअग्निप्रवेशनं वापि मरुत्प्रपतनं तथा ।। ३०-१५ ।।"
  },
  {
    "text": "दीक्षीतं ब्राह्मणं हत्वा द्विगुणं व्रतमाचरेत् ।।\nआचार्यादिवधे चैव व्रतमुक्तं चतुर्गुणम् ।। ३०-१६ ।।"
  },
  {
    "text": "हत्वा तु विप्रमात्रं च चरेत्संवत्सरं व्रतम् ।।\nएवं विप्रस्य गदितः प्रायश्चित्तविधिर्द्विज ।। ३०-१७ ।। ।।"
  },
  {
    "text": "द्विगुणं क्षत्रियस्योक्तं त्रिगुणं तु विशः स्मृतम् ।।\nब्राह्मणं हंति यः शूद्रस्तं मुशल्यं विर्दुर्बुधाः ।। ३०-१८ ।।"
  },
  {
    "text": "राज्ञैव शिक्षा कर्तव्या इति शास्तेषु निश्चयः ।।\nब्राह्मणीनां वधे त्वर्द्धं पादः स्यात्कन्यकावधे ।। ३०-१९ ।।"
  },
  {
    "text": "हत्वा त्वनुपनीतांश्च तथा पादव्रतं चरेत् ।।\nहत्वा तु क्षत्रियं विप्रः षडब्दं कुच्छ्रमाचरेत् ।। ३०-२० ।।"
  },
  {
    "text": "संवत्सरं त्रयं वेश्यं शूर्द्रं हत्वा तु वत्सरम् ।।\nदीक्षितस्य स्त्रियं हत्वा ब्राह्मणी चाष्टवत्सरान् ।। ३०-२१ ।।"
  },
  {
    "text": "ब्रह्महत्याव्रतं कृत्वा शुद्धो भवति निश्चितम् ।।\nप्रायश्चित्तं विधानं तु सर्वत्र मुनिसत्तम ।। ३०-२२ ।।"
  },
  {
    "text": "वृद्धातुरस्त्रीबालानामर्द्धमुक्तं मनीषिभिः ।।\nगौडी पैष्टी च माध्वी च विज्ञेया त्रिविधा सुरा ।। ३०-२३ ।।"
  },
  {
    "text": "चातुर्वर्ण्यारपेया स्यात्तथा स्त्रीभिश्च नारद ।।\nक्षीरं घृतं वा गोमूत्रमेतेष्वन्यतमं मुने ।। ३०-२४ ।।"
  },
  {
    "text": "स्नात्वर्द्रवासा नियतो नारायणमनुस्मरन् ।।\nपक्वायसनिभं कृत्वा पिबेज्चैवोदकं ततः ।। ३०-२५ ।।"
  },
  {
    "text": "तत्तु लौहेन पात्रेण ह्यायसेनाथवा पिबेत् ।।\nताम्रेण वाथं पात्रेण तत्पीत्वा मरणं व्रजेत् ।। ३०-२६ ।।"
  },
  {
    "text": "सुरापी शुद्धिमाप्नोति नान्यथा शुद्धिरिष्यते ।।\nअज्ञानादात्मबुद्द्या तु सुरां पीत्वा द्विजश्चरेत् ।। ३०-२७ ।।"
  },
  {
    "text": "ब्रह्महत्याव्रतं सम्यक्तच्चिह्नपरिवर्जितः ।।\nयदि रोगानिवृत्त्यर्थमौषधार्थं सुरां पिबेत् ।। ३०-२८ ।।"
  },
  {
    "text": "तस्योपनयनं भूयस्तथा चांद्रायणद्वयम् ।।\nसुरासंस्पृष्टपात्रं तु सुराभांडोदकं तथा ।। ३०-२९ ।।"
  },
  {
    "text": "सुरापानसमं प्राहुस्तथा चन्द्रस्य भक्षणम् ।।\nतालं च पानसं चैव द्राक्षं खार्जूरसंभवम् ।। ३०-३० ।।"
  },
  {
    "text": "माधुक शैलमारिष्टं मैरेयं नालिकेरजम् ।।\nगौडी माध्वी सुरा मद्यमेवमेकादश स्मृताः ।। ३०-३१ ।।"
  },
  {
    "text": "एतेष्वन्यतमं विप्रो न पिबेद्वै कदाचन ।।\nएतेष्वन्यतमं यस्तु पिबेदज्ञानतो द्विजः ।। ३०-३२ ।।"
  },
  {
    "text": "तस्योपनयनं भूयस्तप्तकृच्छ्रं चरेत्तथा ।।\nसमक्षं वा परोक्षं वा बलाच्चौयण वा तथा ।। ३०-३३ ।।"
  },
  {
    "text": "परस्वानामुपादानं स्तेयमित्युच्यते बुधैः ।।\nसुवर्णस्य प्रमाणं तु मन्वाद्यैः परिभाषितम् ।। ३०-३४ ।।"
  },
  {
    "text": "वक्ष्ये श्रृणुष्व विप्रेंद्र प्रायश्चजितोक्तिसाधनम् ।।\nगवाक्षागतमार्तण्डरश्मिमध्ये प्रदृश्यते ।। ३०-३५ ।।"
  },
  {
    "text": "त्रसरेणुप्रमाणं तु रज इत्युच्यते बुधैः ।।\nत्रसरेण्वष्टकं निष्कस्तत्रयं राजसर्षपः ।। ३०-३६ ।।"
  },
  {
    "text": "गौरसर्षपस्तर्त्रयं स्यात्तत्षट्कं यव उच्यते ।।\nयवत्रयं कृष्णलः स्यान्माषस्तत्पंचकं स्मृतः ।। ३०-३७ ।।"
  },
  {
    "text": "माषषोडषमानं स्यात्सुवर्णमिति नारद ।।\nहत्वा ब्रह्मस्वमज्ञानाद्द्वादशांब्दं तु पूर्ववत् ।। ३०-३८ ।।"
  },
  {
    "text": "कपालध्वजहीनं तु ब्रह्महत्याव्रतं चरेत् ।।\nगुरुणां यज्ञकतॄणां धार्मिष्टानां तथैव च ।। ३०-३९ ।।"
  },
  {
    "text": "श्रोत्रियाणां द्विजानां तु हृत्वा हेमैवमाचरेत् ।।\nकृतानुतापो देहे च संपूर्णे लेपयेद् धृतम् ।। ३०-४० ।।"
  },
  {
    "text": "करीषच्छादितो दग्‌धः स्तेयपापाद्विमुच्यते ।।\nब्रह्मस्वं क्षत्रियो हृत्वा पश्चात्तापमवाप्य च ।। ३०-४१ ।।"
  },
  {
    "text": "पुनर्ददाति तत्रैव तद्विधानं श्रृणुष्व मे ।।\nतत्र सांतपनं कृत्वा द्वादशाहोपवासतः ।। ३०-४२ ।।"
  },
  {
    "text": "शुद्धिमाप्नोति देवर्षे ह्यन्यथा पतितो भवेत् ।।\nरत्नासनमनुष्यस्त्रीधेनुभूम्यादिकेषु च ।। ३०-४३ ।।"
  },
  {
    "text": "सुवर्णसहृशेष्वेषु प्रायश्चितार्द्धमुच्यते ।।\nत्रसरेणुसमं हेम हृत्वा कुर्यात्समाहितः ।। ३०-४४ ।।"
  },
  {
    "text": "प्राणायामद्वयं सम्यक् तेन शुद्धच्चति मानवः ।।\nप्राणायामत्रयं कुर्याद्धृत्वा निष्कप्रमाणकम् ।। ३०-४५ ।।"
  },
  {
    "text": "प्राणायामाश्च चत्वारो राजसर्षपमात्रके ।।\nगौरसर्षपमानं तु हृत्वा हेम विचक्षणः ।। ३०-४६ ।।"
  },
  {
    "text": "स्नात्वा च विधिवज्जप्याद्गायत्र्यष्टसहस्त्रकम् ।।\nयवमात्रसुवर्णस्य स्तेयाच्छुद्धो भवेद्दिजः ।। ३०-४७ ।।"
  },
  {
    "text": "आसायं प्रातरारभ्य जप्त्वा वै वेदमातरम् ।।\nहेम कृष्णलमात्रं तु हृत्वा सांतपनं चरेत् ।। ३०-४८ ।।"
  },
  {
    "text": "माषप्रमाणे हेम्नस्तु प्रायश्चित्तं निगद्यते ।।\nगोमूत्रपक्वयवभुग्वर्षेणैकेन शुद्ध्यति ।। ३०-४९ ।।"
  },
  {
    "text": "संपूर्णस्य सुवर्णस्य स्तेयं कृत्वा मुनीश्वर ।।\nब्रह्महत्याव्रतं कुर्याद्द्वादशाब्दं समाहितः ।। ३०-५० ।।"
  },
  {
    "text": "सुवर्णमानान्न्यूने तु रजतस्तेयकर्मणि ।।\nकुर्यात्सांतपनं सम्यगन्यथा पतितो भवेत् ।। ३०-५१ ।।"
  },
  {
    "text": "दशनिष्कांतपर्यंतमूर्द्धूं निष्कचतुष्टयात् ।।\nहत्वा च रजतं विद्वान्कुर्याच्चांद्रायणं मुने ।। ३०-५२ ।।"
  },
  {
    "text": "दशादिशतिष्कांतं यः स्तेयी रजतस्य तु ।।\nचांद्रायणद्वयं तस्य प्रोक्तं पापविशोधकम् ।। ३०-५३ ।।"
  },
  {
    "text": "शतादूर्द्धूं सहस्त्रांतं प्रोक्तं चांद्रायणत्रयम् ।।\nसहस्त्रादधिकस्तेये ब्रह्महत्याव्रतं चरेत् ।। ३०-५४ ।।"
  },
  {
    "text": "कांस्यपित्तलमुख्येषु ह्ययस्कांते तथैव च ।।\nसहस्रनिष्कमाने तु पराकं परिकीर्तितम् ।। ३०-५५ ।।"
  },
  {
    "text": "प्रायश्चित्तं तु रत्नानां स्तेये राजतवत्स्मृतम् ।।\nगुरुतल्पगतानां च प्रायश्चित्तमुदीर्यते ।। ३०-५६ ।।"
  },
  {
    "text": "अज्ञानान्मातरं गत्वा तत्सपत्नीमथापि वा ।।\nस्वयमेव स्वमुष्कं तु च्छिंद्यात्पापमुदीरयन् ।। ३०-५७ ।।"
  },
  {
    "text": "हस्ते गृहीत्वा मुष्कं तु गच्छंद्वै नैऋतीं दिशम् ।।\nगच्छन्मार्गै सुखं दुःखं न कदाचिद्विचारयेत् ।। ३०-५८ ।।"
  },
  {
    "text": "अपश्यन्गच्छतो गच्छेत्पाणान्तं यः स शुद्ध्यति ।।\nमरुत्प्रपतनं वापि कुर्यात्पापमुदाहरन् ।। ३०-५९ ।।"
  },
  {
    "text": "स्ववर्णोत्तमवर्णस्त्रीगमने त्वविचारतः ।।\nब्राह्महत्याव्रतं कुर्याद्वादशाब्दं समाहितः ।। ३०-६० ।।"
  },
  {
    "text": "अमत्याभ्यासतो गच्छेत्सवर्णां चोत्तमां तथा ।।\nकारीषवह्निना दग्धः शुद्धिं याति द्विजोत्तम ।। ३०-६१ ।।"
  },
  {
    "text": "रेतःसेकात्पूर्वमेव निवृत्तो यदि मातरि ।।\nब्रह्महत्याव्रतं कुर्याद्रेतः सेकेऽग्निदाहनम् ।। ३०-६२ ।।"
  },
  {
    "text": "सवर्णोत्तमवर्णासु निवृत्तो वीर्यसेचनात् ।।\nब्रह्महत्याव्रतं कुर्यान्नवाब्दान्विष्णुतत्परः ।। ३०-६३ ।।"
  },
  {
    "text": "वैश्यायां पितृपत्न्यां तु षडब्दं व्रतमाचरेत् ।।\nगत्वा शूद्वां गुरोर्भार्यां त्रिवर्षं व्रतमाचरेत् ।। ३०-६४ ।।"
  },
  {
    "text": "मातृष्वसारं च पितृष्वसारमाचार्यभार्यां श्वशुरस्य पत्नीम् ।।\nपितृव्यभार्यामथ मातुलानीं पुत्रीं च गच्छेद्यदि काममुग्धः ।। ३०-६५ ।।"
  },
  {
    "text": "दिनद्वये ब्रह्महत्याव्रतं कुर्याद्यथाविधि ।।\nएकस्मिन्नेव दिवसे बहुवारं त्रिवार्षिकम् ।। ३०-६६ ।।"
  },
  {
    "text": "एकवारं गते ह्यब्दंव्रतं कृत्वा विशुद्ध्यति ।।\nदिनत्रये गते वह्निदग्धः शुध्येत नान्यथा ।। ३०-६७ ।।"
  },
  {
    "text": "चांजालीं पुष्कसीं चैव स्नुषां च भगिनीं तथा ।।\nमित्रस्त्रियं शिष्यपत्नीं यस्तु वै कामतो व्रजेत् ।। ३०-६८ ।।"
  },
  {
    "text": "ब्रह्महत्याव्रतं कुर्यात्स षडब्दं मुनीश्वर ।।\nअकामतो व्रजेद्यस्तु सोऽब्दकृच्छ्रं समाचरेत् ।। ३०-६९ ।।"
  },
  {
    "text": "महापातकिसंसर्गे प्रायश्चित्तं निगद्यते ।।\nप्रायश्चित्तविशुद्धात्मा सर्वकर्मफलं लभेत् ।। ३०-७० ।।"
  },
  {
    "text": "यस्य येन भवेत्संगो ब्रह्महांदिचतुर्ष्वपि ।।\nतत्तद्व्रतं स निव्रर्त्य शुद्धिमान्पोत्यसंशयम् ।। ३०-७१ ।।"
  },
  {
    "text": "अज्ञानात्पंचरात्रं तु संगमेभिः करोतियः ।।\nकायकृच्छ्रं चरेत्सम्यगन्यथा पतितो भवेत् ।। ३०-७२ ।।"
  },
  {
    "text": "द्वादशाहेतु संसर्गे महासांतपनं स्मृतम् ।।\nसंगंकृत्वार्द्धमासं तु द्वादशाहमुपावसेत् ।। ३०-७३ ।।"
  },
  {
    "text": "पराको माससंसर्गे चांद्रमासत्रयेस्मृतम् ।।\nकृत्वा संगं तु षण्मासं चरेच्चांद्रायणद्वयम् ।। ३०-७४ ।।"
  },
  {
    "text": "किंचिन्न्यूनाब्दसंगे तु षण्मासव्रतमाचरेत् ।।\nएतच्च त्रिगुणं प्रोक्तं ज्ञानात्संगे यथाक्रमम् ।। ३०-७५ ।।"
  },
  {
    "text": "मंडूकं नकुलं काकं वराहं मूषकं तथा ।।\nमार्जाराजाविकं श्वानं हत्वा कुक्कुटकं तथा ।। ३०-७६ ।।"
  },
  {
    "text": "कृच्छ्रार्द्धमाचरेद्विप्रोऽतिकृच्छ्रं चाश्वह चरेत् ।।\nजतप्तकृच्छ्रं करिवधे पराकं गोवधे स्मृतम् ।। ३०-७७ ।।"
  },
  {
    "text": "कामतो गोवधे नैव शुद्धिर्द्दष्टा मनीषिभिः ।।\nपानशय्यासनाद्येषु पुष्पमूलफलेषु च ।। ३०-७८ ।।"
  },
  {
    "text": "भक्ष्यभोज्यापहारेषु पंचगव्यविशोधनम् ।।\nशुष्ककाष्टतृणानां च द्रुमाणां च गुडस्य च ।। ३०-७९ ।।"
  },
  {
    "text": "चर्मवस्त्रामिषाणां च त्रिरात्रं स्‌यादभोजनम् ।।\nटिट्टिभं चक्रवाकं च हंसं कारंडवं तथा ।। ३०-८० ।।"
  },
  {
    "text": "उलूकं सारसं चैव पकोतं जलपादकम् ।।\nशुकं चाषं बलाकं च शिशुमारं च कच्छपम् ।। ३०-८१ ।।"
  },
  {
    "text": "एतेष्वन्यतमं हत्वा द्वादशाहमभोजनम् ।।\nप्राजापत्यव्रतं कुर्याद्रेतोविण्मूत्रभोजने ।। ३०-८२ ।।"
  },
  {
    "text": "चांद्रायणत्रयं प्रोक्तं शूद्रोच्छिष्टस्य भोजने ।।\nरजस्वलां च चांडालं महापातकिनं तथा ।। ३०-८३ ।।"
  },
  {
    "text": "सूतिकां पतितं चैव उच्छिष्टं रजकादिकम् ।।\nस्पृष्ट्वा सचैलं स्नायीत घृतं संप्राशेयत्तथा ।। ३०-८४ ।।"
  },
  {
    "text": "गायत्रीं च विशुद्धात्मा जपेदष्टशतं द्विज ।।\nएतेष्वन्यतमं स्पृष्ट्वा अज्ञानाधद्यदि भोजने ।। ३०-८५ ।।"
  },
  {
    "text": "त्रिरात्रो पोषणाच्छुद्ध्ये त्पंचगव्याशनाद्विज ।।\nस्नानदानजपादौ च भोजनादौ च नारद ।। ३०-८६ ।।"
  },
  {
    "text": "एषामन्यतमस्यापि शब्दं यः श्रृणुयाद्वदेत् ।।\nउद्वमेद्धुक्तमंन्नतत्स्त्रात्वा चोपवसेत्तथा ।। ३०-८७ ।।"
  },
  {
    "text": "द्वितीयेऽह्नि घृतं प्राश्य शुद्धिमाप्नोति नारद ।।\nव्रतादिमध्ये यद्येषा श्रृणुयाद्धूनिमप्युत ।। ३०-८८ ।।"
  },
  {
    "text": "अष्टोत्तरसहस्रं तु जपेद्वै वेदमातरम् ।।\nपापानामधिकं पापं द्विजदैवतनिंदनम् ।। ३०-८९ ।।"
  },
  {
    "text": "न दृष्ट्वा निष्कृतिस्तस्य सर्वशास्त्रेषु नारद ।।\nमहापातकतुल्यानि यानि प्रोक्तानि सूरिभिः ।। ३०-९० ।।"
  },
  {
    "text": "प्रायश्चित्तं तु तेषां च कुर्यादेवं यथाविधि ।।\nप्रायश्चित्तानि यः कुर्यान्नारायणपरायणः ।। ३०-९१ ।।"
  },
  {
    "text": "तस्य पापानि नश्यंतिह्यन्यथा पतितो भवेत् ।।\nयस्तु रागादिनिर्मुक्तो ह्यनुतापसमन्वितः ।। ३०-९२ ।।"
  },
  {
    "text": "सर्वभूतययायुक्तो विष्णुस्मरणतत्परः ।।\nमहापातकयुक्तो वा युक्तो वा सर्वपातकैः ।। ३०-९३ ।।"
  },
  {
    "text": "विमुक्त एव पापेभ्यो ज्ञेयो विष्णुपरो यतः ।।\nनारायणमनांद्यंतं विश्वाकारमनामयम् ।। ३०-९४ ।।"
  },
  {
    "text": "यस्तु संस्मरते मर्त्यः स मुक्तः पापकोटिभिः ।।\nस्मृतो वा पूजितो वापि ध्यातः प्रणमितोऽपि वा ।। ३०-९५ ।।"
  },
  {
    "text": "नाशयत्येव पापानि विष्णुर्हृद्गमनः सताम् ।।\nसंपर्काद्यदि वा मोहाद्यस्तु पूजयते हरिम् ।। ३०-९६ ।।"
  },
  {
    "text": "सर्वपापविनिर्मुक्तः स प्रयाति हरेः पदम् ।।\nसकृत्संस्मरणाद्विष्णोर्नश्यंति क्लेशसंचयाः ।। ३०-९७ ।।"
  },
  {
    "text": "स्वर्गादिभोगप्रात्पिस्तु तस्य विप्रानुमीयते ।।\nमानुषं दुर्लभं जन्म प्राप्यते यैर्मुनीश्वर ।। ३०-९८ ।।"
  },
  {
    "text": "तत्रापि हरिभक्तिस्तु दुर्लभा परिकीर्त्तिता ।।\nतस्मात्तडिल्लतालोलं मानुष्यं प्राप्य दुर्लभम् ।। ३०-९९ ।।"
  },
  {
    "text": "हरिं संपूजयेद्भक्त्या पशुपाशविमोचनम् ।।\nसर्वेऽन्तराया नश्यंति मनःशुद्धिश्च जायते ।। ३०-१०० ।।"
  },
  {
    "text": "परं मोक्षं लभेश्चैव पूजिते तु जनार्दने ।।\nधर्मार्थकामोक्षाख्याः पुरुषार्थाः सनातनाः ।। ३०-१०१ ।।"
  },
  {
    "text": "हरिपूजापराणां तु सिध्यन्ति नात्र संशयः ।।\nपुत्रदारगृहक्षेत्रधनधान्याभिधावतीम् ।। ३०-१०२ ।।"
  },
  {
    "text": "लब्ध्वेमां मानुषीं वृत्तिं रेरे दर्पं तु मा कृथाः ।।\nसंत्यज्य कामं क्रोधं च लोभं मोहं मदं तथा ।। ३०-१०३ ।।"
  },
  {
    "text": "परापवादं निंदां च भजध्वं भक्तितो हरिम् ।।\nव्यापारान्सकलांसत्यक्तवा पूजयध्वं जनार्दनम् ।। ३०-१०४ ।।"
  },
  {
    "text": "निकटा एव दृश्यंते कृतांतनगरद्रुमाः ।।\nयावन्नायाति मरणं यावन्नायाति वै जरा ।। ३०-१०५ ।।"
  },
  {
    "text": "यावन्नेन्द्रियवैकल्यं तावदेवाचर्येद्धरिम् ।।\nधीमान्नकुर्याद्विश्वासं शरीरेऽस्मिन्विनश्वरे ।। ३०-१०६ ।।"
  },
  {
    "text": "नित्यं सन्निहितो मृत्युः संपदत्यंतचंचला ।।\nआसन्नमरणो देहस्तस्माद्दर्प्पं विमुचत ।। ३०-१०७ ।।"
  },
  {
    "text": "संयोगा विप्रयोगांताः सर्वं च क्षणभंगुरम् ।।\nएतज्ज्ञात्वा महाभाग पूजयस्व जनार्दनम् ।। ३०-१०८ ।।"
  },
  {
    "text": "आशया व्यथते चैव मोक्षस्त्वत्यंतदुर्लभः ।।\nभक्त्या यजति यो विष्णुं महापातकवानपि ।। ३०-१०९ ।।"
  },
  {
    "text": "सोऽपि याति परं स्थानं यत्र गत्वा न शोचति ।।\nसर्वतीर्थानि यज्ञाश्च सांगा वेदाश्च सत्तम ।। ३०-११० ।।"
  },
  {
    "text": "नारायणार्चनस्यैते कलां नार्हंति षोडशीम् ।।\nकिं वै वेदैर्मखैः शास्त्रैः किंवा तीर्थनिषेवणैः ।। ३०-१११ ।।"
  },
  {
    "text": "विष्णुभक्तिविहीनानां किं तपोभिर्व्रतैरपि ।। ३०-११२ ।।"
  },
  {
    "text": "यजंति ये विष्णुमनंतमूर्तिं निरीक्ष्य चाकारगतं वरेण्यम् ।।\nवेदांतवेद्यं भवरोगवैद्यं ते यांति मर्त्याः पदमच्युतस्य ।। ३०-११३ ।।"
  },
  {
    "text": "अनादिमात्मानमनंतशक्तिमाधारभूतं जगतः सुरेड्यम् ।।\nज्योतिः स्वरुपं परमच्युताख्यं स्मृत्वा समभ्येति नरः सखायम् ।। ३०-११४ ।।"
  },
  {
    "text": "इति श्रीबृहन्नारदीयपुराणे पूर्वभागे प्रथमपादे प्रायश्चित्तविधिर्नाम त्रिंशोऽध्यायः ।।"
  }
]