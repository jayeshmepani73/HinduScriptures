[
  {
    "text": "<font size=\"4.9\">\nसनत्कुमार उवाच ।।\nअथ वक्ष्ये महाविष्णोर्मन्त्रान्लोकेषु दुर्लभान् ।।\nयान्प्राप्य मानवास्तूर्णं प्राप्नुवंति निजेप्सितम् ।। ७०-१ ।।"
  },
  {
    "text": "येषामुच्चारणेनत३ संघः प०ीयते ।।\nब्रह्मादयोऽपि याञ्ज्ञात्वा समर्थाः स्युर्जगत्कृतौ ।। ७०-२ ।।\nतारहृत्पूर्वकं ङेंतं नारायणपदं भवेत् ।।\nअष्टाक्षरो मनुश्चास्य साध्यो नारायणो मुनिः ।। ७०-३ ।।"
  },
  {
    "text": "छन्दः प्रोक्तं च गायत्री देवता विष्णुख्ययः ।।\nॐ बीजं यं च तथा शक्तिर्विनियोगोऽखिलाप्तये ।। ७०-४ ।।"
  },
  {
    "text": "क्रुद्धोल्काय हृदाख्यातं महोल्काय शिरः स्मृतम् ।।\nवीरोल्काय शिखा प्रोक्ता द्युल्काय कवचं मतम् ।। ७०-५ ।।"
  },
  {
    "text": "महोल्कायेति चास्रं स्यादित्थं पंचांगकल्पना ।।\nपुनः षडंगमंत्रोत्थैः षड्वर्णैश्च समाचरेत् ।। ७०-६ ।।"
  },
  {
    "text": "अवशिष्टौ न्यसेत्कुक्षिपृष्टयोर्मंत्रवर्णकौ ।।\nसुदर्शनस्य मंत्रेण कुर्याद्दिग्बन्धनं ततः ।। ७०-७ ।।"
  },
  {
    "text": "तारो नमश्चतुर्थ्यंतं सुदर्शनपदं वदेत् ।।\nअस्त्रायफडिति प्रोक्तो मंत्रो द्वादशवर्णवान् ।। ७०-८ ।।"
  },
  {
    "text": "दशावृत्तिमय न्यासं वक्ष्ये विभूतिपञ्चरम् ।।\nमूलार्णान्स्वतनौ न्यस्येदाधारे हृदये मुखे ।। ७०-९ ।।"
  },
  {
    "text": "दोःपन्मूलेषु नासायां प्रथमावृत्तिरीरिता ।।\nगले नाभौ हृदि कुचपार्श्वपृष्टेषु तत्पराः ।। ७०-१० ।।"
  },
  {
    "text": "मूर्द्धास्यनेत्रश्रवणघ्राणेषु च तृतीयकाः ।।\nदोःपादसंध्यंगुलिषु वेदावृत्त्या च विन्यसेत् ।। ७०-११ ।।"
  },
  {
    "text": "धातुप्राणेषु हृदये विन्यसेत्तदनंतरम् ।।\nशिरोनेत्रा स्यहृत्कुक्षिसोरुजंघापदद्वये ।। ७०-१२ ।।"
  },
  {
    "text": "एकैकशो न्यसेद्वर्णान्मंत्रस्य क्रमतः सुधीः ।।\nन्यसेद्धृदंसोरुपदेष्वर्णान्वेदमितान्मनोः ।। ७०-१३ ।।"
  },
  {
    "text": "चक्रशं खगदांभोजपदेषु स्वस्वमुद्रया ।।\nशेषांश्च न्यासवर्योऽयं विभूतिपञ्जराभिधः ।। ७०-१४ ।।"
  },
  {
    "text": "न्यसेन्मूलार्णमेकैकं सचंद्रं तारसम्पुटम् ।।\nअथवा वै नमोंतेन न्यसेदित्यपरे जगुः ।। ७०-१५ ।।"
  },
  {
    "text": "तत्त्वन्यासं ततः कुर्याद्धिष्णुभावप्रसिद्धये ।।\nअष्टार्णोऽष्टप्रकृत्यात्मा गदितः पूर्वसूरिभिः ।। ७०-१६ ।।"
  },
  {
    "text": "पृथिव्यादीनि भूतानि ततोऽहंकारमेव च ।।\nमहांश्च प्रकृतिश्चैवेत्यष्टौ प्रकृतयो मताः ।। ७०-१७ ।।"
  },
  {
    "text": "पादे लिंगे हृदि मुखे मूर्ध्नि वक्षसि हृत्स्थले ।।\nसर्वांगे व्यापकं कुर्यादेकेन साधकोत्तमः ।। ७०-१८ ।।"
  },
  {
    "text": "मंत्रार्णहृत्परायाद्यमात्मने हृदयांतिमम् ।।\nतत्तन्नाम समुच्चार्य्य न्यसेत्तत्तत्स्थले बुधः ।। ७०-१९ ।।"
  },
  {
    "text": "अयं तत्त्वाभिधो न्यासः सर्वन्यासोत्तमोत्तमः ।।\nमूर्तीर्न्यसेद्द्वादश वै द्वादशादित्यसंयुताः ।। ७०-२० ।।"
  },
  {
    "text": "द्वादशाक्षरवर्णाद्या द्वादशादित्यसंयुताः ।।\nअष्टार्णोऽयं मनुश्चाष्टप्रकृत्यात्मा समीरितः ।। ७०-२१ ।।"
  },
  {
    "text": "तासामात्मचतुष्कस्य योगादर्काक्षरो भवेत् ।।\nललाटकुक्षिहृत्कंठदक्षपार्श्वांसकेषु च ।। ७०-२२ ।।"
  },
  {
    "text": "गले च वामपार्श्वांसगलपृष्टेष्वनंतरम् ।।\nककुद्यपि न्यसेन्मंत्री मूर्तीर्द्वादश वै क्रमात् ।। ७०-२३ ।।"
  },
  {
    "text": "धात्रा तु केशवं न्यस्यार्यम्ण नारायणं पुनः ।।\nमित्रेण माधवं न्यस्य गोविंदं वरुणेन च ।। ७०-२४ ।।"
  },
  {
    "text": "विष्णुं चैवांशुना युक्तं भगेन मधुसूदनम् ।।\nन्यसेद्विवस्वता युक्तं त्रिविक्रममतः परम् ।। ७०-२५ ।।"
  },
  {
    "text": "वामनं च तथाद्रण पूष्णा श्रीधरमेव च ।।\nहृषीकेशं न्यसेत्पश्चात्पर्जन्येन समन्वितम् ।। ७०-२६ ।।"
  },
  {
    "text": "त्वष्ट्रा युतं पद्मनाभं दामोदरं च विष्णुना ।।\nद्वादसार्णं ततो मंत्रं समस्ते शिरसि न्यसेत् ।। ७०-२७ ।।"
  },
  {
    "text": "व्यापकं विन्यसेत्पश्चात्किरीटमनुना सुधीः ।।\nध्रुवःकिरीटकेयूरहारांते मकरेतिच ।। ७०-२८ ।।"
  },
  {
    "text": "कुंडलांते चक्रशंखगदांतेंऽभोजहस्ततः ।।\nपीतांबरांते श्रीवत्सां कितवक्षः स्थलेति च ।। ७०-२९ ।।"
  },
  {
    "text": "श्रीभूमिसहितस्वात्मज्योतिर्द्वयमतः परम् ।।\nवदेद्दीप्तिकरायांति सहस्रादित्यतेजसे ।। ७०-३० ।।"
  },
  {
    "text": "नमोंतो बाणषङ्वर्णैः किरीटमनुरीरितः ।।\nएवं न्यासविधिं कृत्वा ध्यायेन्नारायणं विभुम् ।। ७०-३१ ।।"
  },
  {
    "text": "उद्यत्कोट्यर्कसदृशं शंखं चक्रं गदांबुजम् ।।\nदधतं च करैर्भूमिश्रीभ्यां पार्श्वद्वयांचितम् ।। ७०-३२ ।।"
  },
  {
    "text": "श्रीवत्सवक्षसं भ्राजत्कौस्तुभामुक्तकन्धरम् ।।\nहारकेयूरवलयांगदं पीतांबरं स्मरेत् ।। ७०-३३ ।।"
  },
  {
    "text": "वर्‌णलक्षं जपेन्मंत्रं विधिवन्नियतेंद्रियः ।।\nप्रथमेन तु लक्षेण स्वात्मशुद्धिर्भवेद् ध्रुवम् ।। ७०-३४ ।।"
  },
  {
    "text": "लक्षद्वयजपेनाथ मंत्रशुद्धिमवाप्नुयात् ।।\nलक्षत्रयेण जप्तेन स्वर्लोकमधिगच्छति ।। ७०-३५ ।।"
  },
  {
    "text": "विष्णोः समीपमाप्नोति वेदलक्षजपान्नरः ।।\nतथा च निर्मलं ज्ञानं पंचलक्षजपाद्भवेत् ।। ७०-३६ ।।"
  },
  {
    "text": "लक्षषष्टेन चाप्नोति मंत्री विष्णौ स्थिरा मतिम् ।।\nसप्तलक्षजपान्मंत्री विष्णोः सारूप्यमाप्नुयात् ।। ७०-३७ ।।"
  },
  {
    "text": "अष्टलक्षं जपेन्मंत्री निर्वाणमधिगच्छति ।।\nएवं जप्त्वा ततः प्राज्ञो दशांशं सरसीरुहैः ।। ७०-३८ ।।"
  },
  {
    "text": "मधुराक्तैः प्रजुहुयात्संस्कृते हव्यवाहने ।।\nमंडूकात्परतत्वांतं पीठे संपूज्य यत्नतः ।। ७०-३९ ।।"
  },
  {
    "text": "विमलोत्कर्षिणी ज्ञाना क्रिया योगा ततः परा ।।\nप्रह्वी सत्या तथेशाननुग्रहा नवमी मता ।। ७०-४० ।।"
  },
  {
    "text": "तारो नमनो भगवते विष्णवे सर्वभू ततः ।।\nतात्मने वासुदेवाय सर्वात्मेति पदं वदेत् ।। ७०-४१ ।।"
  },
  {
    "text": "संयोगयोगपद्मांते पीठाय हृदयांतिमः ।।\nषड्विंशदक्षरः पीठमंत्रोऽनेनासनं दिशेत् ।। ७०-४२ ।।"
  },
  {
    "text": "मूर्तिं संकल्प्य मूलेन तस्यामावाह्य पूजयेत् ।।\nआदौ चांगानि संपूज्य मंत्राणां केशरेषु च ।। ७०-४३ ।।"
  },
  {
    "text": "प्रागादिदिग्दले वासुदेवं संकर्षणं तथा ।।\nप्रद्युम्नमनिरुद्धं च शक्तीः कोणेष्वथार्चयेत् ।। ७०-४४ ।।"
  },
  {
    "text": "शांतिं श्रियं सरस्वत्या रतिं संपूजयेत्क्रमात् ।।\nहेमपीततमालेंद्रनीलाभाः पीतवाससः ।। ७०-४५ ।।"
  },
  {
    "text": "चतुर्भुजाः शंखचक्रगदांभघोजधरा इमे ।।\nसितकांचनगोदुग्धदूर्वावर्णाश्च शक्तयः ।। ७०-४६ ।।"
  },
  {
    "text": "दलाग्रेषु चक्रशंखगदापंकजकौस्तुभान् ।।\nपूजयेन्मुसलं खङ्गं वनमालां यथाक्रमात् ।। ७०-४७ ।।"
  },
  {
    "text": "रक्ताजपीतकनकश्यामकृष्णासितार्जुनान् ।।\nकुंकुमाभं समभ्यर्च्येद्वहिरग्रे खगेश्वरम् ।। ७०-४८ ।।"
  },
  {
    "text": "पार्श्वयोः पूजयेत्पश्चांखपद्मनिधी क्रमात् ।।\nमुक्तामाणिक्यसंकाशौ पश्चिमे ध्वजमपर्चयेत् ।। ७०-४९ ।।"
  },
  {
    "text": "रक्तं विघ्नं तथाग्नेये श्याममार्यं च राक्षसे ।।\nदुर्गां श्यामां वायुकोणे सेनान्यं पीतमैश्वरे ।। ७०-५० ।।"
  },
  {
    "text": "लोकेशा नायुधैर्युक्तान्बहिः संपूजयेत्सुधीः ।।\nएवमावरणैर्युक्तं योऽर्चजयेद्विष्णुमव्ययम् ।। ७०-५१ ।।"
  },
  {
    "text": "भुक्त्वेहसकलान्भोगानंते विष्णुपदं व्रजेत् ।।\nक्षेत्रधान्यसुवर्णानां प्राप्तये धारणीं स्मरेत् ।। ७०-५२ ।।"
  },
  {
    "text": "देवीं दूर्वादलश्यामां दधानां शालिमंजरीम् ।।\nचिंतयेद्भारतीं देवीं वीणापुस्तकधारिणीम् ।। ७०-५३ ।।"
  },
  {
    "text": "दक्षिणे देवदेवस्य पूर्णचंद्रनिभाननाम् ।।\nक्षीराब्धिफेनपुंजाभे वसानां श्वेतवाससी ।। ७०-५४ ।।"
  },
  {
    "text": "भारत्या सहितं यो वै ध्यायेद्द्वेवं परात्परम् ।।\nवेदवेदार्थतत्त्वज्ञो जायते सर्ववित्तमः ।। ७०-५५ ।।"
  },
  {
    "text": "नारसिंहमिवात्मानं देवं ध्यात्वातिभैरवम् ।।\nशश्त्रं संमंत्र्य मंत्रेण शब्रून्हत्वा निवर्तते ।। ७०-५६ ।।"
  },
  {
    "text": "नारसिंहेन बीजेन मंत्रं संयोज्य साधकः ।।\nशतमष्टोत्तरं जपत्वा वामहस्ताभिमंत्रिताः ।। ७०-५७ ।।"
  },
  {
    "text": "पुनः पुनरपः सिंचेत्सर्पदष्टोऽपि जीवति ।।\nगारुडेन च संयोज्य पंचार्णेन जपेत्तदा ।। ७०-५८ ।।"
  },
  {
    "text": "निर्विषीकरणे ध्यायेद्विष्णुं गरुडवाहनम् ।।\nअशोकफलके तार्क्ष्यमालिख्याशोकसंहतौ ।। ७०-५९ ।।"
  },
  {
    "text": "अशोकपुष्पैः संपूज्य भगवंतं तदग्रतः ।।\nजुहुयात्तानि पुष्पाणि त्रिसंध्यं सप्तपत्रकम् ।। ७०-६० ।।"
  },
  {
    "text": "प्रत्यक्षो जायते पक्षी वरमिष्टं प्रयच्छति ।।\nगाणपत्येन संयोज्य जपेल्लक्षं पयोव्रतः ।। ७०-६१ ।।"
  },
  {
    "text": "महागणपतिं देवं प्रत्यक्षमिह पश्यति ।।\nवाणिबीजेन संयुक्तं षण्मासं योजयेन्नरः ।। ७०-६२ ।।"
  },
  {
    "text": "महाकविवरो भूत्वा मोहयेत्सकलं जगत् ।।\nहुत्वा गुङ्चीशकलान्यर्द्धागुलमितानि च ।। ७०-६३ ।।"
  },
  {
    "text": "दधिमध्वाज्ययुक्तानि मृत्युं जयति साधकः ।।\nशनैश्वर दिने सम्यक् स्पृष्ट्वा श्वत्थं च पाणिना ।। ७०-६४ ।।"
  },
  {
    "text": "जप्त्वा चाष्टशतं युद्धे ह्यपमृत्युं जयत्यसौ ।।\nपञ्चविंशतिधा जप्त्वा नित्यं प्रातः पिबेज्जलम् ।। ७०-६५ ।।"
  },
  {
    "text": "सर्वपापविनिर्मुक्तो ज्ञानवान् रोगवर्जितः ।।\nकुंभं संस्थाप्य विधिवदापूर्य शुद्धवारिणा ।। ७०-६६ ।।"
  },
  {
    "text": "जप्त्वायुतं ततस्तेनाभिषेकः सर्वरोगनुत् ।।\nचंद्रसूर्योपरागे तु ह्युपोष्याष्टसहस्रकम् ।। ७०-६७ ।।"
  },
  {
    "text": "स्पृष्ट्वा ब्राह्मीधृतं जप्त्वा पिबेत्साधकसत्तमः ।।\nमेधां कवित्वं वाक्सिद्धिं लभते नात्र संशयः ।। ७०-६८ ।।"
  },
  {
    "text": "जुहुयादयुतं विल्वैर्महाधनपतिर्भवेत् ।।\nनारायणस्य मन्त्रोऽयं सर्वमंत्रोत्तमोत्तमः ।। ७०-६९ ।।"
  },
  {
    "text": "आलयः सर्वसिद्धीनां कथितस्तव नारद ।।\nनारायणाय शब्दांते विद्महे पदमीरयेत् ।। ७०-७० ।।"
  },
  {
    "text": "वासुदेवपदं ङेंतं धीमहीति ततो वदेत् ।।\nतन्नो विष्णुः प्रचोवर्णान्संवदेञ्चोदयादिति ।। ७०-७१ ।।"
  },
  {
    "text": "एषोक्ता विष्णुगायत्री सर्वपापप्रणाशिनी ।।\nतारो हृद्भगवान् ङेंतो वासुदेवाय कीर्तितः ।। ७०-७२ ।।"
  },
  {
    "text": "द्वादशार्णो महामन्त्रो भुक्तिमुक्तिप्रदायकः ।।\nस्त्रीशूद्राणां वितारोऽयं सतारस्तु द्विजन्मनाम् ।। ७०-७३ ।।"
  },
  {
    "text": "प्रजापतिर्मुनिश्चास्य गायत्री छन्द ईरितः ।।\nदेवता वासुदेवस्तु बीजं शक्तिर्ध्रुवश्च हृत् ।। ७०-७४ ।।"
  },
  {
    "text": "चन्द्राक्षिवेदपञ्चर्णैः समस्तेनांगकल्पनम् ।।\nमूर्ध्नि भाले दृशोरास्ये गले दोर्हृदये पुनः ।। ७०-७५ ।।"
  },
  {
    "text": "कुक्षौ नाभौ ध्वजे जानुद्वये पादद्वये तथा ।।\nन्यासेत्क्रमान् मन्त्रवर्णान्सृष्टिन्यासोऽयमीरितः ।। ७०-७६ ।।"
  },
  {
    "text": "हृदादिमस्तकांतं तु स्थितिन्यासं प्रचक्षते ।।\nपादादारभ्य मूर्द्धानं न्यासं संहारकं विदुः ।। ७०-७७ ।।"
  },
  {
    "text": "तत्त्वन्यासं ततः कुर्यात्सर्वतंत्रेषु गोपितम् ।।\nबीवं प्राणं तथा चित्तं हृत्पद्मं सूर्यमण्डलम् ।। ७०-७८ ।।"
  },
  {
    "text": "चन्द्राग्निमण्डले चैव वासुदेवं ततः परम् ।।\nसंकर्षणं च प्रद्युम्नमनिरुद्धं ततः परम् ।। ७०-७९ ।।"
  },
  {
    "text": "नारायणं चक्रमतस्तत्त्वानि द्वादशैव तु ।।\nमूलार्णहृत्परायाद्यमात्मने हृदयांतिमम् ।। ७०-८० ।।"
  },
  {
    "text": "तत्त्वे नाम समुञ्चर्य्य न्यसेन्मूर्द्धादिषु क्रमात् ।।\nपूर्वोक्तं ध्यानमत्रापि भानुलक्षजपो मनोः ।। ७०-८१ ।।"
  },
  {
    "text": "तदृशांशं तिलैराज्यलोलितैर्हवनं चरेत् ।।\nपीठे पूर्वोदिते मन्त्री मूर्ति संकल्प्य मूलतः ।। ७०-८२ ।।"
  },
  {
    "text": "तस्यामावाह्य देवेशं वासुदेवं प्रपूजयेत् ।।\nअङ्गानि पूर्वमभ्यर्च्य वासुदेवादिकास्ततः ।। ७०-८३ ।।"
  },
  {
    "text": "शांत्यादिशक्तयः पूज्याः प्राग्वद्दिक्षु विदिक्षु च ।।\nतृतीयावरणे पूज्याः प्रोक्ता द्वादश मूर्तयः ।। ७०-८४ ।।"
  },
  {
    "text": "इंद्राद्यानायुधैर्युक्तान् पूजयेद्धरणीगृहे ।।\nएवमावरणैरिष्ट्वा पञ्चभिर्विष्णुमव्ययम् ।। ७०-८५ ।।"
  },
  {
    "text": "प्राप्नुयात्सकलानर्थानन्ते विष्णुपदे व्रजेत् ।।\nपुरुषोत्तमसंज्ञस्य विष्णोर्भेदचतुष्टयम् ।। ७०-८६ ।।"
  },
  {
    "text": "त्रैलोक्यमोहनस्तेषां प्रथमः परिकीर्तितः ।।\nश्रीकरश्च हृषीकेशः कृषअणश्चात्र चतुर्थकः ।। ७०-८७ ।।"
  },
  {
    "text": "तारः कामो रमा पश्चान् ङेंतः स्यात्पुरुषोत्तमः ।।\nवर्मास्त्राण्यग्निप्रियांतो मन्त्रो वह्नीन्दुवर्णवान् ।। ७०-८८ ।।"
  },
  {
    "text": "ब्रह्मा मुनिः स्याद्गायत्री छन्दः प्रोक्तोऽथ देवता ।।\nपुरुषोत्तमसंज्ञोऽत्र बीजशक्तीस्मरंदिरे ।। ७०-८९ ।।"
  },
  {
    "text": "भूचंद्रैकरसाक्ष्यक्षिमंत्रवर्णोर्विभागतः ।।\nकृत्वांगानि ततो ध्यायेद्विधिवत्पुरुषोत्तमम् ।। ७०-९० ।।"
  },
  {
    "text": "समुद्यदादित्यनिभं शंखचक्रगदांबुजैः ।।\nलसत्करं पीतवस्रं स्मरेच्छ्रीपुरुषोत्तमम् ।। ७०-९१ ।।"
  },
  {
    "text": "महारत्नौघखचितस्फुरत्तोरणमंडपे ।।\nमौक्तिकौघशमदमविराजितवितानके ।। ७०-९२ ।।"
  },
  {
    "text": "नृत्यद्देवांगनावृंदक्वणात्किंकिणिनूपुरे ।।\nलसन्माणिक्यवेद्यां तु दीत्पार्कायुततेजसि ।। ७०-९३ ।।"
  },
  {
    "text": "वृंदारकव्रातकिरीटाग्ररत्नाभिचर्चिते ।।\nनवलक्षं जपेन्मंत्रं जुहुयात्तद्दशांशतः ।। ७०-९४ ।।"
  },
  {
    "text": "उत्फुल्लैः कमलैः पीठे पूर्वोक्ते वैष्णवेऽर्चयेत् ।।\nएवमाराध्य देवेशं प्राप्नोति महतीं श्रियम् ।। ७०-९५ ।।"
  },
  {
    "text": "पुत्रान्पौत्रान्यशः कांतिं भुक्तिं मुक्तिं च विंदति ।।\nउत्तिष्टेति पदं पश्चाच्छ्रीकराग्निप्रियांतिमः ।। ७०-९६ ।।"
  },
  {
    "text": "अष्टार्णोऽस्य मुनिर्व्यासः पंक्तिश्छंद उदाहृतम् ।।\nश्रीकाराख्यो हरिः प्रोक्तो देवता सकलेष्टदः ।। ७०-९७ ।।"
  },
  {
    "text": "भीषयद्वितयं हृत्स्यात् त्रासयद्वितयं शिरः ।।\nशिखा प्रमर्द्दयद्वंद्वं वर्म प्रध्वंसयद्वयम् ।। ७०-९८ ।।"
  },
  {
    "text": "अस्रं रक्षद्वयं सर्वे हुमंताः समुदीरिताः ।।\nमस्तके नेत्रयोः कंठहृदये नाभिदेशके ।। ७०-९९ ।।"
  },
  {
    "text": "ऊरूजंघांयुग्मेषु मंत्रवर्णान्क्रमान्न्यतसेत् ।।\nततः पुरुषसूक्तोक्तमंत्रैर्न्यासं समाचरेत् ।। ७०-१०० ।।"
  },
  {
    "text": "मुखे न्यसेद्ब्राह्मणोऽस्य मुखमासीदिमं मनुम् ।।\nबाहुयुग्मे तथा बाहूंराजन्य इति विन्यसेत् ।। ७०-१०१ ।।"
  },
  {
    "text": "ऊरू तदस्य यद्वैश्य इममूरुद्वये न्यसेत् ।।\nन्यसेत्पादद्वये मंत्री पद्भ्यां शूद्रो अजायत ।। ७०-१०२ ।।"
  },
  {
    "text": "चक्रं शंखं गदां पद्मं कराग्रेष्वथ विन्यसेत् ।।\nएवं न्यासविधिं कृत्वा ध्यायेत्पूर्वोक्तमण्डपे ।। ७०-१०३ ।।"
  },
  {
    "text": "अरुणाब्जासनस्थस्य तार्क्ष्यस्योपरि संस्थितम् ।।\nपूर्वोक्तरूपिणं देवं श्रीकरं लोकमोहनम् ।। ७०-१०४ ।।"
  },
  {
    "text": "ध्यात्वैवं पूजयेदष्टलक्षं मंत्री दशांशतः ।।\nरक्तांबुजैः समिद्भिश्च विल्वक्षीरिद्रुमोद्भवैः ।। ७०-१०५ ।।"
  },
  {
    "text": "पयोऽन्नैः सर्पिषा हुत्वा प्रत्येकं सुसमाहितः ।।\nअश्वत्थोदुंबरप्लक्षवटाः क्षीरिद्रुमाः स्मृता ।। ७०-१०६ ।।"
  },
  {
    "text": "पूजयेद्वैष्णवे पीठे मूर्तिं संकल्प्य मूलतः ।।\nअंगावरणदिक्पालहेतिभिः सहितं विभुम् ।। ७०-१०७ ।।"
  },
  {
    "text": "इत्थं सिद्धे मनौ मत्री प्रयोगान्पूर्ववञ्चरेत् ।।\nतारो हृद्भगवान् ङेंतो वराहेति ततः परम् ।। ७०-१०८ ।।"
  },
  {
    "text": "रूपाय भूर्भुवः स्वः स्याल्लोहितकामिका च ये ।।\nभूपतित्वं च मे देहि ददापय शुचिप्रिया ।। ७०-१०९ ।।"
  },
  {
    "text": "रामाग्निवर्णो मंत्रोऽयं भार्गवोऽस्य मुनिर्मतः ।।\nछन्दोऽनुष्टुब्देवतादिवराहः समुदीरितः ।। ७०-११० ।।"
  },
  {
    "text": "एकदंष्ट्राय हृदयं व्योमोल्कायग शिरः स्मृतम् ।।\nशिखा तेजोऽधिपतये विश्वरूपाय वर्म च ।। ७०-१११ ।।"
  },
  {
    "text": "महादंष्ट्राय चास्त्रं स्यात्पञ्चांगमिति कल्पयेत् ।।\nअथवा गिरिषट्सप्तबाणैर्वसुभिरक्षरैः ।। ७०-११२ ।।"
  },
  {
    "text": "विभक्तैर्मंत्रवर्यस्य पञ्चागांनि प्रकल्पयेत् ।।\nततौ ध्यायेदनेकार्कनिभमादिवराहकम् ।। ७०-११३ ।।"
  },
  {
    "text": "आं ह्रीं स्वर्णनिभं जान्वोरधो नाभेः सितप्रभम् ।।\nइष्टाभीतिगदाशंखचक्रशक्त्यसिखेटकान् ।। ७०-११४ ।।"
  },
  {
    "text": "दधतं च करैर्दंष्ट्राग्रलसद्धरणिं स्मरेत् ।।\nएवं ध्यात्वा जपेल्लक्षं दशांशं सरसीरुहैः ।। ७०-११५ ।।"
  },
  {
    "text": "मध्वक्तैर्जुहयात्पीठे पूर्वोक्ते वैष्णवे यजेत् ।।\nमूलेन मूर्तिं सङ्कल्प्य तस्यां सम्पूजयेद्विभुम् ।। ७०-११६ ।।"
  },
  {
    "text": "अङ्गावरणदिक्पालहेतियंत्रप्रसिद्धये ।।\nजपादेवावर्नि दद्याद्धनं धान्यं महीं श्रियम् ।। ७०-११७ ।।"
  },
  {
    "text": "सिंहार्के सितपक्षस्याष्टम्यां गव्येषु पञ्चसु ।।\nशिलां शुद्धां विनिक्षिप्य स्पृष्ट्वा तामयुतं जपेत् ।। ७०-११८ ।।"
  },
  {
    "text": "उदङ्मुखस्वतो मंत्री तां शिलां लिखनेद्भुवि ।।\nभूतप्रेताहिचौरादिकृतां बाधां निवारयेत् ।। ७०-११९ ।।"
  },
  {
    "text": "प्रातर्भृगुदिने साध्यभूतलान्मृदमाहरेत् ।।\nमंत्रितां मूलमंत्रेण विभजेत्तां त्रिधा पुनः ।। ७०-१२० ।।"
  },
  {
    "text": "चुल्ल्यामेकं समालिप्याप्यपरं पाकभाजने ।।\nगोदुग्धे परमालोड्य शोधितांस्तंदुलान् क्षिपेत् ।। ७०-१२१ ।।"
  },
  {
    "text": "सम्यक् शुद्धे शुचिः केशे जपन्मंत्रं पचेञ्चरुम् ।।\nअवतार्य चरुं पश्चाद्वह्नौ देयं यथाविधि ।। ७०-१२२ ।।"
  },
  {
    "text": "सम्पूज्य धूपदीपाद्यैः पश्चादाज्यप्लुतं चरुम् ।।\nजुहुयात्संस्कृते वह्नौ अष्टोत्तरशतं सुधीः ।। ७०-१२३ ।।"
  },
  {
    "text": "एवं प्रजुहुयान्मंत्री कविवारेषु सप्तसु ।।\nविरोधो नश्यति क्षेत्रे शत्रुचौराद्युपद्रवाः ।। ७०-१२४ ।।"
  },
  {
    "text": "भानूदयेप्यारवारे साध्यक्षेत्रान्मृदं पुनः ।।\nआदाय पूर्वविधिना हविरापाद्य पूर्ववत् ।। ७०-१२५ ।।"
  },
  {
    "text": "जुहुयादेधिते वह्नौ पूर्वसंख्याकमादरात् ।।\nएवं स सप्तारवारेषु जुहुयात्क्षेत्रसिद्धये ।। ७०-१२६ ।।"
  },
  {
    "text": "जुहुयाल्लक्षसंख्याकं गव्यै श्चैव सपायसैः ।।\nअभीष्टभूम्याधिपत्यं लभते नात्र संशयः ।। ७०-१२७ ।।"
  },
  {
    "text": "उद्यद्दोः परिधं दिव्यं सितदंष्ट्राग्रभूधरम् ।।\nस्वर्णाभं पार्थिवे पीते मंडले सुसमाहितः ।। ७०-१२८ ।।"
  },
  {
    "text": "ध्यात्वाप्नोति महीं रम्यां वराहस्य प्रसादतः ।।\nवारुणे मण्डले ध्यायेद्वाराहं हिमसन्निभघम् ।। ७०-१२९ ।।"
  },
  {
    "text": "महोपद्रवशांतिः स्यात्साधकस्य न संशयः ।।\nवश्यार्थं च सदा ध्यायेद्वह्र्याभं वह्निमण्डे ।। ७०-१३० ।।"
  },
  {
    "text": "ध्यायेदेवं रिपूञ्चाटे कृष्णाभं वायुमण्डले ।।\nह्यमण्डलगतं स्वच्छं वाराहं सर्वसिद्धिदम् ।। ७०-१३१ ।।"
  },
  {
    "text": "शत्रुभूतग्रहक्ष्वेडामयपीडादिशांतये ।।\nभग्वर्धीशयुतं व्योमबिंदुभूषितमस्तकम् ।। ७०-१३२ ।।"
  },
  {
    "text": "एकाक्षरो वराहस्य मन्त्रः कल्पद्रुमोऽपरः ।।\nपूजाद्यार्ध्यादिकं सर्वमस्यां पूर्वोक्तवञ्चरेत् ।। ७०-१३३ ।।"
  },
  {
    "text": "सवामकर्णानिद्रास्याद्वराहाय हृदंतिमः ।।\nताराद्यो वसुवर्णोऽयं सर्वैश्वर्यप्रदायकः ।। ७०-१३४ ।।"
  },
  {
    "text": "ब्रह्मा मुनिः स्याद्गायत्री छन्दो वाराहसंज्ञकः ।।\nदेवश्चंद्रेंद्वब्धिनेत्रैः सवेणांगक्रिया मता ।। ७०-१३५ ।।"
  },
  {
    "text": "ध्यानपूजाप्रयोगादि प्राग्वदस्यापि कल्पयेत् ।।\nप्रणवादौ च ङेन्तं च भगवतीति पदं ततः ।।\nधरणिद्वितयं पश्चाद्धरेर्द्वयमुदीरयेत् ।। ७०-१३६ ।।"
  },
  {
    "text": "एकोनविंशत्यर्णाढ्यो मन्त्रो वह्निप्रियांतिमः ।।\nवराहोऽस्य मुनिश्छन्दो गायत्री निवृदादिका ।। ७०-१३७ ।।"
  },
  {
    "text": "देवता धरणी बीजं तारःशक्तिर्वसुप्रिया ।।\nरामवेदाग्निबाणाक्षिनेत्रार्णैरंगरकल्पनम् ।। ७०-१३८ ।।"
  },
  {
    "text": "श्यामां चित्रविभूषाढ्यां पद्मस्थां तुंगसुस्तनीम् ।।\nनीलांबुजद्वयं शालिमंजरीं च शुक्रं करैः ।। ७०-१३९ ।।"
  },
  {
    "text": "दधतीं चित्रवसनां धरां भगवतीं स्मरेत् ।।\nएवं ध्यात्वा जपेल्लक्षं दशांशं पायसेन तु ।। ७०-१४० ।।"
  },
  {
    "text": "साज्येन जुहुयान्मन्त्री विष्णोः पीठे समर्चयेत् ।।\nमूर्तिं संकल्प्य मूलेन तस्यां वसुमतीं यजेत् ।। ७०-१४१ ।।"
  },
  {
    "text": "अङ्गानि पूर्वमाराध्य भूवह्निजलमारुतान् ।।\nदिक्पात्रेषु च सम्पूज्य कोणपत्रेषु तत्कलाः ।। ७०-१४२ ।।"
  },
  {
    "text": "निवृत्तिश्च प्रतिष्टा च विद्यानां तैश्च तत्कलाः ।।\nइंद्राद्यानपि वञ्चादीन्पूजयेत्तदनंतरम् ।। ७०-१४३ ।।"
  },
  {
    "text": "एवं सिद्धे मनौ मंत्री साधयेदिष्टमात्मनः ।।\nधरणी प्रभजन्नेवं पशुरत्नांबरादिभिः ।। ७०-१४४ ।।"
  },
  {
    "text": "धरम्या वल्लभः स स्यात्सुखी जीवेच्छतं समा ।।\nत्रैलोक्यमोहनो मंत्रो जगन्नाथस्य कीर्त्यते ।। ७०-१४५ ।।"
  },
  {
    "text": "तारः कामो रमा बीजं हृदंते पुरुषोत्तमः ।।\nश्रीकंठः प्रतिरूपांते लक्ष्मीति च निवासि च ।। ७०-१४६ ।।"
  },
  {
    "text": "सकलांते जगत्पश्चात्क्षोभणेति पदं वदेत् ।।\nसर्वस्त्रीहृदयांते तु विदारणपदं वदेत् ।। ७०-१४७ ।।"
  },
  {
    "text": "ततस्त्रिभुवनांतं तु मदोन्मादकरेति च ।।\nसुरासुरांते मनुजसुंदरीजनवर्णतः ।। ७०-१४८ ।।"
  },
  {
    "text": "मनांसि तापयद्वंद्वं दीपयद्वितयं ततः ।।\nशोषयद्वितयं पश्चान्मारयद्वितयं ततः ।। ७०-१४९ ।।"
  },
  {
    "text": "स्तंभयद्वितयं भूयो मोहयद्वितय ततः ।।\nद्रावयद्वितयं तावदाकर्षययुगं ततः ।। ७०-१५० ।।"
  },
  {
    "text": "समस्तपरमो येन सुभगेन च संयुतम् ।।\nसर्वसौभाग्यशब्दांते करसर्वपदं वदेत् ।। ७0-१५१ ।।"
  },
  {
    "text": "कामप्रदादमुन्ब्रह्मासेंदुर्हनुयुगं ततः ।।\nचक्रेण गदया पश्चात्खङ्गेन तदनंतरम् ।। ७0-१५२ ।।"
  },
  {
    "text": "सर्वबाणैर्भेदियुगं पाशेनांते कटद्वयम् ।।\nअंकुशेनेति संप्रोच्य ताडयद्वितयं पुनः ।। ७0-१५३ ।।"
  },
  {
    "text": "कुरुशब्दद्वयमथो किं तिष्टसि पदं वदेत् ।।\nतावद्यावत्पदस्यांते समाहितमनंतरम् ।।\nततो मे सिद्धिराभास्य भवमन्ते च वर्म फट् ।। ७0-१५४ ।।"
  },
  {
    "text": "हृदंतोऽयं महामंत्रो द्विशतार्णः समीरितः ।।\nजैमिनिर्मुनिरस्योक्तश्छंदश्चामितमीरितम् ।। ७0-१५५ ।।"
  },
  {
    "text": "देवता जगतां मोहे जगन्नाथः प्रकीर्तितः ।।\nकामो बीजं रमा शक्तिर्विनियोगो।़खिलाप्तये ।। ७0-१५६ ।।"
  },
  {
    "text": "पुरुषोत्तमत्रिभुवनोन्मादकांतेऽग्निवर्म च ।।\nहृदयं कीर्तितं पश्चाज्जगत्क्षोभणशब्दतः ।। ७0-१५७ ।।"
  },
  {
    "text": "लक्ष्मीदयितवर्मान्तः शिरः प्रोक्तं शिखा पुनः ।।\nमन्मथो तमशब्दांते मंगजे पदमीरयेत् ।। ७0-१५८ ।।"
  },
  {
    "text": "कामदायेति हुं प्रोच्य न्यसेद्वम ततः परम् ।।\nपरमांते भृगुकर्णाभ्यां च सर्वपदं ततः ।। ७0-१५९ ।।"
  },
  {
    "text": "सौभाग्यकरवर्मांते कवचं पारिकीर्तितम् ।।\nसुरासुरांते मनुजसुंदरीति पदं वदेत् ।। ७0-१६0 ।।"
  },
  {
    "text": "हृदयांते विदा पश्चाद्रणसर्वपदं वदेत् ।।\nततः प्रहरणधरसर्वकामुकतत्पदम् ।। ७0-१६१ ।।"
  },
  {
    "text": "हनयुग्मं च हृदयं बंधनानि ततो वदेत् ।।\nआकर्षयद्वयं पश्चान्महाबलपदं ततः ।। ७0-१६२ ।।"
  },
  {
    "text": "वर्म चास्त्रं समाख्यातं नेत्रं स्यात्तदनंतरम् ।।\nवदेत्रिभुवनं पश्चाच्चर सर्वजनेति च ।। ७0-१६३ ।।"
  },
  {
    "text": "मनांसि हरयुग्मांते दारयद्वितयं च मे ।।\nवशमानय वर्मांते नेत्रमंत्रः समीरितः ।। ७0-१६४ ।।"
  },
  {
    "text": "षडंगमंत्रास्ताराद्याः फट्नमोंताः प्रकीर्तिताः ।।\nतारस्त्रैलोक्यशब्दांते मोहनेति पदं वदेत् ।। ७0-१६५ ।।"
  },
  {
    "text": "हृषीकेशेति संप्रोच्याप्रतिरूपादिशब्दतः ।।\nमम्नथानंतरं सर्वस्त्रीणां हृदयमीरयेत् ।। ७0-१६६ ।।"
  },
  {
    "text": "आकर्षणपदा गच्छदागच्छहृदयांतिमः ।।\nअनेन व्यापकं कृत्वा जगन्नाथं स्मरेत् सुधीः ।। ७0-१६७ ।।"
  },
  {
    "text": "क्षीराब्धेस्तु तटे रम्यं सुरद्रुमलतांचितम् ।।\nउद्यदर्काभुजालाभं स्वधाम्नोज्वालदिङ्मुखम् ।। ७0-१६८ ।।"
  },
  {
    "text": "प्रसूनावलिसौरभ्यमाद्यन्मधुकरारवम् ।।\nदिव्यवातोञ्चलत्कंजपरागोद्धूलितांबरम् ।। ७0-१६९ ।।"
  },
  {
    "text": "स्वर्वधूगीतमाधुर्याभिराम चिंतयेद्वनम् ।।\nतदंतर्मणिसम्पत्तिस्फुरत्तोरणमण्डपे ।। ७0-१७0 ।।"
  },
  {
    "text": "विलसन्मौक्तिकोद्दामदामराजद्वितानके ।।\nमणिवेद्यादि वियत्किरीटाग्रसमर्चिते ।। ७0-१७१ ।।"
  },
  {
    "text": "दिव्यसिंहासने विप्र समासीनं स्मरेद्विभुम् ।।\nशंखपाशेषु चापानि मुसलं नंदकं गदाम् ।। ७0-१७२ ।।"
  },
  {
    "text": "अंकुशं दधतं दोर्भिः श्लिष्टे कमलयोरसि ।।\nपश्यत्यंकस्थयांभोजश्रिया रागोल्लसदृशा ।। ७0-१७३ ।।"
  },
  {
    "text": "ध्यात्वैवं प्रजपेल्लक्षचतुष्कं तद्दशांशतः ।।\nकुंडेऽर्द्धचंद्रे पद्मैर्वा जातीपुष्पैश्च होमयेत् ।। ७0-१७४ ।।"
  },
  {
    "text": "यागभूमिं तथात्मानं यागोपकरणं तथा ।।\nपूजयिष्यन् जगन्नाथं गायत्र्या प्रोक्षयेद्वुधः ।। ७0-१७५ ।।"
  },
  {
    "text": "त्रैलोक्यमोहनायांते विद्महे पदमीरयेत् ।।\nस्मराय धीमहीत्युक्त्वा तन्नो विष्णुः प्रचोदयात् ।। ७0-१७६ ।।"
  },
  {
    "text": "गायत्र्येषा समाख्याता सर्वशुद्धिकरी परा ।।\nकल्पयेदासनं पीठे पूर्वोक्ते वैष्णवे सुधीः ।। ७0-१७७ ।।"
  },
  {
    "text": "पक्षिराजाय ठद्वंद्वं पीठमंत्रोऽयमीरितः ।।\nमूर्तिं संकल्पमूलेन तस्यामावाहयेदतः ।। ७0-१७८ ।।"
  },
  {
    "text": "व्यापकन्यासमंत्रेण ततः सम्पूज्य भक्तितः ।।\nश्रीवत्सहृदयं तेन श्रीवत्सं स्तनयोर्यजेत् ।। ७0-१७९ ।।"
  },
  {
    "text": "कौस्तुभाय हृदंतेन यजेद्वक्षसि कौस्तुभम् ।।\nपूजयेद्वनमालायै हृदंतेन गले च ताम् ।। ७0-१८0 ।।"
  },
  {
    "text": "कर्णिकायां ततोऽभ्यर्चयेद्विधिवञ्चांगदेवताः ।।\nदलेषु पूजयेत्पश्चाल्लक्ष्म्याद्यावृत्तचामराः ।। ७0-१८१ ।।"
  },
  {
    "text": "बन्धूककुसुमाभासाःमुक्ताहारलसत्कुचाः ।।\nउत्फुल्लांभघोजनयना मदविभ्रममंथराः ।। ७0-१८२ ।।"
  },
  {
    "text": "लक्ष्मी सरस्वती चैव धृतिः प्रीतिस्ततः परम् ।।\nकांतिः शांतिस्तुष्टिपुष्टिबीजाद्या ङेनमोंतिकाः ।। ७0-१८३ ।।"
  },
  {
    "text": "भृगुः खड्राशचन्द्राढ्यो देव्या बीजमुदाहृतम् ।।\nह्रस्वत्रयक्लीबसर्वरहितस्वरसंयुतम् ।। ७0-१८४ ।।"
  },
  {
    "text": "देव्या बीजं क्रमादासामादौ च विनियोजयेत् ।।\nदलाग्रेषु यजेच्छंखं शार्ङ्गं चक्रमसिं गदाम् ।। ७0-१८५ ।।"
  },
  {
    "text": "अंकुशं मुसलं पाशं स्वमुद्रामनुभिः पृथक् ।।\nमहाजलचरा यांते वर्मास्त्रं वह्निवल्लभा ।। ७0-१८६ ।।"
  },
  {
    "text": "पांचजन्या प्रताराद्यो नमोंतः शंखपूजने ।।\nशार्ङ्गाय सशयांते च वर्मास्त्रं वह्निवल्लभा ।। ७0-१८७ ।।"
  },
  {
    "text": "शार्ङ्गाय हृदयं मन्त्रो महाद्यः शार्ङ्गपूजने ।।\nसुदर्शनमहांते तु चक्रराजपदं वदेत् ।। ७0-१८८ ।।"
  },
  {
    "text": "हययुग्मं सर्वदुष्टभयमन्ते कुरुद्वयम् ।।\nछिंधिद्वयं ततः पश्चाद्विदारययुगं ततः ।। ७0-१८९ ।।"
  },
  {
    "text": "परमन्त्रान् ग्रसद्वन्द्वं भक्षयद्वितयं पुनः ।।\nभूकानि त्रासयद्वंद्वं वर्मफड्वह्निसुंदरी ।। ७0-१९0 ।।"
  },
  {
    "text": "सुदर्शनाय हृदयं प्रोक्तश्चक्रर्चने मनुः ।।\nमहाखङ्गतीक्ष्णपदाच्छिवियुग्मं समीरयेत् ।। ७0-१९१ ।।"
  },
  {
    "text": "हुं फट् स्वाहा च खङ्गाय नमः खङ्गार्चने मनुः ।।\nमहाकौमोदकीत्यन्ते वदेञ्चैव महाबले ।। ७0-१९२ ।।"
  },
  {
    "text": "सर्वासुरांतके पश्चात्प्रसीदयुगलेति च ।।\nवर्मास्त्रवह्निजायांतकौमोदकि हृक्षतिमः ।। ७0-१९३ ।।"
  },
  {
    "text": "कौमोदक्यर्चने प्रोक्तो मन्त्रः सर्वार्थसाधकः ।।\nमहांकुशपदात्कुट्चयुग्मं हुंफट्वसुप्रिया ।। ७0-१९४ ।।"
  },
  {
    "text": "अंकुशाय नमः प्रोक्तो मन्त्रग्रौवाकुशर्चने ।।\nसंवर्तकमहांते तु मुसलेति पदं वदेत् ।। ७0-१९५ ।।"
  },
  {
    "text": "योधयद्वितयं वर्म फडंते वह्निसुंदरी ।।\nमुसलाय नमः प्रोक्तो मन्त्रो सुसलपूजने ।। ७0-१९६ ।।"
  },
  {
    "text": "महापाश हदादघटयमाकर्षयद्वयम् ।।\nहुं फटे स्वाहा च पाशाय नमः पाशार्चने मनुः ।। ७0-१९७ ।।"
  },
  {
    "text": "ताराद्या मनवो ह्येते ततः शक्रादिकान्यजेत् ।। ७0-१९८ ।।\nवज्राद्यानपि संपूज्य सर्वसिद्धीश्वरो भवेत् ।।\nमासमात्रं तु कुसुमैः पूजयित्वा हयारिजैः ।। ७0-१९९ ।।"
  },
  {
    "text": "कुमुदैर्वा प्रजुहुयादष्टोत्तरसहस्रकम् ।।\nमासमात्रेण वश्यास्स्युस्तस्य सर्वे नृपोत्तमाः ।। ७0-२00 ।।"
  },
  {
    "text": "यस्य नाम युतं मंत्रं जपेदयुतसंख्यया ।।\nस भवेद्दासवत्सद्यो मंत्रस्यास्य प्रभावतः । ७0-२0१ ।।"
  },
  {
    "text": "बहुना किमिहोक्तेन मनुनानेन साधकः ।।\nसाधयेत्सकलान्कामान्विष्णुतुल्यो न संशयः ।। ७0-२0२ ।।"
  },
  {
    "text": "इति श्रीबृहन्नारदीयपुराणे पूर्वभागे बृहदुपाख्याने तृतीयपादे सप्ततितमोऽध्यायः ।।"
  },
  {
    "text": "</font>"
  }
]