[
  {
    "text": "सनक उवाच ।।\nअन्यद्व्रतवरं वक्ष्य श्रृणुष्व मुनिसत्तम ।।\nसर्वपापहरं पुण्यं सर्वदुःखनिबर्हणम् ।। १८-१ ।।"
  },
  {
    "text": "ब्राह्मणक्षत्रियविशां शूद्राणां योषितां तथा ।।\nसमस्तकामफलदं सर्वव्रतफलप्रदम् ।। १८-२ ।।"
  },
  {
    "text": "दुःस्वन्पनाशनं धर्म्‌यं दुष्टग्रहनिवारणम् ।।\nसर्वलोकेषु विख्यातं पूर्णिमाव्रतमुत्तम् ।।\nयेन चीर्णेन पापानां राशिकोटिः प्रशाम्यति ।। १८-३ ।।"
  },
  {
    "text": "मार्गशीर्षे सितेपक्षे पूर्णायां नियतः शुचिः ।।\nस्नानं कुर्याद्यथाचारं दन्तधावनपूर्वकम् ।। १८-४ ।।"
  },
  {
    "text": "शुक्लाम्बरधरः शुद्धो गृहमागगत्य वाग्यतः ।।\nप्रक्षाल्य पादावाचम्य स्मरत्रारायणं प्रभुम् ।। १८-५ ।।"
  },
  {
    "text": "नित्यं देवार्चनं कृत्वा पश्वात्संकल्पपूर्वकम् ।।\nलक्ष्मी नारायणं देवमर्चयेद्भक्तिभावतः ।। १८-६ ।।"
  },
  {
    "text": "आवाहनासनाद्यैश्च गन्धपुष्पादिभिर्व्रती ।।\nनमो नारायणायेति पूजयेद्भक्तितत्परः ।। १८-७ ।।"
  },
  {
    "text": "गीतैर्वाद्यैश्च नृत्यैश्च पुराणपठनादिभिः ।।\nस्तोत्रैर्वाराधयेद्देवं व्रतकृत्सुसमाहितः ।। १८-८ ।।"
  },
  {
    "text": "देवस्य पुरतः कृत्वा स्थण्डिलं चतुरस्रेकम् ।।\nअरत्निमात्रं तत्रान्गिं स्थापयेद्गृह्यमार्गतः ।।\nआज्यभागान्तर्पयन्तं कृत्वा पुरुषसूक्ततः ।।\nचरणा च तिलैश्वापि घृतेन जुहुयात्तथा ।। १८-९ ।।"
  },
  {
    "text": "एकवारं द्विवारं वात्रिवारं वापि शक्तितः ।।\nहोमं कुर्यात्प्रयत्नेन सर्वपापनिवृत्तये ।। १८-१० ।।"
  },
  {
    "text": "प्रायश्चित्तादिकं सर्वं स्वगृह्योक्तविधानतः ।।\nसमाप्य होमं विधिवच्‌छान्तिसूक्तं जपेद्रुधः ।। १८-११ ।।"
  },
  {
    "text": "पश्चाद्देवं समागत्य पुनः पूजां प्रकल्पयेत् ।।\nतथोपवासं देवाय ह्यर्पयेद्भक्तिसंयुतः ।। १८-१२ ।।"
  },
  {
    "text": "पौर्णमास्यां निराहारः स्थित्वा देव तवाज्ञया ।।\nभोक्ष्यामि पुण्डरीकाक्ष परेऽह्नि शरणं भव ।। १८-१३ ।।"
  },
  {
    "text": "इति विज्ञाप्य देवायह्यर्घ्यं दद्यात्तथैन्दवे ।।\nजानुभ्यामवनीं गत्वा शुक्लपुष्पाक्षतान्वितः ।। १८-१४ ।।"
  },
  {
    "text": "क्षीरोदार्णवसंभूत अत्रिगोत्रसमुद्भव ।।\nग्रहाणार्घ्यं मया दत्तं रोहिणीनायक प्रभो ।।"
  },
  {
    "text": "एवमर्घ्यं प्रदायेन्दोः प्रार्थयेत्प्राञ्जलिस्ततः ।। १८-१५ ।।\nतिष्टन्पूर्वमुखो भूत्वा पश्यन्निन्दुं च नारद ।। १८-१६ ।।"
  },
  {
    "text": "नमः शुक्लांशवे तुभ्यं द्विजराजाय ते नमः ।।\nरोहिणीपतये  तुभ्यं लक्ष्मीभ्रात्रे नमोऽस्तु ते ।। १८-१७ ।।"
  },
  {
    "text": "ततश्च  जागरं कुर्यात्पुराणश्रवणादिभिः ।।\nजितेन्द्रियश्च संशुद्धः पाषण्डालोकवर्जितः ।। १८-१८ ।।"
  },
  {
    "text": "ततः प्रातः प्रकुर्वीत स्वाचारं च यथाविधि ।।\nपुनः संपूजयेद्देवं यथाविभवविस्तरम् ।। १८-१९ ।।"
  },
  {
    "text": "ब्राह्मणान्भोजयेच्छक्त्या ततश्च प्रयतो नरः ।।\nबन्धुभृत्यादिभिः सार्धं स्वयं भुञ्जीत वाग्यतः ।। १८-२० ।।"
  },
  {
    "text": "एवं पौषादिमासेषु पूर्णमास्यामुपोषितः ।।\nअर्चयेद्भक्तिसंयुक्तो नारायणमनायमम् ।। १८-२१ ।।"
  },
  {
    "text": "एवं संवत्सरं कृत्वा कार्तिक्यां पूर्णिमादिने ।।\nउद्यापनं प्रकुर्वीत तद्विधानं वदामि ते ।। १८-२२ ।।"
  },
  {
    "text": "मण्डपं कारयेद्दिव्यं चतुरस्त्रं सुमङ्गलम् ।।\nशोभितं पुष्पमालाभिर्वितानध्वजराजितम् ।। १८-२३ ।।"
  },
  {
    "text": "बहुदापसमाकीर्णं किङ्किणीजालशोभितम् ।।\nदर्पंणैश्चामरैश्चैव कलशैश्च समावृतम् ।। १८-२४ ।।"
  },
  {
    "text": "तन्मध्ये सर्वतोभद्रं पञ्चवर्‌णविराजितम् ।।\nजलपूर्णं ततः कुम्भं न्यसेत्तस्योपरि द्विज ।। १८-२५ ।।"
  },
  {
    "text": "पिधाय कुम्भं वस्त्रेण सुसूक्ष्मेणाति शोभितम् ।।\nहेम्ना वा रजतेनापि तथा ताम्रेण वा द्विज ।।\nलक्ष्मीनारायणं देवं कृत्वा तस्योपरि न्यसेत् ।। १८-२६ ।।"
  },
  {
    "text": "पञ्चामृतेन संस्नाप्याभ्यर्च्यगन्धादिभिः क्रमात् ।।\nभक्ष्मैर्भोज्यादिनैवेद्यैर्भक्तितः संयतेन्द्रियः ।। १८-२७ ।।"
  },
  {
    "text": "जागरं च तथा कुर्यार्त्सम्यक्छ्ररद्धासमन्वितः ।।\nपरेऽह्नि प्रातर्विधिवत्पूर्ववद्विष्णुमर्चयेत् ।। १८-२८ ।।"
  },
  {
    "text": "आचार्याय प्रदातव्या प्रतिमा दक्षिणान्विता ।।\nब्राह्मणान्भोजयेच्छक्त्या विभवे सत्यवारितम् ।। १८-२९ ।।"
  },
  {
    "text": "तिलदानं प्रकुर्वीत यथाशक्त्या समाहितः ।।\nकुर्यादग्नौ च विधिवतिलहोमं विचक्षणः ।। १८-३० ।।"
  },
  {
    "text": "एवं कृत्वा नरः सम्यक् लक्ष्मीनारायणव्रतम् ।।\nइह भुक्त्वा महाभोगान्पुत्रपौत्रसमन्वितः ।। १८-३१ ।।"
  },
  {
    "text": "सर्वपापविनिर्मुक्तः कुलायुतसमन्वितः ।।\nप्रयाति विष्णुभवनं योगिनामपि दुर्लभम् ।। १८-३२ ।।"
  },
  {
    "text": "इति श्रीबृहन्नारदीयपुराणे पूर्वभागे प्रथमपादे व्रताख्याने मागशीर्षपौर्णिमायां लक्षघ्मीनारायणव्रतं नामाष्टादशोऽध्यायः ।।"
  }
]