[
  {
    "text": "सनक उवाच ।।\nवेदग्रहणपर्यंतं शुश्रूषानियतो गुरोः ।।\nअनुज्ञातस्ततस्तेन कुर्यादग्निपरिग्रहम् ।। २६-१ ।।"
  },
  {
    "text": "वेदाश्च धर्मशास्त्राणि वेदाङ्गान्यपि च द्विजः ।।\nअधीत्य गुरवे दत्त्वा दक्षिणां संविशेद्वृहम् ।। २६-२ ।।"
  },
  {
    "text": "रुपलावण्यसंपन्नां सगुणां सुकुलोद्भवाम् ।।\nद्विजः समुद्वहेत्कन्यां सुशीलां धर्म चारिणीम् ।। २६-३ ।।"
  },
  {
    "text": "मातृतः पंचमीं धीमान्पितृतः सप्तमीं तथा ।।\nद्विजः समुद्वहेत्कन्यथा गुरुतल्पराः ।। २६-४ ।।"
  },
  {
    "text": "रोगिणीं चैव वृत्ताक्षीं सरोगकुलसंभवाम् ।।\nअतिकेशाममकेशां च वाचालां नोद्वहेद्वुधः ।। २६-५ ।।"
  },
  {
    "text": "कोपानां वामनां चैव दीर्घदेहां विरुपिणीम् ।।\nन्यानाधिकाङ्गीमुन्मत्तां पिशुनां नोद्वहेद् बुधः ।। २६-६ ।।"
  },
  {
    "text": "स्थूलगुल्फां दीर्घजंघां तथैव पुरुषाकृतिम् ।।\nश्मश्रुव्यंजनसंयुक्तां कुब्जां चैवाद्वहेन्न च ।। २६-७ ।।"
  },
  {
    "text": "वृथाहास्यमुखीं चैव सदान्यगृह वासिनीम् ।।\nविवादशीलां भ्रमितां निष्ठुरां नोद्वहेद्रुधः ।। २६-८ ।।"
  },
  {
    "text": "बह्वशिनीं स्थीलदंतां स्थूलोष्ठीं घुर्घुरस्वनाम् ।।\nअतिकृष्णां रक्तवर्णां धूर्तां नैवोद्वहे द्वुधः ।। २६-९ ।।"
  },
  {
    "text": "सदा रोदनशीलां च पांडुराभां च कुत्सिताम् ।।\nतासश्वासादिसंयुक्तां निद्राशीलां च नोद्वहेत् ।। २६-१० ।।"
  },
  {
    "text": "अनर्थभाषिणीं चैव लोकद्वेष परायणाम् ।।\nपरापवादनिरतां तस्कारां नोद्वहेद्वुधः ।। २६-११ ।।"
  },
  {
    "text": "दीर्घनासां च कितवां तनूरुहविभूषिगताम् ।।\nगर्वितां बकवृत्तिं च सर्वथा नोद्वहेद्वुधः ।। २६-१२ ।।"
  },
  {
    "text": "बालभावादविज्ञातस्वभावामुद्वहेद्यदि ।।\nप्रगल्भां वाऽगुणां ज्ञात्वा सर्वथा तां परित्यजेत् ।। २६-१३ ।।"
  },
  {
    "text": "भर्त्तृपुत्रेषु या नारी सर्वदा निष्ठुरा भवेत् ।।\nपरानुकूलिनी या च सर्वथा तां परित्यजेत् ।। २६-१४ ।।"
  },
  {
    "text": "विवाहाश्चाष्टधा ज्ञेया ब्राह्माद्या मुनिसत्तम ।।\nपूर्वः पूर्वो वरो ज्ञेयः पूर्वाभावे परः परः ।। २६-१५ ।।"
  },
  {
    "text": "ब्राह्नो दैवस्तथैवार्षः प्राजापत्यस्तथासुरः ।।\nगांधर्वो राक्षसश्चैव पैशाचश्चाष्टमो मतः ।। २६-१६ ।।"
  },
  {
    "text": "ब्राह्मेण च विवाहेन वैवाह्यो वै द्विजोत्तमः ।।\nदैवेनाप्यथवा विप्र केचिदार्षं प्रचक्षते ।। २६-१७ ।।\nप्राजापत्यादयो विप्र विवाहाः पंचज गर्हिताः ।।\nअभावेषु तु पूर्वेषां कुर्यादेव परान्बुधः ।। २६-१८ ।।"
  },
  {
    "text": "यज्ञोपवीतद्वितयं सोत्तरीयं च धारयेत् ।।\nसुवर्णकुंडले चैव धौतवस्त्रद्वयं तथा ।। २६-१९ ।।"
  },
  {
    "text": "अनुलेपनलित्पांगः कृत्तकेशनखः शुचिः ।।\nधारयेद्वैणवं दंडं सोदकं च कमंडलुम् ।। २६-२० ।।"
  },
  {
    "text": "उष्णीषममलं छत्रं पादुके चाप्युपानहौ ।।\nधारयेत्पुष्पमाल्ये च सुगंधं प्रियदर्शनः ।। २६-२१ ।।"
  },
  {
    "text": "नित्यं स्वाध्यायशीलः स्याद्यथाचारं समाचरेत् ।।\nपरान्नं नैव भुञ्जीत परवादं च वर्जयेत् ।। २६-२२ ।।"
  },
  {
    "text": "पादेन नाक्रमेत्पादमुच्छिष्टं नैव लंघयेत् ।।\nन संहताभ्यां हस्ताभ्यां कंडूयेदात्मनः शिरः ।। २६-२३ ।।"
  },
  {
    "text": "पूज्यं देवालयं चैव नापसव्यं व्रजेद्दिजः ।।\nदेवार्चाचमनस्नानव्रतश्राद्धक्रियादिषु ।। २६-२४ ।।"
  },
  {
    "text": "न भवेन्मुक्तकेशश्च नैकवस्त्रधरस्तथा ।।\nनारोहेदुष्ट्रयानं च शुष्कवादं च वर्जयेत् ।। २६-२५ ।।"
  },
  {
    "text": "अन्य स्त्रियं न गच्छेच्च पैशुन्यं परिवर्जयेत् ।।\nनापसव्यं व्रजेद्विप्र गोश्चत्थानलपर्वतान् ।। २६-२६ ।।"
  },
  {
    "text": "चतुष्पथं चैत्यवृक्षं र्देवखातं नृपं तथा ।।\nअसूयां मत्सरत्वं च दिवास्वापं च वर्जयेत् ।। २६-२७ ।।"
  },
  {
    "text": "न वदेत्परपापानि स्वपुण्यं न प्रकाशयेत् ।।\nस्वकं नाम स्वनक्षत्रं मानं चैवातिगोपयेत् ।। २६-२८ ।।"
  },
  {
    "text": "न दुर्जनैः सह वसे न्नाशास्त्रं श्रृणुयात्तथा ।।\nआसवद्यूतगीतेषु द्विजस्तु न रर्तिं चरेत् ।। २६-२९ ।।"
  },
  {
    "text": "आर्द्रास्थि च तथोच्छिष्टं शूद्रं च पतितं तथा ।।\nसर्पं च भषणं स्पृष्ट्वा सचैलं स्नानमाचरेत् ।। २६-३० ।।"
  },
  {
    "text": "चितिं च चितिकाष्टं च यूपं चांडालमेव च ।।\nस्पृष्ट्वा देवलकं चैव सवासा जलमाविशेत् ।। २६-३१ ।।"
  },
  {
    "text": "दीपखट्वातनुच्छायाकेशवस्रकटोदकम् ।।\nअजामार्जंनिमार्जाररेणुर्द्दैवं शुभं हरेत् ।। २६-३२ ।।"
  },
  {
    "text": "शूर्प्पवातं प्रेतधूमं तथा शूद्रान्नभोजनम् ।।\nवृषलीपतिसङ्गं च दूरतः परिवर्जयेत् ।। २६-३३ ।।"
  },
  {
    "text": "असच्छास्त्र्रार्थमननं खादनं नखकेशयोः ।।\nतथैव नग्नशयनं सर्वदा परिवर्जयेत् ।। २६-३४ ।।"
  },
  {
    "text": "शिरोभ्यंगावशिष्टेन तैलेनांगं न लेपयेत् ।।\nतांबूलमशुचिं नाद्यात्तथा सुप्तं न बोधयेत् ।। २६-३५ ।।"
  },
  {
    "text": "नाशुद्धोऽग्निं परिचरेत्पूजयेद्गुरुदेवताः ।।\nन वामहस्तेनैकेन पिबेद्वक्रेण वा जलम् ।। २६-३६ ।।"
  },
  {
    "text": "न चाक्रमेद्गुरोश्छायां तदाज्ञां च मुनीश्वर ।।\nन निंदेद्योगिनो विप्रान्व्रतिनोऽपि यतींस्तथा ।। २६-३७ ।।"
  },
  {
    "text": "परस्परस्य मर्माणि न कदापि वदेद्द्विजः ।।\nदर्शे च पौर्णमास्यां च यागं कुर्याद्यथाविधि ।। २६-३८ ।।"
  },
  {
    "text": "उपसनं च होतव्यं सायं प्रातर्द्विजातिभिः ।।\nउपासनपरित्यागी सुरापीत्युच्यते बुधैः ।। २६-३९ ।।"
  },
  {
    "text": "अयने विषुवे चैव युगादिषु चतुर्ष्वपि ।।\nदर्शे च प्रेतपक्षे च श्राद्धं कुर्याद्गृही द्विजः ।। २६-४० ।।"
  },
  {
    "text": "मन्वादिषु मृदाहे च अष्टकासु च नारद ।।\nनावधान्ये समायाते गृही श्राद्धं समाचरेत् ।। २६-४१ ।।"
  },
  {
    "text": "श्रोत्रिये गृहमायाते ग्रहणे चंद्रसूर्योः ।।\nपुण्यक्षेत्रेषु तीर्थेषु गृही श्राद्धं समाचरेत् ।। २६-४२ ।।"
  },
  {
    "text": "यज्ञो दानं तपो होमः स्वाध्यायः पितृतर्पणम् ।।\nवृथा भवति तत्सर्वमूर्द्धपुंड्रं विना कृतम् ।। २६-४३ ।।"
  },
  {
    "text": "उर्द्धपुंड्रं च तुलसीं श्राद्धे नेच्छंति केचन ।।\nवृथाचारः परित्याज्यस्तस्माच्छ्रेयोऽर्थिभिर्द्विजैः ।। २६-४४ ।।"
  },
  {
    "text": "इत्येवमादयो धर्माः स्मृतिमार्गप्रचोदिताः ।।\nकार्याद्विजातिभिः सम्यक्सर्वकर्मफलप्रदाः ।। २६-४५ ।।"
  },
  {
    "text": "सदा चारपरा ये तु तेषां विष्णुः प्रसीदति ।।\nविष्णौ प्रसन्नतां याते किमसाध्यं द्विजोत्तम ।। २६-४६ ।।"
  },
  {
    "text": "इति श्रीबृहन्नारदीयपुराणे पूर्वभागे प्रथमपादे स्मार्त्तधेर्मषु वेदाध्ययनादिकस्य गृहस्थधर्मस्य च निरुपणं नाम षड्विंशोऽध्यायः ।।"
  }
]