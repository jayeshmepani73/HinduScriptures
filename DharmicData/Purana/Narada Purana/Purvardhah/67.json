[
  {
    "text": "सनत्कुमार उवाच ।।\nअथ वक्ष्ये देवपूजां साधकाभीष्टसिद्धिदाम् ।।\nत्रिकोणं चतुरस्रं वा वामभागे प्रकल्प्य च ।। ६७-१ ।।"
  },
  {
    "text": "सम्पूज्या स्रेण संक्षाल्य हृदाधारं निधाय च ।।\nतत्राग्निमण्डलं चेद्वा पात्रं संक्षाल्य चास्रतः ।। ६७-२ ।।"
  },
  {
    "text": "आधारे नामसं स्थाप्य तत्र चेद्रविमंडलम् ।।\nक्लिममातृका पूलमुञ्चरन्पूरपेज्जलैः ।। ६७-३ ।।"
  },
  {
    "text": "चत्रेंजुमंडलं प्रार्च्य तीर्थान्यावाह्य पूर्ववत् ।।\nगोमुद्रयामृतीकृत्य कवचेनावगुंठयेत् ।। ६७-४ ।।"
  },
  {
    "text": "संक्षाल्यास्रेण प्रणवं तदुपर्यष्टधा जपेत् ।।\nसामान्यार्घमिदं प्रोक्तं सर्वसिद्धिकरं नृणाम् ।। ६७-५ ।।"
  },
  {
    "text": "तज्जलं र्किचिदुदूधृत्य प्रोक्षिण्या साधकोत्तमः ।।\nआत्मानं यागवस्तूनि तेन संप्रोक्षयेत्पुथक् ।। ६७-६ ।।"
  },
  {
    "text": "आत्मवामाग्रतः कुर्यात्षट्ट्कोणांतस्रिकोणकम् ।।\nचतुरस्रेण संवेष्ट्य संक्षाल्यार्घोदकेन च ।। ६७-७ ।।"
  },
  {
    "text": "ततस्तु साधकश्रेष्टः स्तंभयेच्छंखमुद्रया ।।\nआग्नेयादिषु कोणेषु हृदाद्यंगचतुष्टयम् ।। ६७-८ ।।"
  },
  {
    "text": "नेत्रं मध्ये दिक्षु चास्रं त्रिकोणे पूजयेत्ततः ।।\nमूलखंडत्रयेनाथाधारशक्तिं तु मध्यगाम् ।। ६७-९ ।।"
  },
  {
    "text": "एवं संपूज्य विधिवदस्रंसंक्षालितं हृदा ।।\nप्रतिष्टाप्य त्रिपदिकां पूजयेन्मनुनामुना ।। ६७-१० ।।"
  },
  {
    "text": "मं वह्निमण्डला येति ततो देशकलात्मने ।।\nअमुकार्ध्येति पात्रांते सनापहृदयोंऽतिमे ।। ६७-११ ।।"
  },
  {
    "text": "चतुर्विंशतिवर्णोऽयमाधारस्यार्चने मनुः ।।\nस्वमंत्रक्षालितं शरंवं संस्याप्याय समर्चयेत् ।। ६७-१२ ।।"
  },
  {
    "text": "तारः कार्म्ममहांस्ते तु ततो जलचराय च ।।\nवर्म फट् हृदयं पांचजन्याय हृदयं मनेः ।। ६७-१३ ।।"
  },
  {
    "text": "तत्रार्कमण्डलायेति द्वादशांते कलारमने ।।\nअमुकार्ध्येति पात्रांते नमोंतस्त्र्यक्षिवर्णवान् ।। ६७-१४ ।।"
  },
  {
    "text": "सम्पूज्य तेन तत्रार्चेद्द्वादशार्ककलाः क्रमात् ।।\nततः शुद्धजलैर्मूलं विलोममातृकां पठन् ।। ६७-१५ ।।"
  },
  {
    "text": "शङ्खमापूरयेत्तस्मिन्पूजयेन्मनुनामुना ।।\nॐ सोममण्डलायेति षोडशांते कलात्मने ।। ६७-१६ ।।"
  },
  {
    "text": "अमुकार्ध्यामृतायेति हृन्मनुश्चार्ध्यपूजने ।।\nतत्र षोडशसंख्याका यजेञ्चंद्रमसः कलाः ।। ६७-१७ ।।"
  },
  {
    "text": "ततस्तु तीर्थान्यावाह्य गङ्गे चेत्यादिपूर्ववत् ।।\nगोमुद्रयामृतीकृत्याच्छादयेन्मत्स्ममुद्रया ।। ६७-१८ ।।"
  },
  {
    "text": "कवचेनावगुंठ्याथ रक्षेदस्त्रेण तत्पुनः ।।\nचिंतयित्वेष्टदेवं च ततो मुद्राः प्रदर्शयेत् ।। ६७-१९ ।।"
  },
  {
    "text": "शङ्खमौशलचकाख्याः परमीकरणं ततः ।।\nमहामुद्रां योनिमुद्रां दर्शयेत्क्रमतः सुधीः ।। ६७-२० ।।"
  },
  {
    "text": "गारुडी गालिनी चैव मुख्ये मुद्रे प्रकीर्तिते ।।\nगन्धपुष्पादिभिस्तत्र पूजयेद्देवतां स्मरन् ।। ६७-२१ ।।"
  },
  {
    "text": "अष्टकृत्वो जपेन्मूलं प्रणवं चाष्टधा तथा ।।\nशंखाद्दक्षिणदिग्भागे प्रोक्षणीपात्रमादिशेत् ।। ६७-२२ ।।"
  },
  {
    "text": "प्रोक्षण्यां तज्जलं किंचित्कृत्वात्मानं त्रिधा ततः ।।\nआत्मतत्त्वात्मने हृञ्च विद्यातत्त्वात्मने नमः ।। ६७-२३ ।।"
  },
  {
    "text": "शिवतत्त्वात्मने हृञ्च इत्येतैर्मनुभिस्त्रिभिः ।।\nप्रोक्षेत्पुष्पाक्षतैश्चापि मण्डलं विधिवत्सुधीः ।। ६७-२४ ।।"
  },
  {
    "text": "अथवा मूलगायत्र्या पूजाद्रव्याणि प्रोक्षयेत् ।।\nपाद्यार्ध्याचमनूयार्थं मधुपर्कार्थमप्युत ।। ६७-२५ ।।"
  },
  {
    "text": "पात्राण्याधारयुक्तानि स्थापयेद्विधिना पुरः ।।\nपाद्यं श्यामाकदूर्वाब्जविष्णुक्रांतजलैः स्मृतम् ।। ६७-२६ ।।"
  },
  {
    "text": "अर्ध्यं पुष्पाक्षतयवैः कुशाग्रतिलसर्षपैः ।।\nगंधदूर्वादलैः प्रोक्तं ततश्चाचमनीयकम् ।। ६७-२७ ।।"
  },
  {
    "text": "जातीफलं च कंकोलं लवंगं च जलान्वितम् ।।\nक्षौद्राज्यदधिसंमिश्रं मधुपर्कसमीरितम् ।। ६७-२८ ।।"
  },
  {
    "text": "एकस्मिन्नथवा पात्रे पाद्यादीनि प्रकल्पयेत् ।।\nशंकरार्कार्चने शंखमयेनैव प्रशस्यते ।। ६७-२९ ।।"
  },
  {
    "text": "श्वेताकृष्णारुणापीताश्यामारक्तासितासिताः ।।\nरक्तांबराभयकराध्येयास्स्पुः पीठशक्तयः ।। ६७-३० ।।"
  },
  {
    "text": "स्वर्णादिलिखिते यंत्रे शालग्रामे मणौ तथा ।।\nविधिना स्थापितायां वा प्रतिमायां प्रपूजयेत् ।। ६७-३१ ।।"
  },
  {
    "text": "अंगुष्टादिवितस्त्यंतमाना स्वर्णादिधातुभिः ।।\nनिर्मिता शुभदा गेहे पूजनाय दिने दिने ।। ६७-३२ ।।"
  },
  {
    "text": "वक्रां दग्धां खंडितां च भिन्नमूर्द्धदृशं पुनः ।।\nस्पष्टां वाप्यन्त्यजाद्यैश्च प्रतिमां नैव पूजयेत् ।। ६७-३३ ।।"
  },
  {
    "text": "बाणादिलिंगे वाभ्यर्चेत्सर्वलक्षणलक्षिते ।।\nमूलेन मूर्तिं संकल्प्य ध्यात्वा देवं यथोदितम् ।। ६७-३४ ।।"
  },
  {
    "text": "आवाहा पूजयेतस्यां परिवारगणैः सह ।।\nशालग्रामे स्थापितायां नावाहनविसर्जने ।। ६७-३५ ।।"
  },
  {
    "text": "पुष्पांजलिं समादाय ध्यात्वा मंत्रमुदीरयेत् ।। ६७-३६ ।।\nआत्मसंस्थमजं शुद्धं त्वामहं परमेश्वर ।।"
  },
  {
    "text": "अरण्यामिव हव्याशं मूर्तावावाहयाम्यहम् ।। ६७-३७ ।।\nतवेयं हि महामूर्तिस्तस्यां त्वां सर्वगं प्रभो ।।"
  },
  {
    "text": "।। भक्तिरेवहसमाकृष्टं दीपवत्स्थापयाम्यहम् ।। ६७-३८ ।।"
  },
  {
    "text": "सर्वांतर्यामिणे देवं सर्वबीजमय शुभम् ।।\nरवात्मस्थाय परं शुद्धमासनं कल्पयाव्यहम् ।। ६७-३९ ।।"
  },
  {
    "text": "अनन्या तव देवेश मूर्तिशक्तिरियं प्रभो ।।\nसांनिध्यं कुरु तस्यां त्वं भक्तानुग्राहकारक ।। ६७-४० ।।"
  },
  {
    "text": "अज्ञानाजुच मत्तत्त्वाद्वैकल्यात्साधनस्य च ।।\nयद्यपूर्णं भवेत्कल्पं कतथाप्यभिमुखो भव ।। ६७-४१ ।।"
  },
  {
    "text": "दृशा पूयूषवर्षिण्या पूरयन्यज्ञविष्टरे ।।\nमूर्तौ वा यज्ञसंपूर्त्यै स्थितो भव महेश्वर ।। ६७-४२ ।।"
  },
  {
    "text": "अभक्तवाङ्मनश्चक्षुः श्रोत्रदूरायितद्युते ।।\nस्वतेजः पंजरेणाशु वेष्टितो भव सर्वतः ।। ६७-४३ ।।"
  },
  {
    "text": "यस्य दर्शनामिच्छंति देवाः स्वाभीष्टसिद्धये ।।\nतस्मै ते परमेशाय स्वागतं स्वागतं च मे ।। ६७-४४ ।।"
  },
  {
    "text": "कृतार्थोऽनुगृहीतोऽस्मि सफलं जीवितं मम ।।\nआगतो देवदेवेशः सुखागतमिदं पुनः ।। ६७-४५ ।।"
  },
  {
    "text": "यद्भक्तिलेप्तसंपर्कात्परमानंदसंभवः ।।\nतस्मै मे परणाब्जाय पाद्यं शुद्धाय कल्प्यते ।। ६७-४६ ।।"
  },
  {
    "text": "वेदानामपि वेदाय देवानां देवतात्मने ।।\nआचामं कल्पयामीश शुद्धानां शुद्धिहेतवे ।। ६७-४७ ।।"
  },
  {
    "text": "तापत्रयहर दिव्यं परमानन्दलक्षणम् ।।\nतापत्रयविनिर्मुक्त्यै तवार्घ्यं कल्पयाम्यहम् ।। ६७-४८ ।।"
  },
  {
    "text": "सर्वकालुष्यहीनाय परिपूर्णसुखात्मने ।।\nमधुपर्कमिदं देव कल्पयामि प्रसीद मे ।। ६७-४९ ।।"
  },
  {
    "text": "अवच्छिष्टोऽप्यशुचिर्वापि यस्य स्मरणमात्रतः ।।\nशुद्धिमाप्नोति तस्मै ते पुनराचमनीयकम् ।। ६७-५० ।।"
  },
  {
    "text": "स्नेहं गृहाण स्नेहेन लोकनाथ महाशय ।।\nसर्वलोकेषु शुद्धात्मन्ददामि स्नेहमुत्तमम् ।। ६७-५१ ।।"
  },
  {
    "text": "परमानंदबोधाब्धिनिमग्ननिजमूर्तये ।।\nसांगोपांगमिदं स्नानं कल्पयाम्यहमीश ते ।।"
  },
  {
    "text": "सहस्रं वा शतं वापि यथाशक्त्यादरेण च ।। ६७-५२ ।।\nगन्धपुष्पादिकैरीश मनुनां चाभिषिंचेत् ।। ६७-५३ ।।"
  },
  {
    "text": "मायाचि त्रपटच्छन्ननिजगुह्योरुतेजसे ।।\nनिरावरणविज्ञान वासस्ते कल्पयाम्यहम् ।। ६७-५४ ।।"
  },
  {
    "text": "यमाश्रित्य म हामाया जगत्संमोहिनी सदा ।।\nतस्मै ते परमेशाय कल्पयाम्युत्तरीयकम् ।। ६७-५५ ।।"
  },
  {
    "text": "रक्तं शक्त्यर्कविघ्नेषु पीतंविष्णौ सितं शिवे ।।\nतैलादिदूषितं जीर्णं सच्छिद्रं मलिनं त्यजेत् ।। ६७-५६ ।।"
  },
  {
    "text": "यस्य शक्तित्रयेणदं संप्रीतमखिलं जगत् ।।\nयज्ञसूत्राय तस्मै ते यज्ञसूत्रं प्रकल्पये ।। ६७-५७ ।।"
  },
  {
    "text": "स्वभावसुन्दरांगाय नानाशक्त्याश्रयाय ते ।।\nभूषणानि विचित्राणि कल्पयाम्यमरार्चित ।। ६७-५८ ।।"
  },
  {
    "text": "परमानन्दसौरभ्यपरिपूर्णदिगंतरम् ।।\nगृहाण परम गंध कृपया परमेश्वर ।। ६७-५९ ।।"
  },
  {
    "text": "तुरीयवनसंभूतं नानागुणमनोहरम् ।।\nअमंदसौरभपुष्पं गृह्यतामिदमुत्तमम् ।।\nजपाक्षतार्कधत्तूरान्विष्णौ नैवार्पयेत्क्वचित् ।। ६७-६० ।।"
  },
  {
    "text": "केतकीं कुटजं कुंदं बंधूकं केसरं जपाम् ।।\nमालतीपुष्पक चैव नार्पयेत्तु महेश्वरे ।। ६७-६१ ।।"
  },
  {
    "text": "मातुलिंगं च तगरं रवौ नैवार्पयेत्क्वचित् ।।\nशक्तौ दूर्वार्कमंदारान् गणेशे तुलसीं त्यजेत् ।। ६७-६२ ।।"
  },
  {
    "text": "सरोजिनीदमनकौ तथा मरुबकः कुशः ।।\nविष्णुक्रांता नागवल्ली दूर्वापामार्गदाडिमौ ।। ६७-६३ ।।"
  },
  {
    "text": "धात्री मुनियुतानां च पत्रैर्देवार्चनं चरेत् ।।\nकदली बदरी धात्री तिंतिणी बीजपूरकम् ।। ६७-६४ ।।"
  },
  {
    "text": "आम्रदाडिमजंबीरजंबूपनसभूरुहाः ।।\nएतेषां तु फलैः कुर्याद्देवतापूजनं बुधः ।। ६७-६५ ।।"
  },
  {
    "text": "शुष्कैस्तु नार्चयेद्देवं पत्रैः पुष्पैः फलैरपि ।। ६७-६६ ।।"
  },
  {
    "text": "धात्री खदिरबित्वानां तमालस्य दलानि च ।।\nछिन्नभिन्नान्यपि मुने न दूष्याणि जगुर्बुधाः ।। ६७-६७ ।।"
  },
  {
    "text": "पद्ममामलकं तिष्टेच्छुद्धं चैव दिनत्रयम् ।।\nसर्वदा तुलसी शुद्धा बिल्वपत्राणि वै तथा ।। ६७-६८ ।।"
  },
  {
    "text": "पलाशकाशकुसुमैस्तमालतुलसीदलैः ।।\nछात्रीदलैश्च दूर्वाभिर्नार्चयेज्जगदंबिकाम् ।। ६७-६९ ।।"
  },
  {
    "text": "नार्पयेत्कुसुमं पत्रं फलं देवे ह्यधोमुखम् ।।\nपुष्पपत्रादिकं विप्र यथोत्पन्नं तथार्पयेत् ।। ६७-७० ।।"
  },
  {
    "text": "वनस्पतिरसं दिव्यं गंधाढ्यं सुमनोहरम् ।।\nआघ्रेयं देवदेवेश धूपं भक्त्या गृहाम मे ।। ६७-७१ ।।"
  },
  {
    "text": "सुप्रकाशं महादीपं सर्वदा तिमिरापहम् ।।\nघृतवर्तिसमायुक्तं गृहाण मम सत्कृतम् ।। ६७-७२ ।।"
  },
  {
    "text": "अन्नं चतुर्विधं स्वादु रसैः षड्भिः समन्वितम् ।।\nभक्त्या गृहाण मे देव नैवेद्यंतुष्टिदंसदा ।। ६७-७३ ।।"
  },
  {
    "text": "नागवल्लीदलं श्रेष्टं पूगखदिरचूर्णयुक् ।।\nकर्पूरादिसुगंधाढ्यं यद्दत्तं तद्गृहाण मे ।। ६७-७४ ।।"
  },
  {
    "text": "दद्यात्पुष्पाञ्जलिं पश्चात्कुर्यादावरणार्चनम् ।। ६७-७५ ।।"
  },
  {
    "text": "यदाशाभिमुखो भूत्वा पूजनं तु समाचरेत् ।।\nसैव प्राची तु विज्ञेया ततोऽन्या विदिशो दश ।। ६७-७६ ।।"
  },
  {
    "text": "केशरेष्वग्निकोणादि हृदयादीनि पूजयेत् ।।\nनेत्रमग्रे दिक्षु चास्त्रं अंगमंत्रैर्यथाक्रमम् ।। ६७-७७ ।।"
  },
  {
    "text": "शुक्लश्वेतसितश्यामकृष्णरक्तार्चिषः क्रमात् ।।\nवराभयकरा ध्येयाः स्वस्वदिक्ष्वं गशक्तयः ।। ६७-७८ ।।"
  },
  {
    "text": "अमुकावरणांते तु देवता इति संवदेत् ।।\nसालंकारास्ततः पश्चात्सांगाः सपरिचारिकाः ।। ६७-७९ ।।"
  },
  {
    "text": "सवाहनाः सायुधाश्च ततः सर्वो पचारकैः ।।\nसंपूजितास्तर्पिताश्च वरदाः संत्विदं पठेत् ।। ६७-८० ।।"
  },
  {
    "text": "मूलांते च समुञ्चार्य दिवतायै निवेदयेत् ।।\nअभीष्टसिद्धिं मे देहि शरणागतवत्सल ।। ६७-८१ ।।"
  },
  {
    "text": "भक्तया समर्पये तुभ्यममुकावरणार्चनम् ।।\nइत्युञ्चार्य क्षिपेत्पुष्पाञ्जलिं देवस्य मस्तके ।। ६७-८२ ।।"
  },
  {
    "text": "ततस्त्वभ्यर्च्यनीयाः स्युः कल्पोक्ताश्चावृतीः क्रमात् ।।\nसायुधांस्तत इंद्राद्यान्स्वस्वदिक्षु प्रपूजयेत् ।। ६७-८३ ।।"
  },
  {
    "text": "इद्रो वह्निर्यमो रक्षो वरुणः पवनो विधुः ।।\nईशानोऽथ विधिश्चैवमधस्तात्पन्न गाधिपः ।। ६७-८४ ।।"
  },
  {
    "text": "ऐरावतस्तथा मेषो महिषः प्रेतस्तिमिर्मृगः ।।\nवाजी वृषो हंसकूर्मौ वाहनानि विदुर्बुधाः ।। ६७-८५ ।।"
  },
  {
    "text": "वज्रं शक्तिं दंडखङ्गौ पाशां कुशगदा अपि ।।\nत्रिशूलं पद्मचक्रे च क्रमादिंद्रादिहेतयः ।। ६७-८६ ।।"
  },
  {
    "text": "समाप्यावरणार्चां तु देवतारार्तिकं चरेत् ।।\nशंखतोयं परिक्षिप्योद्वाहुर्नृत्यन् पतेत्क्षितौ ।। ६७-८७ ।।"
  },
  {
    "text": "दंडवञ्चाप्यथोत्थाय प्रार्थयित्वा निजेश्वरम् ।।\nदक्षिणे स्थंडिलं कृत्वा तत्र संस्कारमाचरेत् ।। ६७-८८ ।।"
  },
  {
    "text": "मूलेनेक्षणमस्त्रेण प्रोक्षणं ताडनं पुनः ।।\nकुशैस्तद्वर्मणाभ्युक्ष्य पूज्य तत्र न्यसेद्वसुम् ।। ६७-८९ ।।"
  },
  {
    "text": "प्रदाप्य तत्र जुहुयाद्ध्यात्वा चैवेष्टदेवताम् ।।\nमहाव्याहृतिभिर्यस्तु समस्ताभिश्चतुष्टयम् ।। ६७-९० ।।"
  },
  {
    "text": "जुहुयात्सर्पिषा भक्तैस्तिलैर्वा पायसेन वा ।।\nसघृतैः साधकश्रेष्टः पञ्चविंशतिसंख्यया ।। ६७-९१ ।।"
  },
  {
    "text": "पुनर्व्याहृतिभिघिर्हुत्वा गंधाद्यैः पुनरर्चयेत् ।।\nदेवं संयोजयेन्मूर्तौ ततो वह्निं विसर्जयेत् ।। ६७-९२ ।।"
  },
  {
    "text": "भो भो वह्ने महाशक्ते सर्वकर्मप्रसाधक ।।\nकर्मांतरेऽपि संप्राप्ते सान्निध्यं कुरु सादरम् ।। ६७-९३ ।।"
  },
  {
    "text": "विसृज्याग्निदेवतायै दद्यादाचमनीयकम् ।।\nअवशिष्टेन हविषा गंधपुष्पाक्षतान्वितम् ।। ६७-९४ ।।"
  },
  {
    "text": "देवतापार्षदेभ्योऽपि पूर्वोक्तेभ्यो बलिं ददेत् ।।\nये रौद्रा रौद्रकर्माणो रौद्रस्थाननिवासिनः ।। ६७-९५ ।।"
  },
  {
    "text": "योगिन्यो ह्युग्ररूपाश्च गणानामधिपास्च ये ।।\nविघ्नभूतास्तथा चान्ये दिग्विदिक्षु समाश्रिताःग ।। ६७-९६ ।।"
  },
  {
    "text": "सर्वे ते प्रीतमनसः प्रतिगृह्णंत्विमं बलिम् ।।\nइत्यष्टदिक्षु दत्वा च पुनर्भूतबलिं चरेत् ।। ६७-९७ ।।"
  },
  {
    "text": "पानीयममृतीकृत्य मुद्रया धेनुसंज्ञया ।।\nदेवतायाः करे दद्यात्पुनश्चाचमनीयकम् ।। ६७-९८ ।।"
  },
  {
    "text": "देवमुद्वास्य मूर्तिस्थं पुनस्तत्रैव योजयेत् ।।\nनैवेद्यं च ततो दद्यात्तत्तदुच्छिष्टभोजिने ।। ६७-९९ ।।"
  },
  {
    "text": "महेश्वरस्य चंडेशो विष्वक्सेनस्तथा हरेः ।।\nचंडांशुस्तरणेर्वक्ततुंडश्चापि गणेशितुः ।।\nशक्तेरुच्छिष्टचांडाली प्रोक्ता उच्छिष्टभोजिनः ।। ६७-१०० ।।"
  },
  {
    "text": "ततो ऋष्यादिकं स्मृत्वा कृत्वा मूलषडंगकम् ।।\nजप्त्वा मंत्रं यथाशक्ति देवतायै निवेदयेत् ।। ६७-१०१ ।।"
  },
  {
    "text": "गुह्यातिगुह्यगोप्ता त्वं गृहाणास्मत्कृतं जपम् ।।\nसिद्धिर्भवतु मे देव त्वत्प्रसादात्त्वयि स्थिता ।। ६७-१०२ ।।"
  },
  {
    "text": "ततः पराङ्मुखं चार्घं कृत्वा पुष्पैः प्रपूजयेत् ।।\nदोर्भ्यां पभ्द्यां च जानुभ्यामुरसा शिरसादृशा ।।\nमनसा वचसा चेति प्रणामोऽष्टांग ईरितः ।। ६७-१०३ ।।"
  },
  {
    "text": "बाहुभ्यां च सजानुभ्यां शिरसा वचसापि वा ।।\nपंचांगकः प्रणामः स्यात्पूजायां प्रवरावुभौ ।। ६७-१०४ ।।"
  },
  {
    "text": "नत्वा च दंडवन्मंत्री ततः कुर्यात्प्रदक्षिणाः ।।\nविष्णुसोमार्कविघ्नानां वेदार्धेंद्वद्रिवह्नयः ।। ६७-१०५ ।।"
  },
  {
    "text": "ततः स्तोत्रादिकं मंत्री प्रपठेद्भक्तिपूर्वकम् ।।\nइतः पूर्णं प्राणबुद्धिदेहधर्माधिकारतः ।। ६७-१०६ ।।"
  },
  {
    "text": "जाग्रत्स्वप्नसुषुप्त्यंतेऽवस्थासु मनसा वदेत् ।।\nवाचा हस्ताभ्यां च पद्भ्यामुदरेण ततः परम् ।। ६७-१०७ ।।"
  },
  {
    "text": "शिष्णांते यत्स्मृतं पश्चाद्यदुक्तं यत्कृतं ततः ।।\nतत्सर्वं च ततो ब्रह्मर्पणं भवतु ठद्वयम् ।। ६७-१०८ ।।"
  },
  {
    "text": "मां मदीयं च सकलं विष्णवे च समर्पये ।।\nतारं तत्सदतो ब्रह्मर्पणमस्तु मनुर्मतः ।। ६७-१०९ ।।"
  },
  {
    "text": "प्रणवाद्योऽष्टवस्वर्णो ह्यनेनात्मानमर्पयेत् ।।\nअज्ञानाद्वा प्रमादाद्वा वैकल्यात्साधनस्य च ।। ६७-११० ।।"
  },
  {
    "text": "यन्न्यूनमतिरिक्तं वा तत्सर्वं क्षन्तुमर्हसि ।।\nद्रव्यहीनं क्रियाहीनं मंत्रहीनं मयान्यथा ।। ६७-१११ ।।"
  },
  {
    "text": "कृतं यत्तत्क्षमस्वेश कृपया त्वं दयानिधे ।।\nयन्मया क्रियते कर्म जाग्रत्स्वप्रसुषुप्तिषु ।। ६७-११२ ।।"
  },
  {
    "text": "तत्सर्वं तावकी पूजा भूयाद्‌भूत्यै च मे प्रभो ।।\nभूमौ स्खलितपादानां भूमिरेवावलंबनम् ।। ६७-११३ ।।"
  },
  {
    "text": "त्वयि जातापराधानां त्वमेव शरणं प्रभो ।।\nअन्यथा शरणं नास्ति त्वमेव शरणं मम ।। ६७-११४ ।।"
  },
  {
    "text": "तस्मात्कारुण्यभावेन क्षमस्व परमेश्वर ।।\nअपराधसहस्राणि क्रियंतेऽहर्न्निशं मया ।। ६७-११५ ।।"
  },
  {
    "text": "दासोऽयमिति मां मत्वा क्षमस्व जगतां पते ।।\nआवाहनं न जानामि न जानामि विसर्जनम् ।। ६७-११६ ।।"
  },
  {
    "text": "पूजां चैव न जानामि त्वं गतिः परमेश्वर ।।\nसंप्रार्थ्यैवं ततो मंत्री मूलांते श्लोकमुञ्चरेत् ।। ६७-११७ ।।"
  },
  {
    "text": "गच्छ गच्छ परं स्थानं जगदीश जगन्मय ।।\nयन्न ब्रह्मादयो देवा जानंति च सदाशिवः ।। ६७-११८ ।।"
  },
  {
    "text": "इति पुष्पांजलिं दत्वा ततः संहारमुद्रया ।।\nनिधाय देवं सांगं च स्वीयदृत्सरसीरुहे ।। ६७-११९ ।।"
  },
  {
    "text": "सुषुम्णावर्त्मना पुष्पमाघ्रायोद्वासयेद् बुधः ।।\nशंखचक्रशिलालिंगविघ्नसूर्यद्वयं तथा ।। ६७-१२० ।।"
  },
  {
    "text": "शक्तित्रयं न चैकत्र पूजयेद्दुःखकारणम् ।।\nअकालमृत्युहरणं सर्वव्याधिविनाशन् ।। ६७-१२१ ।।"
  },
  {
    "text": "सर्वपापक्षयकरं विष्णुपादोदकं शुभम् ।। ६७-१२२ ।।"
  },
  {
    "text": "तत्तद्भक्तैर्गृही तव्यं तन्नैवेद्यनिवेदितम् ।।\nअग्राह्यं शिवनिर्माल्यं पत्रं पुष्पं फलं जलम् ।। ६७-१२३ ।।"
  },
  {
    "text": "शालग्रामशिलास्पर्शात्सर्वं याति पवित्रताम् ।।\nपूजा पंचविधा तत्र कथिता नारदाखिलैः ।। ६७-१२४ ।।"
  },
  {
    "text": "आतुरी सौतिकी त्रासी साधना भाविनी तथा ।।\nदौर्बोधी च क्रमादासां लक्षणानि श्रृणुष्व मे ।। ६७-१२५ ।।"
  },
  {
    "text": "रोगादियुक्तो न स्रायान्न जपेन्न च पूजयेत् ।।\nविलोक्य पूजां देवस्य मूर्तिं वा सूर्य्यमंडलम् ।। ६७-१२६ ।।"
  },
  {
    "text": "प्रणम्याथ स्मरन्मंत्रमर्पयेत्कुमांजलिम् ।।\nरोगे निवृत्ते स्नात्वाथ नत्वा संपूञ्चेद्गुरुम् ।। ६७-१२७ ।।"
  },
  {
    "text": "त्वत्प्रसादाज्जगन्नाथ जगत्पूज्य दयानिधे ।।\nपूजाविच्छेददोषो मे मास्त्विति प्रार्थयेच्च तम् ।। ६७-१२८ ।।"
  },
  {
    "text": "द्विजानपि च संपूज्य यथाशक्त्या प्रतोष्य च ।।\nतेभ्यश्चाशिषमादाय देवं प्राग्वत्ततोऽर्चयेत् ।। ६७-१२९ ।।"
  },
  {
    "text": "आतुरी कथिता ह्येषा सोतिक्यथ निगद्यते ।।\nसूतकं द्विविधं प्रोक्तं जाताख्यं मृतसंज्ञकम् ।। ६७-१३० ।।"
  },
  {
    "text": "तत्र स्नात्वा मानसीं तु कृत्वा संध्यां समाहितः ।।\nमनसैव यजेद्देवं मनसैव जपेन्मनुम् ।। ६७-१३१ ।।"
  },
  {
    "text": "निवृत्ते सूतके प्राग्वत्संपूज्य च गुरुं द्विजान् ।।\nतेभ्यश्चाशिषमादाय ततो नित्यक्रमं चरेत् ।। ६७-१३२ ।।"
  },
  {
    "text": "एषा तु सौतिकी प्रोक्ता त्रासी चाथ निगद्यते ।।\nदुष्टेभ्यस्त्रासमापन्नो यथालब्धोपचारंकैः ।। ६७-१३३ ।।"
  },
  {
    "text": "मानसैर्वै यजेद्देवं त्रासी सा परिकीर्तिता ।।\nपूजासाधनवस्तूनाम सामर्थ्ये तु सर्वतः ।। ६७-१३४ ।।"
  },
  {
    "text": "पुष्पैः पत्रैः फलैर्वापि मनसा वा यजेद्विभुम् ।।\nसाधनाभाविनी ह्येषा दौर्बोधीं श्रृणु नारद ।। ६७-१३५ ।।"
  },
  {
    "text": "स्त्रियो वृद्धास्तथा बाला मूर्खास्तैस्तु यथाक्रमम् ।।\nयथाज्ञानकृता सा तु दौर्बोधीति प्रकीर्तिता ।। ६७-१३६ ।।"
  },
  {
    "text": "एवं यथाकथंचित्तु पूजां कुर्याद्धि साधकः ।।\nदेवपूजाविहीनो यः स गच्छेन्नरकं ध्रुवम् ।। ६७-१३७ ।।"
  },
  {
    "text": "वैश्वदेवादिकं कृत्वा भोजयेद्द्विजसत्तमान् ।।\nदेवे निवेदितं पश्चाद्भुंमजीत स्वगणैः स्वयम् ।। ६७-१३८ ।।"
  },
  {
    "text": "आचम्याननशुद्धिं च कृत्वा तिष्टेत् कियत्क्षणम् ।।\nपुराणमितिहासं च श्रृणुयात्स्वजनैः सह ।। ६७-१३९ ।।"
  },
  {
    "text": "समर्थः सर्वकल्पेषु योऽनुकल्पं समाचरेत् ।।\nन सांगशयिकं तस्य दुर्मतेर्जायते फलम् ।। ६७-१४० ।।"
  },
  {
    "text": "इति श्रीबृहन्नारदीयपुराणे पूर्वभागे बृहदुपाख्याने तृतीयपादे देवपूजानिरूपणं नाम सप्तषष्टित्तमोऽध्यायः ।।"
  }
]