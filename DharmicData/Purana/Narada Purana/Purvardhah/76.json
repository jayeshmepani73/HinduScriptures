[
  {
    "text": "नारद उवाच ।।\nकार्तवीर्यतप्रभृतयो नृपा बहुविधा भुवि ।।\nजायंतेऽथ प्रलीयंते स्वस्वकर्मानुसारतः ।। ७६-१ ।।"
  },
  {
    "text": "तत्कथं राजवर्योऽसौ लोकेसेव्यत्वमागतः ।।\nसमुल्लंघ्य नृपानन्यानेतन्मे नुद संशयम् ।। ७६-२ ।।"
  },
  {
    "text": "सनत्कुमार उवाच ।।\nश्रृणु नारद वक्ष्यामि संदेहविनिवृत्तये ।।\nयथा सेव्यत्वमापन्नः कार्तवीर्यार्जुनो भुवि ।। ७६-३ ।।"
  },
  {
    "text": "यः सुदर्शनचक्रस्यावतारः पृथिवीतले ।।\nदत्तात्रेयं समाराध्य लब्धवांस्तेज उत्तमम् ।। ७६-४ ।।"
  },
  {
    "text": "तस्य क्षितीश्वरेंद्रस्य स्मरणादेव नारद ।।\nशत्रूञ्जयति संग्रामे नष्टं प्राप्नोति सत्वरम् ।। ७६-५ ।।"
  },
  {
    "text": "तेनास्य मंत्रपूजादि सर्वतंत्रेषु गोपितम् ।।\nतुभ्यं प्रकाशयिष्येऽहं सर्वसिद्धिप्रदायकम् ।। ७६-६ ।।"
  },
  {
    "text": "वह्नितारयुता रौद्री लक्ष्मीरग्नींदुशांतियुक् ।।\nवेधाधरेन्दुशांत्याढ्यो निद्रयाशाग्नि बिंदुयुक् ।। ७६-७ ।।"
  },
  {
    "text": "पाशो मायांकुशं पद्मावर्मास्त्रे कार्तवीपदम् ।।\nरेफोवा द्यासनोऽनन्तो वह्निजौ कर्णसंस्थितौ ।। ७६-८ ।।"
  },
  {
    "text": "मेषः सदीर्घः पवनो मनुरुक्तो हृदंतिमः ।।\nऊनर्विशतिवर्णोऽयं तारादिर्नखवर्णकः ।। ७६-९ ।।"
  },
  {
    "text": "दत्तात्रेयो मुनिश्चास्यच्छन्दोऽनुष्टुबुदाहृतम् ।।\nकार्तवीर्यार्जुनो देवो बीजशक्तिर्ध्रुवश्च हृत् ।। ७६-१0 ।।"
  },
  {
    "text": "शेषाढ्यबीजयुग्मेन हृदयं विन्यसेदधः ।।\nशांतियुक्तचतुर्थेन कामाद्येन शिरोंऽगकम् ।। ७६-११ ।।"
  },
  {
    "text": "इन्द्वाढ्यं वामकर्णाद्यमाययोर्वीशयुक्तया ।।\nशिखामंकुशपद्माभ्यां सवाग्भ्यां वर्म विन्यसेत् ।। ७६-१२ ।।"
  },
  {
    "text": "वर्मास्त्राभ्यामस्त्रमुक्तं शेषार्णैर्व्यापकं पुनः ।।\nहृदये जठरे नाभौ जठरे गुह्यदेशतः ।। ७६-१३ ।।"
  },
  {
    "text": "दक्षपादे वामपादे सक्थ्नि जानुनि जंघयोः ।।\nविन्यसेद्बीजदशकं प्रणवद्वयमध्यगम् ।। ७६-१४ ।।"
  },
  {
    "text": "ताराद्यानथ शेषार्णान्मस्तके च ललाटके ।।\nभ्रुवोः श्रुत्योस्तथैवाक्ष्णोर्नसि वक्त्रे गलेंऽसके ।। ७६-१५ ।।"
  },
  {
    "text": "सर्वमन्त्रेण सर्वांगे कृत्वा व्यापकमादृतः ।।\nसर्वेष्टसिद्धये ध्यायेत्कार्तवीर्यं जनेश्वरम् ।। ७६-१६ ।।"
  },
  {
    "text": "उद्यद्रर्कसहस्राभं सर्वभूपतिवन्दितम् ।।\nदोर्भिः पञ्चाशता दक्षैर्बाणान्वामैर्धनूंषि च ।। ७६-१७ ।।"
  },
  {
    "text": "दधतं स्वर्णमालाढ्यं रक्तवस्त्रसमावृतम् ।।\nचक्रावतारं श्रीविष्णोर्ध्यायेदर्जुनभूपतिम् ।। ७६-१८ ।।"
  },
  {
    "text": "लक्षमेकं जपेन्मन्त्रं दशांशं जुहुयात्तिलैः ।।\nसतण्डुलैः पायसेन विष्णुपीठे यजत्तुतम् ।। ७६-१९ ।।"
  },
  {
    "text": "षट्कोणेषु षडंगानि ततो दिक्षु विविक्षु च ।।\nचौरमदविभञ्जनं मारीमदविभंजनम् ।। ७६-२0 ।।"
  },
  {
    "text": "अरिमदविभंजनं दैत्यमदविभंजनम् ।।\nदुष्टनाशं दुःखनाशं दुरितापद्विनाशकम् ।। ७६-२१ ।।"
  },
  {
    "text": "दिक्ष्वष्टशक्तयः पूज्याः प्राच्यादिष्वसितप्रभाः ।।\nक्षेमंकरी वश्यकरी श्रीकरी च यशस्करी ।। ७६-२२ ।।"
  },
  {
    "text": "आयुः करी तथा प्रज्ञाकरी विद्याकरी पुनः ।।\nधनकर्यष्टमी पश्चाल्लोकेशा अस्त्रसंयुताः ।। ७६-२३ ।।"
  },
  {
    "text": "एवं संसाधितो मंत्रः प्रयोगार्हः प्रजायते ।।\nकार्तवीर्यार्जुनस्याथ पूजायंत्रमिहोच्यते ।। ७६-२४ ।।"
  },
  {
    "text": "स्वबीजानंगध्रुववाक्कर्णिकं दिग्दलं लिखेत् ।।\nतारादिवर्मांतदलं शेषवर्णदलांतरम् ।। ७६-२५ ।।"
  },
  {
    "text": "ऊष्मान्त्यस्वरकिंजल्कं शेषार्णैः परिवेष्टितम् ।।\nकोणालंकृतभूतार्णभूगृहं यन्त्रमीशितुः ।। ७६-२६ ।।"
  },
  {
    "text": "शुद्धभूमावष्टगन्धैर्लिखित्वा यन्त्रमादरात् ।।\nतत्र कुंभं प्रतिष्ठाप्य तत्रावाह्यार्चयेन्नृपम् ।। ७६-२७ ।।"
  },
  {
    "text": "स्पृष्ट्वा कुंभं जपेन्मन्त्रं सहस्रं विजितेंद्रियः ।।\nअभिषिं चेत्तदंभोभिः प्रियं सर्वेष्टसिद्धये ।। ७६-२८ ।।"
  },
  {
    "text": "पुत्रान्यशो रोगनाशमायुः स्वजनरंजनम् ।।\nवाक्सिद्धिं सुदृशः कुम्भाभिषिक्तो लभते नरः ।। ७६-२९ ।।"
  },
  {
    "text": "शत्रूपद्रव आपन्ने ग्रामे वा पुटभेदने ।।\nसंस्थापंयेदिदं यन्त्रं शत्रुभीतिनिवृत्तये ।। ७६-३0 ।।"
  },
  {
    "text": "सर्षपारिष्टलशुनकार्पासैर्मार्यते रिपुः ।।\nधत्तूरैः स्तभ्यते निम्बैर्द्वेष्यते वश्यतेंऽबुजैः ।। ७६-३१ ।।"
  },
  {
    "text": "उच्चाटने विभीतस्य समिद्भिः खदिरस्य च ।।\nकटुतैलमहिष्याज्यैर्होमद्रव्यांजनं स्मृतम् ।। ७६-३२ ।।"
  },
  {
    "text": "यवैर्हुते श्रियः प्राप्तिस्तिलैराज्यैरघक्षयः ।।\nतिलतंडुलसिद्धार्थजालैर्वश्यो नृपो भवेत् ।। ७६-३३ ।।"
  },
  {
    "text": "अपामार्गार्कदूर्वाणां होमो लक्ष्मीप्रदोऽघनुत् ।।\nस्त्रीवश्यकृत्प्रियंगूणां मुराणां भूतशांतिदः ।। ७६-३४ ।।"
  },
  {
    "text": "अश्वत्थोदुंबरप्लक्षवटबिल्वसमुद्भवाः ।।\nसमिधो लभते हुत्वा पुत्रानायुर्द्धनं सुखम् ।। ७६-३५ ।।"
  },
  {
    "text": "निर्मोकहेमसिद्धार्थलवणैश्चौरनाशनम् ।।\nरोचनागोमयैस्तंभो भूप्राप्तिः शालिभिर्हुतैः ।। ७६-३६ ।।"
  },
  {
    "text": "होमसंख्या तु सर्वत्र सहस्रादयुतावधि ।।\nप्रकल्पनीया मन्त्रज्ञैः कार्य्यगौरवलाघवात् ।। ७६-३७ ।।"
  },
  {
    "text": "कार्तवीर्य्यस्य मन्त्राणामुच्यते लक्षणं बुधाः ।।\nकार्तवीर्यार्जुनं ङेंतं सर्वमंत्रेषु योजयेत् ।। ७६-३८ ।।"
  },
  {
    "text": "स्वबीजाद्यो दशार्णोऽसौ अन्ये नवशिवाक्षराः ।।\nआद्यबीजद्वयेनासौ द्वितीयो मन्त्र ईरितः ।। ७६-३९ ।।"
  },
  {
    "text": "स्वकामाभ्यां तृतीयोऽसौ स्वभ्रूभ्यां तु चतुर्थकः ।।\nस्वपाशाभ्यां पञ्चमोऽसौ षष्टः स्वेन च मायया ।। ७६-४0 ।।"
  },
  {
    "text": "स्वांकुशाभ्यां सप्तमः स्यात्स्वरमाभ्यामथाष्टमः ।।\nस्ववाग्भवाभ्यां नवमो वर्मास्त्राभ्यामथांतिमः ।। ७६-४१ ।।"
  },
  {
    "text": "द्वितीयादिनवांतेषु बीजयोः स्याद्व्यतिक्रमः ।।\nमंत्रे तु दशमे वर्णा नववर्मास्त्रमध्यगाः ।। ७६-४२ ।।"
  },
  {
    "text": "एतेषु मंत्रवर्येषु स्वानुकूलं मनुं भजेत् ।।\nएषामाद्ये विराट्छदोऽन्येषु त्रिष्टुबुदाहृतम् ।। ७६-४३ ।।"
  },
  {
    "text": "दश मंत्रा इमे प्रोक्ता यदा स्युः प्रणवादिकाः ।।\nतदादिमः शिवार्णः स्यादन्ये तु द्वादशाक्षराः ।। ७६-४४ ।।"
  },
  {
    "text": "त्रिष्टुपूछन्दस्तथाद्ये स्यादन्येषु जगती मता ।।\nएवं विंशतिमंत्राणां यजनं पूर्ववन्मतम ।। ७६-४५ ।।"
  },
  {
    "text": "दीर्घाढ्यमूलबीजेन कुर्यादेषां षडंगकम् ।।\nतारो हृत्कार्तवीर्यार्जुनाय वर्मास्त्रठद्वयम् ।। ७६-४६ ।।"
  },
  {
    "text": "चतुर्दशार्णो मंत्रोऽयमस्येज्या पूर्ववन्मता ।।\nभूनेत्रसमनेत्राक्षिवर्णेरस्यांगपंचकम् ।। ७६-४७ ।।"
  },
  {
    "text": "तारो हृद्भगवान् ङेंतः कार्तवीर्यार्जुनस्तथा ।।\nवर्मास्त्राग्निप्रियामंत्रः प्रोक्तो ह्यष्टादशार्णकः ।। ७६-४८ ।।"
  },
  {
    "text": "त्रिवेदसप्तयुग्माक्षिवर्णैः पंचांगकं मनोः ।।\nनमो भगवते श्रीति कार्तवीर्यार्जुनाय च ।। ७६-४९ ।।"
  },
  {
    "text": "सर्वदुष्टांतकायेति तपोबलपराक्रमः ।।\nपरिपालितसप्तांते द्वीपाय सर्वरापदम् ।। ७६-५0 ।।"
  },
  {
    "text": "जन्यचूडा मणांते ये महाशक्तिमते ततः ।।\nसहस्रदहनप्रांते वर्मास्त्रांतो महामनुः ।। ७६-५१ ।।"
  },
  {
    "text": "त्रिषष्टिवर्णवान्प्रोक्तः स्मरमात्सर्वविघ्नहृत् ।।\nराजन्यक्रवर्ती च वीरः शूरस्तृतीयकः ।। ७६-५२ ।।"
  },
  {
    "text": "माहिष्मतीपतिः पश्चाञ्चतुर्थः समुदीरितः ।।\nरेवांबुपरितृप्तश्च काणो हस्तप्रबाधितः ।। ७६-५३ ।।"
  },
  {
    "text": "दशास्येति च षड्भिः स्यात्पदैर्ङेतैः षडंगकम् ।।\nसिंच्यमानं युवतिभिः क्रीडंतं नर्मदाजले ।। ७६-५४ ।।"
  },
  {
    "text": "हस्तैर्जलौधं रुंधंतं ध्यायेन्मत्तं नृपोत्तमम् ।।\nएवं ध्यात्वायुतं मंत्रं पजेदन्यत्तु पूर्ववत् ।। ७६-५५ ।।"
  },
  {
    "text": "पूर्वं तु प्रजपेल्लक्षं पूजायोगश्च पूर्ववत् ।।\nकार्तवीर्यार्जुनो नाम राजा बाहुसहस्रवान् ।। ७६-५६ ।।"
  },
  {
    "text": "तस्य संस्मरणादेव हृतं नष्टं च संवदेत् ।।\nलभ्यते मंत्रवर्योऽयं द्वात्रिंशद्वर्णसंयुतः ।। ७६-५७ ।।"
  },
  {
    "text": "पादैः सर्वेण पंचांगं ध्यानपूजादि पूर्ववत् ।।\nकार्तवीर्याय शब्दांते विद्महे पदमुञ्चरेत् ।। ७६-५८ ।।"
  },
  {
    "text": "महावीर्याय वर्णांते धीमहीति पदं वदेत् ।।\nतन्नोऽर्जुनः प्रवर्णांते चोदयात्पदमीरयेत् ।। ७६-५९ ।।"
  },
  {
    "text": "गायत्र्येषार्जुन स्योक्ता प्रयोगादौ जपेत्तु ताम् ।।\nअनुष्टुभं मनुं रात्रौ जपतां चौरसंचयाः ।। ७६-६0 ।।"
  },
  {
    "text": "पलायंते गृहाद्दूरं तर्पणाद्ध्रवनादपि ।।\nअथो दीपविधिं वक्ष्ये कार्तवीर्यप्रियंकरम् ।। ७६-६१ ।।"
  },
  {
    "text": "वैशाखे श्रावणे मार्गे कार्तिकाश्विनपौषतः ।।\nमाघफाल्गुनयोर्मासोर्दीपारंभं समाचरेत् ।। ७६-६२ ।।"
  },
  {
    "text": "तिथौ रिक्ताविहीनायां वारे शनिकुजौ विना ।।\nहस्तोत्तराश्विरौद्रेयपुष्यवैष्णववायुभे ।। ७६-६३ ।।"
  },
  {
    "text": "द्विदैवते च रोहिण्यां दीपारंभो हितावहः ।।\nचरमे च व्यतीपाते धृतौ वृद्धौ सुकर्मणि ।। ७६-६४ ।।"
  },
  {
    "text": "प्रीतौ हर्षं च सौभाग्ये शोभनायुष्मतोरपि ।।\nकरणे विष्टिरहिते ग्रहणेऽर्द्धोदयादिषु ।। ७६-६५ ।।"
  },
  {
    "text": "योगेषु रात्रौ पूर्वाह्णे दीपारंभः कृतः शुभः ।।\nकार्तिके शुक्लसप्तम्यां निशीथेऽतीव शोभनः ।। ७६-६६ ।।"
  },
  {
    "text": "यदि तत्र रवेर्वारः श्रवणं भं च दुर्लभम् ।।\nअत्यावश्यककार्येषु मासादीनां न शोधनम् ।। ७६-६७ ।।"
  },
  {
    "text": "आद्ये ह्युपोष्य नियतो ब्रह्मचारी सपीतकैः ।।\nप्रातः स्नात्वा शुद्धभूमौ लिप्तायां गोमयोदकैः ।। ७६-६८ ।।"
  },
  {
    "text": "प्राणानायम्य संकल्प्य न्यासान्पूर्वोदितांश्चरेत् ।।\nषट्कोणं रचयेद्भूमौ रक्तचंदनतंडुलैः ।। ७६-६९ ।।"
  },
  {
    "text": "अतः स्मरं समालिख्य षट्कोणेषु समालिखेत् ।।\nनवार्णैर्वेष्टयेत्तञ्च त्रिकोणं तद्बहिः पुनः ।। ७६-७0 ।।"
  },
  {
    "text": "एवं विलिखिते यन्त्रे निदध्याद्दीपभाजनम् ।।\nस्वर्णजं रजतोत्थं वा ताम्रजं तदभावतः ।। ७६-७१ ।।"
  },
  {
    "text": "कांस्यपात्रं मृण्मयं च कनिष्ठं लोहजं मृतौ ।।\nशांतये मुद्गचूर्णोत्थं संधौ गोधूमचूर्णजम् ।। ७६-७२ ।।"
  },
  {
    "text": "आज्ये पलसहस्रे तु पात्रं शतपलं स्मृतम् ।।\nआज्येऽयुतपले पात्रं पलपंचशता स्मृतम् ।। ७६-७३ ।।"
  },
  {
    "text": "पंचसप्ततिसंख्ये तु पात्रं षष्टिपलं स्मृतम् ।।\nत्रिसाहस्री घृतपले शर्करापलभाजनम् ।। ७६-७४ ।।"
  },
  {
    "text": "द्विसाहख्त्र्यां द्विशतमितं च भाजनमिष्यते ।।\nशतेऽक्षिचरसंश्यातमेवमन्यत्र कल्पयेत् ।। ७६-७५ ।।"
  },
  {
    "text": "नित्यदीपे वह्निपलं पात्रमाज्यं पलं स्मृतम् ।।\nएवं पात्रं प्रतिष्ठाप्य वर्तीः सूत्रोत्थिताः क्षिपेत् ।। ७६-७६ ।।"
  },
  {
    "text": "एका तिस्रोऽथवा पंचसप्ताद्या विषमा अपि ।।\nतिथिमानादासहस्रं तंतुसंख्या विनिर्मिता ।। ७६-७७ ।।"
  },
  {
    "text": "गोघृतं प्रक्षिपेत्तत्र शुद्धवस्त्रविशोधितम् ।।\nसहस्रपलसंख्यादिदशांशं कार्यगौरवात् ।। ७६-७८ ।।"
  },
  {
    "text": "सुवर्णादिकृतां रम्यां शलाकां षोडशांगुलाम् ।।\nतदर्द्धां वा तदर्द्धां वा सूक्ष्माग्रां स्थूलमूलिकाम् ।। ७६-७९ ।।"
  },
  {
    "text": "विमुंचेद्दक्षिणे पात्रमध्ये चाग्रे कृताग्रिकाम् ।।\nपात्रदक्षिणदिग्देशे मुक्त्वां गुलचतुष्टयम् ।। ७६-८0 ।।"
  },
  {
    "text": "अधोग्रां दक्षिणाधारां निखनेच्छुरिकां शुभाम् ।।\nदीपं प्रज्वालयेत्तत्र गणेशस्मृतिपूर्वकम् ।। ७६-८१ ।।"
  },
  {
    "text": "दीपात्पूर्वत्र दिग्भागे सर्वतोभद्रमंडले ।।\nतंडुलाष्टदले वापि विधिवत्स्थापयेद्धूटम् ।। ७६-८२ ।।"
  },
  {
    "text": "तत्रावाह्य नृपाधीशं पूजयेत्पूर्ववत्सुधीः ।।\nजलाक्षतान्समादाय दीपं संकल्पयेत्ततः ।। ७६-८३ ।।"
  },
  {
    "text": "दीपसंकल्पमंत्रोऽयं कथ्यते द्वीषुभूमितः ।।\nप्रणवः पाशमाये च शिखा कार्ताक्षराणि च ।। ७६-८४ ।।"
  },
  {
    "text": "वीर्यार्जुनाय माहिष्मतीनाथाय सहस्र च ।।\nबाहवे इति वर्णांते सहस्रपदमुच्चरेत् ।। ७६-८५ ।।"
  },
  {
    "text": "क्रतुदीक्षितहस्ताय दत्तात्रेयप्रियाय च ।।\nआत्रेयायानुसूयांते गर्भरत्नाय तत्परम् ।। ७६-८६ ।।"
  },
  {
    "text": "नमो ग्रीवामकर्णेंदुस्थितौ पाश इमं ततः ।।\nदीपं गृहाण अमुकं रक्ष रक्ष पदं पुनः ।। ७६-८७ ।।"
  },
  {
    "text": "दुष्टान्नाशययुग्मं स्यात्तथा पातय घातय ।।\nशत्रून् जहिद्वयं माया तारः स्वं बीजमात्मभूः ।। ७६-८८ ।।"
  },
  {
    "text": "वह्नीप्रिया अनेनाथ दीपवर्येण पश्चिमा ।।\nभिमुखेनामुकं रक्ष अमुकांते वरप्रद ।। ७६-८९ ।।"
  },
  {
    "text": "मायाकाशद्वयं वामनेत्रचंद्रयुतं शिवा ।।\nवेदादिकामचामुंडाः स्वाहा तु पूसबिंदुकौ ।। ७६-९0 ।।"
  },
  {
    "text": "प्रणवोऽग्निप्रिया मंत्रो नेत्रबाणाधराक्षरः ।।\nदत्तात्रेयो मुनिर्मालामंत्रस्य परिकीर्तितः ।। ७६-९१ ।।"
  },
  {
    "text": "छन्दोऽमितं कार्तवीर्युर्जुनो देवोऽखिलाप्तिकृत् ।।\nचामुंडया षडंगानि चरेत्षड्दीर्घयुक्तया ।। ७६-९२ ।।"
  },
  {
    "text": "ध्यात्वा देवं ततो मंत्रं पठित्वांते क्षिपेज्जजलम् ।।\nगोविंदाढ्यो हली सेंदुश्चामुंडाबीजमीरितम् ।। ७६-९३ ।।"
  },
  {
    "text": "ततो नवाक्षरं मंत्रं सहस्रं तत्पुरो जपेत् ।।\nतारोऽनंतो बिंदुयुक्तो मायास्वं वामनेत्रयुक् ।। ७६-९४ ।।"
  },
  {
    "text": "कूर्माग्नी शांतिबिंद्वाढ्यौ वह्नि जायांकुशं ध्रुवम् ।।\nऋषिः पूर्वोदितोनुष्टुप्छंदोऽन्यत्पूर्ववत्पुनः ।। ७६-९५ ।।"
  },
  {
    "text": "सहस्रं मंत्रराजं च जपित्वा कवचं पठेत् ।।\nएवं दीपप्रदानस्य कर्ताप्नोत्यखिलेऽप्सितम् ।। ७६-९६ ।।"
  },
  {
    "text": "दीपप्रबोधकाले तु वर्जयेदशुभां गिरम् ।।\nविप्रस्य दर्शनं तत्र शुभदं परिकीर्तितम् ।। ७६-९७ ।।"
  },
  {
    "text": "शूद्राणां प्रध्यमं प्रोक्तं म्लेच्छस्य वधबन्धनम् ।।\nआख्वोत्वोर्दर्शनं दुष्टं गवाश्वस्य सुखावहम् ।। ७६-९८ ।।"
  },
  {
    "text": "दीपज्वाला समा सिद्ध्यै वक्रा निशविधायिनी ।।\nशब्दा भयदा कर्तुरुज्ज्वला सुखदा मता ।। ७६-९९ ।।"
  },
  {
    "text": "कृष्णा शत्रुभयोत्पत्त्ये वमंती पशुनाशिनी ।।\nकृते दीपे यदा पात्रं भग्नं दृश्यते दैवतः ।। ७६-१00 ।।"
  },
  {
    "text": "पक्षादर्वाक्तदा गच्छेद्यजमानो यमालयम् ।।\nवर्त्यतरं यदा कुर्यात्कार्यं सिद्ध्येद्विलंबतः ।। ७६-१0१ ।।"
  },
  {
    "text": "नेत्रहीनो भवेत्कर्ता तस्मिन्दीपांतरे कृते ।।\nअशुचिस्पर्‌शने व्याधिर्दीपनाशे तु चौरभीः ।। ७६-१0२ ।।"
  },
  {
    "text": "श्वमार्जाराखुसंस्पर्शे भवेद्भूपतितो भयम् ।।\nपात्रारंभे वसुपलैः कृतो दीपोऽखिलेष्टदः ।। ७६-१0३ ।।"
  },
  {
    "text": "तस्माद्दीपः प्रयत्नेन रक्षणीयोंऽतरायतः ।।\nआसमाप्तेः प्रकुर्वीत ब्रह्मचर्यं च भूशयः ।। ७६-१0४ ।।"
  },
  {
    "text": "स्त्रीशूद्रपतितादीनां संभाषामपि वर्जयेत् ।।\nजपेत्सहस्रं प्रत्येकं मंत्रराजं नवाक्षरम् ।। ७६-१0५ ।।"
  },
  {
    "text": "स्तोत्रपाठं प्रतिदिनं निशीथिन्यां विशेषतः ।।\nएकपादेन दीपाग्रे स्थित्वा यो मंत्रनायकम् ।। ७६-१0६ ।।"
  },
  {
    "text": "सहस्रं प्रजपेद्वात्रौ सोऽभीष्टं क्षिप्रमाप्नुयात् ।।\nसमाप्य शोभनदिने संभोज्य द्विजसत्तमान् ।। ७६-१0७ ।।"
  },
  {
    "text": "कुंभोदकेन कर्तारमभिषिंचन्मनुं जपेत् ।।\nकर्ता तु दक्षिणां दद्यात्पुष्कलां तोषहेतवे ।। ७६-१0८ ।।"
  },
  {
    "text": "गुरौ तुष्टे ददातीष्टं कृतवीर्यसुतो नृपः ।।\nगुर्वाज्ञया स्वयं कुर्याद्यदि वा कारयेद्गुरुः ।। ७६-१0९ ।।"
  },
  {
    "text": "दत्त्वा धनादिकं तस्मै दीपदानाय नारद ।।\nगुर्वाज्ञामन्तरा कुर्याद्यो दीपं स्वेष्टसिद्धये ।। ७६-११0 ।।"
  },
  {
    "text": "सिद्धिर्न जायते तस्य हानिरेव पदे पदे ।।\nउत्तमं गोघृतं प्रोक्तं मध्यमं महषीभवम् ।। ७६-१११ ।।"
  },
  {
    "text": "तिलतैलं तु तादृक् स्यात्कनीयोऽजादिजं घृतम् ।।\nआस्यरोगे सुगंधेन दद्यात्तैलेन दीपकम् ।। ७६-११२ ।।"
  },
  {
    "text": "सिद्ध्वार्थसंभवेनाथ द्विषतां नाशनाय च ।।\nसहस्रेण पलैर्दीपे विहिते च न दृश्यते ।। ७६-११३ ।।"
  },
  {
    "text": "कार्यसिद्धस्तदा कुर्यात्र्रिवारं दीपजं विधिम् ।।\nतदा सुदुर्लभमपि कार्य्यं सिद्ध्व्येन्न संशयः ।। ७६-११४ ।।"
  },
  {
    "text": "दीपप्रियः कार्तवीर्यो मार्तंडो नतिवल्लभः ।।\nस्तुतिप्रोयो महाविष्णुर्गणेश स्तपर्णप्रियः ।। ७६-११५ ।।"
  },
  {
    "text": "दुर्गार्चनप्रिया नूनमभिषेकप्रियः शिवः ।।\nतस्मात्तेषां प्रतोषाय विदध्यात्तत्तदादरात् ।। ७६-११६ ।।"
  },
  {
    "text": "इति श्रीबृहन्नारदीयपुराणे पूर्वभागे बृहदुपाख्याने तृतीयपादे कार्तवीर्यमाहात्म्यमन्त्रदीपकथनं नाम षट्सप्ततितमोऽध्यायः ।। ७६ ।।"
  }
]