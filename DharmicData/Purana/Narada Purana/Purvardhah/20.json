[
  {
    "text": "नारद उवाच ।।\nभगवन्सर्वधर्मज्ञ सर्वशास्त्रार्थपारग ।।\nसर्वकर्मवरिष्टं च त्वयोक्तं ध्वजधारणम् ।। २०-१ ।।"
  },
  {
    "text": "यस्तु वै सुमतिर्नाम ध्वजारोपपरो मुने ।।\nत्वयोक्तस्तस्य चरितं विस्तरेण ममादिश ।। २०-२ ।।"
  },
  {
    "text": "सनक उवाच ।।\nश्रृणुष्वैकमनाः पुण्यमितिहासं पुरातनम् ।।\nब्रह्मणा कथितं मह्यं सर्वपापप्रणाशनम् ।। २०-३ ।।"
  },
  {
    "text": "आसीत्पुरा कृतयुगे सुमतिर्नाम भूपतिः ।।\nसोमवंशोद्भवः श्रीमान्सत्पद्वीपैकनायकः ।। २०-४ ।।"
  },
  {
    "text": "धर्‌मात्मा सत्यसंपन्नः शुचिवंश्योऽतिथिप्रियः ।।\nसर्वलक्षणसंपन्नः सर्वसंपद्विभूषितः ।। २०-५ ।।"
  },
  {
    "text": "सदा हरिकथासेवी हरिपूजापरायणः ।।\nहरिभक्तिपराणां च शुश्रूषुर्निरहंकृतिः ।। २०-६ ।।"
  },
  {
    "text": "पूज्यपूजारतो नित्यं समदर्शी गुणान्वितः ।।\nसर्वभूतहितः शान्तः कृतज्ञः कीर्तिमांस्तथा ।। २०-७ ।।"
  },
  {
    "text": "तस्य भार्या महाभागा सर्वलक्षणसंयुता ।।\nपतिव्रता पतिप्राणा नाम्रा सत्यमतिर्मुने ।। २०-८ ।।"
  },
  {
    "text": "तावुभौ दम्पती नित्यं हरिपूजापरायणौ ।।\nजातिस्मरौ महाभागौ सत्यज्ञौ सत्परायणौ ।। २०-९ ।।"
  },
  {
    "text": "अन्नदानरतौ नित्यं जलदानपरायणौ ।।\nतडागारामवप्रादौ नसंख्यातान्वितेनतुः ।। २०-१० ।।"
  },
  {
    "text": "सा तु सत्यमतिर्नित्यं शुचिर्विष्णुगृहे सती ।।\nनृत्यत्यत्यन्तसन्तुष्टा मनोज्ञा मञ्जुवादिनी ।। २०-११ ।।"
  },
  {
    "text": "सोऽपि राजा महाभागो द्वादशीद्धादशीदिने ।।\nध्वजमारोपयत्येव मनोज्ञं बहुविस्तरम् ।। २०-१२ ।।"
  },
  {
    "text": "एवं हरिपरं नित्यं राजानं धर्मकोविदम् ।।\nप्रियां सत्यमतिं चास्य देवा अपि सदास्तुवन् ।। २०-१३ ।।"
  },
  {
    "text": "त्रिलोके विश्रुतौ ज्ञात्वा दम्पती धर्मको विदौ ।।\nआययौ बहुभिः शिष्यैर्द्रष्टुकामो विभाण्डकः ।। २०-१४ ।।"
  },
  {
    "text": "तमायांतं मुनिं श्रुत्वा स तु राजा विभाण्डकम् ।।\nप्रत्युद्ययौ सपत्नीकः प्रजाभि र्बहुविस्तरम् ।। २०-१५ ।।"
  },
  {
    "text": "कृतातिथ्यक्रियं शान्तं कृतासनपरिग्रहम् ।।\nनीचासनस्थितो भूयः प्राञ्जलिर्मुनिमब्रवीत् ।। २०-१६ ।।"
  },
  {
    "text": "राजो वाच ।।\nभगवन्कृतकृत्योऽस्मिं त्वदभ्यागमनेन वै ।।\nसतामायमनं सन्तं प्रशंसन्ति सुरवावहम् ।। २०-१७ ।।"
  },
  {
    "text": "यत्र स्यान्महतां प्रेम तत्र स्युः सर्वसम्पदः ।।\nतेजः कीर्तिर्धनं पुत्रा इति प्राहुर्विपश्चितः ।। २०-१८ ।।"
  },
  {
    "text": "तत्र वृद्धिमुपायान्ति श्रेयांस्यनुदिनं मुने ।।\nयत्र सन्तः प्रकुर्वन्ति महतीं करुणां प्रभो ।। २०-१९ ।।"
  },
  {
    "text": "यो मृर्ध्नि धारयेदूह्यन्महत्पादजलं रजः ।।\nस स्नातः सर्वतीर्थेषु पुण्यात्मा नात्र संशयः ।। २०-२० ।।"
  },
  {
    "text": "मम पुत्राश्च दाराश्च संपत्त्वयि समर्पिताः ।।\nमामाज्ञापय विप्रेन्द्र किं प्रियं करवाणि ते ।। २०-२१ ।।"
  },
  {
    "text": "विनञ्चवनतं भूपं स निरीक्ष्य मुनीश्वरः ।।\nस्पृशन्करेण तं प्रीत्युवाचातिहर्षितः ।। २०-२२ ।।"
  },
  {
    "text": "ऋषिरुवाच ।।\nगजन्यदुक्तं भवता तत्सर्वं त्वत्कुलोचितम् ।।\nविनयावनतः सर्वो बहुश्रेयो लभेदिह ।। २०-२३ ।।"
  },
  {
    "text": "धर्मश्चार्थश्च कामश्च मोक्षश्च नृपसत्तम ।।\nविनयाल्लभते मर्त्यो दुर्लभं किं महात्मनाम् ।। २०-२४ ।।"
  },
  {
    "text": "प्रीतोऽस्मि तव भूपाल सन्मार्गपरिवर्त्तिनः ।।\nस्वस्ति ते सततं भूयाद्यत्पृच्छामि तदुच्यताम् ।। २०-२५ ।।"
  },
  {
    "text": "पूजा बहुविधाः सन्ति हरितुष्टिविधायिकाः ।।\nतासु नित्यं ध्वजारोपे वर्त्त्से त्वं सदोद्यतः ।। २०-२६ ।।"
  },
  {
    "text": "भार्यापि तव साध्वीयं नित्यं नृत्यपरायणा ।।\nकिमर्थमेतद्वृत्तान्तं यथावद्वक्तुमर्हसि ।। २०-२७ ।।"
  },
  {
    "text": "राजोवाच ।।\nश्रृणुष्व भगवन्सर्वं यत्पृच्छसि वदामि तत् ।।\nआश्चर्यभूतं लोकानामावयोश्चरितं त्विह ।। २०-२८ ।।"
  },
  {
    "text": "अहमासं पुरा शूद्रो मालिनिर्नाम सत्तम ।।\nकुमार्गनिरतो नित्यं सर्वलोकाहिते रतः ।। २०-२९ ।।"
  },
  {
    "text": "पिशुनो धर्मविद्वेषी देवद्रव्यापहारकः ।।\nगोध्नश्च ब्रह्महा चौरः सर्वप्राणिवधे रतः ।। २०-३० ।।"
  },
  {
    "text": "नित्यं निष्ठुरवक्ता च पापी वेश्यापरायणः ।।\nएवं स्थितः कियत्कालमनाहत्यं महदृचः ।। २०-३१ ।।"
  },
  {
    "text": "सर्वबन्धुपरित्यक्तो दुःखी वनमुपागतः ।।\nमृगमांसाशनो नित्यं तथा पान्थाविलुम्पकः ।। २०-३२ ।।"
  },
  {
    "text": "एकाकी दुःखबहुलो न्यवसन्निर्जने वने ।।\nएकदा क्षुत्परिश्रान्तो निदाघार्त्तः पिपासितः ।। २०-३३ ।।"
  },
  {
    "text": "जीर्णं देवालयं विष्णोरपश्यं विजने वने ।।\nहंसकारण्डवाकीर्णं तत्समीपे महत्सरः ।। २०-३४ ।।"
  },
  {
    "text": "पर्यन्तवनपुष्पौघच्छादितं तन्मुनीश्वर ।।\nअपिबं तत्र पानीयं तत्तीरे विगतश्रमः ।। २०-३५ ।।"
  },
  {
    "text": "फलानि जग्ध्वा शीर्णानि स्वयं क्षुच्च निवारिता ।।\nतस्मिञ्जीर्णीलये विष्णोनर्निवासं कृतकवानहम् ।। २०-३६ ।।"
  },
  {
    "text": "जीर्णस्फुटितसंधानं तस्य नित्यमकारिषम् ।।\nपर्णैस्तृणैश्च काष्ठैघै र्गृहं सम्यक् प्रकल्पितम् ।। २०-३७ ।।"
  },
  {
    "text": "स्वसुऱार्थं तु तद्भमिर्मया लिप्ता मुनीश्वर ।।\nतत्राहं व्याधवृत्तिस्थो हत्वा बहुविधान्मृगान् ।। २०-३८ ।।"
  },
  {
    "text": "आजीवं वर्तय न्नित्यं वर्षाणां विंशतिः स्थितः ।।\nअथेयमागता साध्वी विन्ध्यदेशसमुद्भवा ।। २०-३९ ।।"
  },
  {
    "text": "निषादकुलजा विप्रा नान्मा ख्याताऽवकोकिला ।।\nबन्धुवर्गपरित्यक्ता दुःखिता जीर्णविग्रहा ।। २०-४० ।।"
  },
  {
    "text": "क्षुत्तृड्घर्मपरिश्रान्ता शोचन्ती स्वकृतं ह्यघम् ।।\nदैवयोगाकत्समायाताभ्रमन्ती विजने वने ।। २०-४१ ।।"
  },
  {
    "text": "ग्रीष्मतापार्द्दिता बाह्ये स्वान्ते चाधिनिपूडिता ।।\nइमां दुःखार्दितां दृष्ट्वा जाता मे विपुला दया ।। २०-४२ ।।"
  },
  {
    "text": "दत्तं मया जलं चास्यै मांसं वन्यफलानि च ।।\nगतश्रमात्वियं ब्रह्मन्मया पृष्टा यथा तथम् ।। २०-४३ ।।"
  },
  {
    "text": "अवेदयत्स्ववृत्तान्तं तच्छृणुष्व महामुने ।।\nनान्मावकोकिला चाहं निषादकुलसम्भवा ।। २०-४४ ।।"
  },
  {
    "text": "दारुकस्य सुता चाहं विन्ध्यपर्वतवासिनी ।।\nपरस्वहारिणी नित्यं सदा पैशुन्यवादिनी ।। २०-४५ ।।"
  },
  {
    "text": "पुंश्चलूत्येवमुक्त्वा तु बन्धुवर्गैः समुज्झिता ।।\nकियत्कालं ततः पत्या भृताहं लोकनिन्दिता ।। २०-४६ ।।"
  },
  {
    "text": "दैवात्सोऽपि गतो लोकं यमस्यात्र विहाय माम् ।।\nकान्तारे विजने चैका भ्रमन्ती दुःखपीडिता ।। २०-४७ ।।"
  },
  {
    "text": "दैवात्त्वत्सविधं प्राप्ता जीविताहं त्वयाधुना ।।\nइत्येवं स्वकृतं कर्म मह्यं सर्वं न्यवेदयत् ।। २०-४८ ।।"
  },
  {
    "text": "ततो देवालये तस्मिन्दम्‌पतीभावमाश्रितौ ।।\nस्थितौ वर्षाणि दश च आवां मांसफलाशिनौ ।। २०-४९ ।।"
  },
  {
    "text": "एकदा मद्यपानेन प्रमत्तौ निर्भरैमुने ।।\nतत्र देवालये रात्रौ मुदितौ मांसभोजनात् ।। २०-५० ।।"
  },
  {
    "text": "तनुवस्त्रापरिज्ञानौ नृत्यं चकृव मोहितौ ।।\nप्रारब्धकर्म भोगान्तमावां युगपदागतौ ।। २०-५१ ।।"
  },
  {
    "text": "यमदूतास्तदायाताः पाशहस्ता भयंकराः ।।\nनेतुमावां नृत्यरतौ सुधोरां यमयातनाम् ।। २०-५२ ।।"
  },
  {
    "text": "ततः प्रसन्नो भगवान्कर्मणा मम मानद ।।\nदेवावसथसंस्कारसंज्ञितेन कृतेन नः ।। २०-५३ ।।"
  },
  {
    "text": "स्वदूतान्प्रेषयामास स्वभक्तावनतत्परः ।।\nते दूता देवदेवस्य शङ्खचक्र गदाधराः ।। २०-५४ ।।"
  },
  {
    "text": "सहस्रसूर्यासंकाशाः सर्वे चारुचतुर्भुजाः ।।\nकिरीटकुण्डलधरा हारिणो वनमालिनः ।। २०-५५ ।।"
  },
  {
    "text": "दिशो वितिमिरा विप्र कुर्वन्तः स्वेन तेजसा ।।\nभयंकरान्याशहस्तान्दंष्ट्रिणो यमकिङ्करान् ।। २०-५६ ।।"
  },
  {
    "text": "आवयोग्राहणे यत्तानृचुः कृष्णपरायणाः ।। २०-५७ ।।"
  },
  {
    "text": "विष्णुदूता ऊचुः ।।\nभो भो क्रूरा दूराचारा विवेकपरिवर्जिताः ।।\nमुञ्चध्वमेतौ निष्पापौ दम्पती हरिवल्लभौ ।। २०-५८ ।।"
  },
  {
    "text": "विवेकस्त्रिषु लोकेषु संपदामादिकारणम् ।।\nअपापे पापधीर्यस्तु तं विद्यात्पुरुषाधमम् ।। २०-५९ ।।"
  },
  {
    "text": "पापे त्वपापधीर्यस्तु तं विद्यादधमाधमम् ।। २०-६० ।।"
  },
  {
    "text": "यमदूता ऊचुः ।।\nयुष्माभिः सत्यमेवोक्तं किं त्वेतौ पापिसत्तमौ ।।\nयमेन पापिनो दण्ड्यास्तन्नेष्यामो वयं त्विमौ ।। २०-६१ ।।"
  },
  {
    "text": "श्रुतिप्रणिहितो धर्मो ह्यधर्मस्तद्विपर्ययः ।।\nधर्माधर्मविवेकोऽयं तन्नेष्यामो यमान्तिकम् ।। २०-६२ ।।"
  },
  {
    "text": "एतच्त्छुवातिकुपिता विष्णुदूता महौजसः ।।\nप्रत्यूचूस्तान्यमभटानधर्मे धर्ममानिनः ।। २०-६३ ।।"
  },
  {
    "text": "विष्णदूता ऊचुः ।।\nअहो कष्टं धर्मदृशामधर्मः स्पृशते सभाम् ।।\nसम्यग्विवेकशून्यानां निदानं ह्यापदां महत् ।। २०-६४ ।।"
  },
  {
    "text": "तर्काणाद्यविशेषेण नरकाध्यक्षतां गताः ।।\nयूयं किमर्थमद्यापि कर्त्तुं पापानि सोद्यमाः ।। २०-६५ ।।"
  },
  {
    "text": "स्वकर्मक्षयपर्यन्तं महापातकिनोऽपि च ।।\nतिष्टन्ति नरके घोरे यावच्चन्द्रार्कतारकम् ।। २०-६६ ।।"
  },
  {
    "text": "पूर्वसंचितपापानामदृष्ट्वा निष्कृतिं वृथा ।।\nकिमर्थं पापकर्माणि करिष्येऽथ पुनः पुनः ।। २०-६७ ।।"
  },
  {
    "text": "श्रुतिप्रणिहितो धर्मः सत्यं सत्यं न संशयः ।।\nकिन्त्वाभ्यां चरितान्धर्मान्प्रवक्ष्यामो यथातथम् ।। २०-६८ ।।"
  },
  {
    "text": "एतौ पापविनिर्मुक्तौ हरिशुश्रूषणे रतौ ।।\nहरिणात्रायमाणौ च मुञ्चध्वमविलम्बितम् ।। २०-६९ ।।"
  },
  {
    "text": "एषा च नर्तनं चक्रे तथैव ध्वजरोषणम् ।।\nअन्तकाले विष्णुगृहे तेन निष्पापतां गतौ ।। २०-७० ।।"
  },
  {
    "text": "अन्तकाले तु यन्नाम श्रुत्वोक्त्वापि च वै सकृत् ।।\nलभते परमं स्थानं किमु शूश्रूषणे रताः ।। २०-७१ ।।"
  },
  {
    "text": "महापातकयुक्तो वा युक्तो वाप्युपपातकैः ।.।\nकृष्णसेवी नरोऽन्तेऽपि लभते परमां गतिम् ।। २०-७२ ।।"
  },
  {
    "text": "यतीनां विष्णुभक्तानां परिचर्या परायणाः ।।\nते दूताः सहसा यान्ति पापिनोऽपि परां गतिम् ।। २०-७३ ।।"
  },
  {
    "text": "मुहुर्तं वा मुहुर्तार्द्धं यस्तिष्टोद्धरिमन्दिरे ।।\nसोऽपि याति परं स्थानं किमुद्वात्रघिंशवत्सरान् ।। २०-७४ ।।"
  },
  {
    "text": "उपलेपनकर्त्तारौ संमार्जनपरायणौ ।।\nएतौ हरिगृहे नित्यं जीर्णशीर्णाधिरोपकौ ।। २०-७५ ।।"
  },
  {
    "text": "जलसेचनकर्त्तारौ दीपदौ हरिमन्दिरे ।।\nकथमेतौ महाभागौ यातनाभोगमर्हथ ।। २०-७६ ।।"
  },
  {
    "text": "इत्युक्ता विष्णुदूतास्ते च्छित्वा पाशांस्तदैव हि ।।\nआरोप्यावां विमानाग्रयं ययुर्विष्णोः परं पदम् ।। २०-७७ ।।"
  },
  {
    "text": "तत्र सामीप्यमापन्नौ देवदेवस्य चक्रिणः ।।\nदिव्यान्भोगान्भुक्तवन्तौ तावत्कालं मुनीश्वर ।। २०-७८ ।।"
  },
  {
    "text": "दिव्यान्भोगांस्तु तत्रापि भुक्त्वा यातौ महीमिमाम् ।।\nअत्रापि संपदतुला हरिसेवाप्रसादतः ।। २०-७९ ।।"
  },
  {
    "text": "अनिच्छया कृतेनापि सेवनेन हरेर्मुने ।।\nप्राप्तमीदृक् फलं विप्र देवानामपि दुर्लभम् ।। २०-८० ।।"
  },
  {
    "text": "इच्छयाराध्य विश्वेशं भक्तिभावेन माधवम् ।।\nप्राप्स्यावः परमं श्रेय इति हेतुर्निरुपितः ।। २०-८१ ।।"
  },
  {
    "text": "अवशेनापि यत्कर्म कृतं स्यात्सुमहत्फलम् ।।\nजायते भूमिदेवेन्द्र किं पुनः श्रद्धया कृतम् ।। २०-८२ ।।"
  },
  {
    "text": "एतदुक्तं निशम्यासौ स मुनीन्द्रो विभण्डकः ।।\nप्रशस्य दम्पती तौ तु प्रययौ स्वतपोवनम् ।। २०-८३ ।।"
  },
  {
    "text": "तस्माज्जानीहि देवर्षे देवदेवस्य चक्रिणः ।।\nपरिचर्या तु सर्वेषां कामधेनूपमा स्मृता ।। २०-८४ ।।"
  },
  {
    "text": "हरिपूजापराणां तु हरिरेव सनातनः ।।\nददाति परमं श्रेयः सर्वकामफलमप्रदः ।। २०-८५ ।।"
  },
  {
    "text": "य इदं पुण्यमाख्यानं सर्वपापप्रणाशनम् ।।\nपठेच्च श्रृणुयाद्वापि सोऽपि याति परां रातिम् ।। २०-८६ ।।"
  },
  {
    "text": "इति श्रबृहन्नारदीयपराणे पूर्वभागे प्रथमपादे सुमतिभूपकथावर्णनं नाम विंशऽध्यायः ।।"
  }
]