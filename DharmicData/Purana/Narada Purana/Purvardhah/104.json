[
  {
    "text": "ब्रह्मोवाच ।।\nश्रृणु वत्स प्रवक्ष्यामि पुराणं स्कन्दसंज्ञकम् ।।\nयस्मिन्प्रतिपदं साक्षान्महादेवो व्यवस्थितः ।। १०४-१ ।।"
  },
  {
    "text": "पुराणे शतकोटो तु यच्छैवं वर्णितं मया ।।\nलक्षं तस्यार्थं जातस्य सारो व्यासेन कीर्तितः ।। १०४-२ ।।"
  },
  {
    "text": "स्कन्दाह्वयस्तत्र खण्डाः सप्तैव परिकल्पिताः ।।\nएकाशीतिसहस्रं तु स्कान्दं सर्वोघकृतंनम् ।। १०४-३ ।।"
  },
  {
    "text": "यः श्रृणोति पठेद्वापि स तु साक्षाच्छिवः स्थितः ।।\nयत्र माहेश्वरा धर्माः षण्मुखेन प्रकाशिताः ।। १०४-४ ।।"
  },
  {
    "text": "कल्पे तत्पुरुषे वृत्ताः सर्वसिद्धिविधायकाः ।।\nतस्य माहेश्वरश्चाथ खंडः पापप्रणाशनः ।। १०४-५ ।।"
  },
  {
    "text": "किंचिन्न्यूनार्कसाहस्रो बहुपुण्यो बृहत्कथः ।।\nसुचरित्रशतैर्युक्तः स्कन्दमाहात्म्यसूचकः ।। १०४-६ ।।"
  },
  {
    "text": "यत्र केदारमाहात्म्ये पुराणोपक्रमः पुरा ।।\nदक्षयज्ञकथा पश्चाच्छिवलिंगार्चने फलम् ।। १०४-७ ।।"
  },
  {
    "text": "समुद्रमथनाख्यानं देवेंद्रचरितं ततः ।।\nपार्वत्याः समुपाख्यानं विवाहस्तदनंतरम् ।। १०४-८ ।।"
  },
  {
    "text": "कुमारोत्पत्तिकथनं ततस्तारकसंगरः ।।\nततः पाशुपताख्यानं चंडाख्यानसमन्वितम् ।। १०४-९ ।।"
  },
  {
    "text": "द्यूतप्रवर्तनाख्यानं नारदेन समागमः ।।\nततः कुमारमाहात्म्ये पंचतीर्थकथानकम् ।। १०४-१० ।।"
  },
  {
    "text": "धर्मवर्मनृपाख्यानं नदीसागरकीर्तनम् ।।\nइंद्रद्युम्नकथा पस्चान्नाडीजंघकथान्वितम् ।। १०४-११ ।।"
  },
  {
    "text": "प्रादुर्भावस्ततो मह्याः कथा दमनकस्य च ।।\nमहीसागरसंयोगः कुमारेशकथा ततः ।। १०४-१२ ।।"
  },
  {
    "text": "ततस्तारकयुद्धं च नानाख्यानसमन्वितम् ।।\nवधश्च तारकस्याथ पंचलिंगनिवेशनम् ।। १०४-१३ ।।"
  },
  {
    "text": "द्वीपाख्यानं ततः पुण्यमूर्द्धलोकव्यवस्थितिः ।।\nब्रह्मांडस्थितिमानं च वर्करेशकथानकम् ।। १०४-१४ ।।"
  },
  {
    "text": "महाकालसमुद्भूतिः कथा चास्य महाद्भुता ।।\nवासुदेवस्य माहात्म्यं कोटितीर्थं ततः परम् ।। १०४-१५ ।।"
  },
  {
    "text": "नानातीर्थसमाख्यानं गुप्तक्षेत्रे प्रकीर्तितम् ।।\nपांडवानां कथा पुण्या महाविद्याप्रसाधनम् ।। १०४-१६ ।।"
  },
  {
    "text": "तीर्थयात्रासमाप्तिश्च कौमारमिदमद्भुतम् ।।\nअरुणाचलमाहात्म्यं सनकब्रह्मसंकथा ।। १०४-१७ ।।"
  },
  {
    "text": "गौरीतपः समाख्यानं तत्तत्तीर्थनिरूपणम् ।।\nमाहिषासुरमाख्यानं वधश्चास्य महाद्भुतः ।। १०४-१८ ।।"
  },
  {
    "text": "द्रोणाचले शिवास्थानं नित्यदापरिकीर्तितम् ।।\nइत्येष कथितः स्कांदे खंडो माहेश्वरोऽद्भुतः ।। १०४-१९ ।।"
  },
  {
    "text": "द्वितीयो वैष्णवः खंडस्तस्याख्यानानि मे शुणु ।।\nप्रथमं भूमिवाराहसमाख्यानं प्रकीर्तितम् ।। १०४-२० ।।"
  },
  {
    "text": "यत्र वेंकटकुध्रस्य माहात्म्यं पापनाशनम् ।।\nकमलायाः कथा पुण्या श्रीनिवासस्थितिस्ततः ।। १०४-२१ ।।"
  },
  {
    "text": "कुला लाख्यानकं चात्र सुवर्णमुखरी कथा ।।\nनानाख्यानसमायुक्ता भारद्वाजकथाद्भुता ।। १०४-२२ ।।"
  },
  {
    "text": "मतंगांजनसंवादः कीर्तितः पापनाशनः ।।\nपुरुषोत्तममाहात्म्यं कीर्तितं चोत्कले ततः ।। १०४-२३ ।।"
  },
  {
    "text": "मार्कंडेयसमाख्यानमंबरीषस्य भूपतेः ।।\nइंद्रद्युम्नस्य चाख्यानं विद्यापतिकथा शुभा ।। १०४-२४ ।।"
  },
  {
    "text": "जैमिनेः समुपाख्यानं नारदस्यापि वाडव ।।\nनीलकंठसमाख्यानं नरसिंहोपवर्णनम् ।। १०४-२५ ।।"
  },
  {
    "text": "अश्वमेधकथा राज्ञो ब्रह्मलोकगतिस्तथा ।।\nरथयाव्राविधिः पश्चाज्जन्मस्थानविधिस्तथा ।। १०४-२६ ।।"
  },
  {
    "text": "दक्षिणामूर्त्युपाख्यानं गुंडिवाख्यानकं ततः ।।\nरथरक्षाविधानं च शयनोत्सवकीर्तनम् ।। १०४-२७ ।।"
  },
  {
    "text": "श्वेतोपाख्यानमत्रोक्तं पृथुत्सवनिरूपणम् ।।\nदोलोत्सवो भगवतो व्रतं सांवत्सराभिधम् ।। १०४-२८ ।।"
  },
  {
    "text": "पूजा चाकामिका विष्णोरुद्दालकनियोगतः ।।\nयोगसाधनमत्रोक्तं नानायोगनिरूपणम् ।। १०४-२९ ।।"
  },
  {
    "text": "दशावतारकथनं स्रानादिपरिकीर्तनम् ।।\nततो बदरिकायाश्च माहात्म्यं पापनाशनम् ।। १०४-३० ।।"
  },
  {
    "text": "अग्न्यादितीर्थमाहात्म्यं वैनतेयशिलाभवम् ।।\nकारणं भगवद्वासे तीर्थं कापालमोचनम् ।। १०४-३१ ।।"
  },
  {
    "text": "पंचधाराभिधं तीर्थं मेरुसंस्थापनं तथा ।।\nततः कार्तिकमाहात्म्ये माहात्म्यं मदनालसम् ।। १०४-३२ ।।"
  },
  {
    "text": "धूम्रकेशसमाख्यानं दिनकृत्यानि कार्तिके ।।\nपंचभीष्मव्रताख्यानं कीर्तितं भुक्तिमुक्तिदम् ।। १०४-३३ ।।"
  },
  {
    "text": "ततो मार्गस्य माहात्म्ये विधानं स्नानजं तथा ।।\nपुंड्रादिकीर्तनं चात्र मालाधारणपुण्यकम् ।। १०४-३४ ।।"
  },
  {
    "text": "पंचामृतस्नानपुण्यं घंटानादादिजं फलम् ।।\nनानापुष्पार्चनफलं तुलसीदलजं फलम् ।। १०४-३५ ।।"
  },
  {
    "text": "नैवेद्यस्य च माहात्म्यं हरिवासरकीर्तनम् ।।\nअखंडैकादशीपुण्यं तथा जागरणस्य च ।। १०४-३६ ।।"
  },
  {
    "text": "यस्योत्सवविधानं च नाममाहात्म्यकीर्तनम् ।।\nध्यानादिपुण्यकथनं माहात्म्यं मथुराभवम् ।। १०४-३७ ।।"
  },
  {
    "text": "मथुरातीर्थमाहात्म्यं पृथगुक्तं ततः परम् ।।\nवनानां द्वादशानां च माहात्म्यं कीर्तितं ततः ।। १०४-३८ ।।"
  },
  {
    "text": "श्रीमद्भागवतस्यात्र माहात्म्यं कीर्तितं परम् ।।\nवज्रशांडिल्यसंवाद अंतर्लीलाप्रकाशकम् ।। १०४-३९ ।।"
  },
  {
    "text": "ततो माघस्य माहात्म्यं स्नानदानजपोद्भवम् ।।\nनानाख्यानसमायुक्तं दशाध्यायैर्निरूपितम् ।। १०४-४० ।।"
  },
  {
    "text": "ततो वैष्णवमाहात्म्ये शय्यादानादिजं फलम् ।।\nजलदा नादिविधयः कामाख्यानमतः परम् ।। १०४-४१ ।।"
  },
  {
    "text": "श्रुतदेवस्य चरितं व्याधोपाख्यानमद्भुतम् ।।\nतथाक्षयतृतीयादेर्विशेषात्पुण्यकीर्तनम् ।। १०४-४२ ।।"
  },
  {
    "text": "ततस्त्वयोध्यामाहात्म्ये चक्रब्रह्माह्वतीर्थके ।।\nसुरापापविमोक्षाख्ये तथाधारसहस्रकम् ।। १०४-४३ ।।"
  },
  {
    "text": "स्वर्गद्वारं चंद्रहरिधर्महर्युपवर्णनम् ।।\nस्वर्णवृष्टेरुपाख्यानं तिलोदासरयूयुतिः ।। १०४-४४ ।।"
  },
  {
    "text": "सीताकुंडं गुप्तहरिसरंयुघर्घरान्वयः ।।\nगोप्रतारं च दुग्धोदं गुरुकुंडादिपञ्चकम् ।। १०४-४५ ।।"
  },
  {
    "text": "सोमार्का दीनि तीर्थानि त्रयोदश ततः परम् ।।\nगयाकूपस्य माहात्म्यं सर्वाघविनिवर्तकम् ।। १०४-४६ ।।"
  },
  {
    "text": "मांडव्याश्रमपूर्वाणि तीर्थानि तदनन्तरम् ।।\nअजितादि मानसादितीर्थानि गदितानि च ।। १०४-४७ ।।"
  },
  {
    "text": "इत्येष वैष्णवः खंडो द्वितीयः परिकीर्तितः ।।\nअतः परं ब्रह्मखंडं मरीचे श्रृणु पुण्यदम् ।। १०४-४८ ।।"
  },
  {
    "text": "यत्र वै सेतुमाहात्म्ये फलं स्नाने क्षणोद्भवम् ।।\nगालवस्य तपश्चर्या राक्षसाख्यानकं ततः ।। १०४-४९ ।।"
  },
  {
    "text": "चक्रतीर्थादिमाहात्म्यं देवीपत्तनसंयुते ।।\nवेतालतीर्थमहिमा पापनाशादिकीर्तनम् ।। १०४-५० ।।"
  },
  {
    "text": "मंगलादिकमाहात्म्यं ब्रह्मकुंडादिवर्णनम् ।।\nहनुमत्कुंडमहिमागस्त्यतीर्थभवं फलम् ।। १०४-५१ ।।"
  },
  {
    "text": "रामतीर्थादिकथनं लक्ष्मीतीर्थनिरूपणम् ।।\nशंखादितीर्थमहिमा तथा साध्यामृतादिजः ।। १०४-५२ ।।"
  },
  {
    "text": "धनुष्कोट्यादिमाहात्म्यं क्षीरकुंडादिजं तथा ।।\nगायत्र्यादिकतीर्थानां माहात्म्यं चात्र कीर्तितम् ।। १०४-५३ ।।"
  },
  {
    "text": "रामनाथस्य महिमा तत्त्वज्ञानोपदेशनम् ।।\nयात्राविधानकथनं सेतै मुक्तिप्रदं नृणाम् ।। १०४-५४ ।।"
  },
  {
    "text": "धर्मारण्यस्य माहात्म्यं ततः परमुदीरितम् ।।\nस्थाणुः स्कन्दाय भगवान्यत्र तत्त्वमुपादिशत् ।। १०४-५५ ।।"
  },
  {
    "text": "धर्मारण्यसुसंभूतिस्तत्पुण्यपरिकीर्त्तनम् ।।\nकर्म्मसिद्धेः समाख्यानं ऋषिवंशनिरूपणम् ।। १०४-५६ ।।"
  },
  {
    "text": "अप्सरस्तीर्थमुख्यानां माहात्म्यं यत्र कीर्तितम् ।।\nवर्णानामाश्रमाणां च धर्मतत्त्वनिरूपणम् ।। १०४-५७ ।।"
  },
  {
    "text": "दिवः स्थानविभागश्च बकुलार्ककथा शुभा ।।\nछत्रानन्दा तथा शांता श्रीमाता च मतंगिनी ।। १०४-५८ ।।"
  },
  {
    "text": "पुण्यदा च समाख्याता यत्र देव्यः समास्थिताः ।।\nइन्द्रेश्वरादिमाहात्म्यं द्वारकादिनिरूपणम् ।। १०४-५९ ।।"
  },
  {
    "text": "लोहासुरसमाख्यानं गंगाकूपनिरूपणम् ।।\nश्रीरामचरितं चैव सत्यमंदिरवर्णनम् ।। १०४-६० ।।"
  },
  {
    "text": "जीर्णोद्धा रस्य कथनमासनप्रतिपादनम् ।।\nजातिभेदप्रकथनं स्मृतिधर्मनिरूपणम् ।। १०४-६१ ।।"
  },
  {
    "text": "ततस्तु वैष्णवा धर्मा नानाख्यानैरुदीरिताः ।।\nचातुर्मास्ये ततः पुण्ये सर्वधर्मनिरूपणम् ।। १०४-६२ ।।"
  },
  {
    "text": "दानप्रशंसा तत्पश्चाद्व्रतस्य महिमा ततः ।।\nतपश्चैव पूजायाः सच्छिद्रकथनं ततः ।। १०४-६३ ।।"
  },
  {
    "text": "तद्वृत्तीनां भिदाख्यानं शालग्रामनिरूपणम् ।।\nभारकस्य वधोपायो वृक्षाचामहिमा तथा ।। १०४-६४ ।।"
  },
  {
    "text": "विष्णोः शापश्च वृक्षत्वं पार्वत्यनुतपस्ततः ।।\nहरस्य तांडवं नृत्यं रामनामनिरूपणम् ।। १०४-६५ ।।"
  },
  {
    "text": "हरस्य लिंगपतनं कथा बैजवनस्य च ।।\nपार्वतीजन्मचरितं तारकस्य वधोऽद्भुतः ।। १०४-६६ ।।"
  },
  {
    "text": "प्रणवैश्वर्यकथनं तारकाचरितं पुनः ।।\nदक्षयज्ञसमाप्तिश्च द्वादशाक्षरभूषणम् ।। १०४-६७ ।।"
  },
  {
    "text": "ज्ञानयोगसमाख्यानं महिमा द्वादशाक्षरेः ।।\nश्रवणादिकपुण्यं च कीर्तितं शर्मदं नृणाम् ।। १०४-६८ ।।"
  },
  {
    "text": "ततो ब्राह्मोत्तरे भागे शिवस्य महिमाद्भुतः ।।\nपंचाक्षरस्य महिमा गोकर्णमहिमा ततः ।। १०४-६९ ।।"
  },
  {
    "text": "शिवरात्रैश्च महिमा प्रदोषव्रतकीर्तनम् ।।\nसोमवारव्रतं चापि सीमंतिन्याः कथानकम् ।। १०४-७० ।।"
  },
  {
    "text": "भद्रायुत्पत्तिकथनं सदाचारनिरूपणम् ।।\nशिववर्मसमुद्देशो भद्रायूद्वाहवर्णनम् ।। १०४-७१ ।।"
  },
  {
    "text": "भद्रायुमहिमा चापि भस्ममाहात्म्यकीर्तनम् ।।\nशबराख्यानकं चैव उमामाहेश्वरं व्रतम् ।। १०४-७२ ।।"
  },
  {
    "text": "रुद्राक्षस्य च माहात्म्यं रुद्राध्यायस्य पुण्यकम् ।।\nश्रवणादिकपुण्यं च ब्रह्मखंडोऽयमीरितः ।। १०४-७३ ।।"
  },
  {
    "text": "अतः परं चतुर्थँ तु काशीखंडमनुत्तमम् ।।\nविंध्यनारदयोर्यत्र संवादः परिकीर्तितः ।। १०४-७४ ।।"
  },
  {
    "text": "सत्यलोकप्रभावश्चागस्त्यावासे सुरागमः ।।\nपतिव्रताचरित्रं च तीर्थयात्रा प्रशंसनम् ।। १०४-७५ ।।"
  },
  {
    "text": "ततश्च सप्तपुर्याख्या संयमिन्या निरूपणम् ।।\nबुधस्य च तथेंद्राग्न्योर्लोकाप्तिः शिवशर्मणः ।। १०४-७६ ।।"
  },
  {
    "text": "अग्नेः समुद्भवश्चैव क्रव्याद्वरुणसंभवः ।।\nगंधवत्यलकापुर्योरीश्वर्याश्च समुद्भवः ।। १०४-७७ ।।"
  },
  {
    "text": "चंद्रार्कबुधलोकानां कुजेज्यार्कभुवां क्रमात् ।।\nमम विष्णोर्ध्रुवस्यापि तपोलोकस्य वर्णनम् ।। १०४-७८ ।।"
  },
  {
    "text": "ध्रुवलोककथा पुण्या सत्यलोकनिरीक्षणम् ।।\nस्कंदागस्त्यसमालापो मणिकर्णीसमुद्भवः ।। १०४-७९ ।।"
  },
  {
    "text": "प्रभावश्चापि गंगाया गंगानामसहस्रकम् ।।\nवाराणसीप्रशंसा च भैरवाविर्भवस्ततः ।। १०४-८० ।।"
  },
  {
    "text": "दंडपाणिज्ञानवाप्योरुद्भवः समनंतरम् ।।\nततः कलावत्याख्यानं सदाचारनिरूपणम् ।। १०४-८१ ।।"
  },
  {
    "text": "ब्रह्मचारिसमाख्यानं ततः स्त्रीलक्षणानि च ।।\nकृत्याकृत्यविनिर्देशो ह्यविमुक्तेशवर्णनम् ।। १०४-८२ ।।"
  },
  {
    "text": "गृहस्थयोगिनो धर्माः कालज्ञानं ततः परम् ।।\nदिवोदासकथा पुण्या काशिकावर्णनं ततः ।। १०४-८३ ।।"
  },
  {
    "text": "मायागणपतेश्चाथ भुवि प्रादुर्भवस्ततः ।।\nविष्णुमायाप्रपंचोऽथ दिवोदासविमोक्षणम् ।। १०४-८४ ।।"
  },
  {
    "text": "ततः पंचनदोत्पर्त्तिर्बिंदुमाधवसंभवः ।।\nततो वैष्णवतीर्थाख्या शूलिनः काशिकागमः ।। १०४-८५ ।।"
  },
  {
    "text": "जैगीषव्येन संवादो ज्येष्ठेशाख्या महेशितुः ।।\nक्षेत्राख्यानं कंदुकेशः व्याघ्रेश्वरसमुद्भवः ।। १०४-८६ ।।"
  },
  {
    "text": "शैलेशरत्नेश्वरयोः कृत्तिवासस्य चोद्भवः ।।\nदेवतानामधिष्टानं दुर्गासुरपराक्रमः ।। १०४-८७ ।।"
  },
  {
    "text": "दुर्गाया विजयश्चाथ ॐकारेशस्य वर्णनम् ।।\nपुनरोंकार माहात्म्य त्रिलोचोनसमुद्भवः ।। १०४-८८ ।।"
  },
  {
    "text": "केदाराख्या च धर्मेश कथा विष्णुभुजोद्भवा ।।\nवीरेश्वरसमाख्यानं गंगामाहात्म्यकीर्तनम् ।। १०४-८९ ।।"
  },
  {
    "text": "विश्वकर्मेशमहिमा दक्षयज्ञोद्भवस्तथा ।।\nसतीशस्यामृतेशादेर्भुजस्तंभः पराशरे ।। १०४-९० ।।"
  },
  {
    "text": "क्षेत्रतीर्थकदंबश्च मुक्तिमडपसंकथा ।।\nविश्वेशविभवश्चाथ ततो यात्रापरिक्रमः ।। १०४-९१ ।।"
  },
  {
    "text": "अतः परं त्ववंत्याख्यं श्रृणु खंड च पंचमम् ।।\nमहाकालवनाख्यानं ब्रह्मशीर्षच्छिदा ततः ।। १०४-९२ ।।"
  },
  {
    "text": "प्रायश्चित्तविधिश्चाग्नेरुत्पत्तिश्च सुरागमः ।।\nदेवदीक्षा शिवस्तोत्रं नानापातकनाशनम् ।। १०४-९३ ।।"
  },
  {
    "text": "कपोलमोचनाख्यानं महाकालवनस्थितिः ।।\nतीर्थं कनखलेशस्य सर्वपापप्रणाशनम् ।। १०४-९४ ।।"
  },
  {
    "text": "कुंडमप्सरसंज्ञं च सरो रुद्रस्य पुण्यदम् ।।\nकुडवेशं च विद्याध्रं मर्कटेश्वरतीर्थकम् ।। १०४-९५ ।।"
  },
  {
    "text": "स्वर्गद्वारचतुःसिंधुतीर्थं शंकरवापिका ।।\nशंकराक गन्धवतीतीर्थं पापप्रणाशनम् ।। १०४-९६ ।।"
  },
  {
    "text": "दशाश्वमेधिकानंशतीर्थे च हरिसिद्धिदम् ।।\nपिशाचकादियात्रा च हनुमत्कवचेश्वरौ ।। १०४-९७ ।।"
  },
  {
    "text": "महाकालेशयात्रा च वल्मीकेश्वरतीर्थकम् ।।\nशुक्रे च पञ्चमे चाख्ये कुशस्थल्याः प्रदक्षिणाः ।। १०४-९८ ।।"
  },
  {
    "text": "अक्रूरसंज्ञकन्त्वेकपादं चंद्रार्कवैभवम् ।।\nकरभेशाख्यतीर्थं च लटुकेशादितीर्थकम् ।। १०४-९९ ।।"
  },
  {
    "text": "मार्कंडेशं यज्ञवापी सोमेशं नरकांतकम् ।।\nकेदारेश्वररामेशसौभाग्येशनरार्ककम् ।। १०४-१०० ।।"
  },
  {
    "text": "केशवार्कं शक्तिभेदं स्वर्णसारमुखानि च ।।\nॐकारेशादितीर्थानि अंधकश्रुतिकीर्तनम् ।। १०४-१०१ ।।"
  },
  {
    "text": "कालारण्ये लिंगसंख्या स्वर्णश्रृंगाभिधानकम् ।।\nकुशस्थल्या अवंत्याश्चोज्जयिन्या अभिधानकम् ।। १०४-१०२ ।।"
  },
  {
    "text": "पद्मावतीवै कुमुद्वत्यमरावतिनामकम् ।।\nविशालाप्रतिकल्पाभिधानं च ज्वरशांतिकम् ।। १०४-१०३ ।।"
  },
  {
    "text": "शिवानामादिकफलं नागोद्गीता शिवस्तुतिः ।।\nहिरण्याक्षवधाख्यानं तीर्थं सुंदरकुंडकम् ।। १०४-१०४ ।।"
  },
  {
    "text": "नीलगंगापुष्कराख्यं विंध्यवासनतीर्थकम् ।।\nपुरुषोत्तमाभिधानं तु तत्तीर्थं चाघनाशनम् ।। १०४-१०५ ।।"
  },
  {
    "text": "गोमती वामनं कुंडो विष्णोर्नामसहस्रकम् ।।\nवीरेश्वरसरः कालभैरवस्य च तीर्थकम् ।। १०४-१०६ ।।"
  },
  {
    "text": "महिमा नागपंचम्या नृसिंहस्य जयंतिका ।।\nकुटुम्बेश्वरयात्रा च देवसाधककीर्तनम् ।। १०४-१०७ ।।"
  },
  {
    "text": "कर्कराजाख्यतीर्थं च विघ्नेशादिसुरोहनम्।।\nरुंद्रकुंडप्रभृतिषु बहुतीर्थनिरूपणम् ।। १०४-१०८ ।।"
  },
  {
    "text": "यात्राष्टतीर्थजा पुण्या रेवामाहात्म्यमुच्यते ।।\nधर्मपुत्रस्य वैराग्यो मार्कंडेयेन संगमः ।। १०४-१०९ ।।"
  },
  {
    "text": "प्राग्रीयानुभवाख्यानममृतापरिकीर्त्तनम् ।।\nकल्पे कल्पे पृथङ् नाम नर्मदायाः प्रकीर्तितम् ।। १०४-११० ।।"
  },
  {
    "text": "स्तवमार्षं नामेदं च कालरात्रिकथा ततः ।।\nमहादेवस्तुतिः पश्चात्पृथक्कल्पकथाद्भुता ।। १०४-१११ ।।"
  },
  {
    "text": "विशल्याख्यानकं पश्चाज्जालेश्वरकथा तथा ।।\nगोरीव्रत समाख्यानं त्रिपुरज्वालनं ततः ।। १०४-११२ ।।"
  },
  {
    "text": "देहपातविधानं च कावेरीसंगमस्ततः ।।\nदारुतीर्थं ब्रह्मावर्तं यत्रेश्वरकथानकम् ।। १०४-११३ ।।"
  },
  {
    "text": "अग्नितीर्थं रवितीर्थं मेघनादादिदारुकम् ।।\nदेवतीर्थं नर्मदेशं कपिलाख्यं करंजकम् ।। १०४-११४ ।।"
  },
  {
    "text": "कुंडलेशं पिप्पलादं विमलेशं च शूलभित् ।।\nशचीहरणमाख्या नमभ्रकस्य वधस्ततः ।। १०४-११५ ।।"
  },
  {
    "text": "शूलभेदोद्भवो यत्र दानधर्माः पृथग्विधाः ।।\nआख्यानं दीर्घतपस ऋष्यश्रृंगकथा ततः ।। १०४-११६ ।।"
  },
  {
    "text": "चित्रसेनकथापुण्या काशिराज्यस्य लक्षणम् ।।\nततो देवशिलाख्यानं शबरीतीर्थकान्वितम् ।। १०४-११७ ।।"
  },
  {
    "text": "व्याधाख्यानं ततः पुण्यं पुष्करिण्यर्कतीर्थकम् ।।\nआप्रेत्येश्वरतीर्थं च शक्रतीर्थं करोटिकम् ।। १०४-११८ ।।"
  },
  {
    "text": "कुमारेशमगस्त्येशमानंदेशं च मातृजम् ।।\nलोकेशं धनदेशं च मंगलेशं च कामजम् ।। १०४-११९ ।।"
  },
  {
    "text": "नागेशं चापि गोपारं गौतमं शंखचूडकम् ।।\nनारदेशं नंदिकेशं वरुणेश्वरतीर्थकम् ।। १०४-१२० ।।"
  },
  {
    "text": "दधिस्कंदादितीर्थानि हनूमतेश्वरं ततः ।।\nरामेश्वरादि तीर्थानि सोमेशं पिंगलेश्वरम् ।। १०४-१२१ ।।"
  },
  {
    "text": "ऋणमोक्षं कपिलेशं पूतिकेशं जलेशयम् ।।\nचंडार्कं यमतीर्थं च काल्होडीशं वनादिके ।। १०४-१२२ ।।"
  },
  {
    "text": "नारायणं च कोटीशं व्यासतीर्थं प्रभासकम् ।।\nनागेशसंकर्षणकं प्रश्रयेश्वरतीर्थकम् ।। १०४-१२३ ।।"
  },
  {
    "text": "ऐरंडीसंगमं पुण्यं सुवर्णशिलतीर्थकम् ।।\nकरंजं कामहं तीर्थं भांडीरो रोहिणीभवम् ।। १०४-१२४ ।।"
  },
  {
    "text": "चक्रतीर्थं दौतपापं स्कंदमांगिरसाह्वयम् ।।\nकोटितीर्थमयोन्यख्यमंगाराख्यं त्रिलोचनम् ।। १०४-१२५ ।।"
  },
  {
    "text": "इंद्रेशं कंबुकेशं च सोमेशं कोहनं शकम् ।।\nनार्मदं चार्कमाग्नेयं भार्गवेश्वरमुत्तमम् ।। १०४-१२६ ।।"
  },
  {
    "text": "ब्राह्मं दैवं च मार्गेशमादिवाराहकेश्वरम् ।।\nरामेशमथ सिद्धेशमाहल्यं कंकटेश्वरम् ।। १०४-१२७ ।।"
  },
  {
    "text": "शाक्रं सौम्यं च नादेशं तोयेशं रुक्मिणीभवम् ।।\nयोजनेशं वराहेशं द्वादशीशिवतीर्थकम् ।। १०४-१२८ ।।"
  },
  {
    "text": "सिद्धेशं मंगलेशं च लिंगवाराहतीर्थकम् ।।\nकुण्डेशं श्वेतवाराहं गर्भावेशं रवीश्वरम् ।। १०४-१२९ ।।"
  },
  {
    "text": "शुक्लादीनि च तीर्थानि हुंकारस्वामितीर्थकम् ।।\nसंगमेशं नहुषेशं मोक्षणं पञ्चगोपकम् ।।\nनागशावं च सिद्धेशं मार्कण्डांक्रूरतीर्थके ।। १०४-१३० ।।"
  },
  {
    "text": "कामोदशूलारोपाख्ये मांडव्यं गोपकेश्वरम् ।।\nकपिलेशं पिंगलेशं भूतेशं गांगगौतमे ।। १०४-१३१ ।।"
  },
  {
    "text": "आस्वमेधं भृगुकच्छं केदारेशं च पापनुत् ।।\nकलकलेशं जालेशं शालग्रामं वराहकम् ।। १०४-१३२ ।।"
  },
  {
    "text": "चंद्रप्रभासमादित्यं श्रीपत्याख्यं च हंसकम् ।।\nमूल्यस्थानं च शूलेशमुग्राख्यं चित्रदैवकम् ।। १०४-१३३ ।।"
  },
  {
    "text": "शिखीशं कोटितीर्थं च दशकन्यं सुवणकम् ।।\nऋणमोक्षं भारभूति पुंखां मुडिं च डिंडिमम् ।। १०४-१३४ ।।"
  },
  {
    "text": "आमलेशं कपालेशं शृंगैरंडीभवं ततः ।।\nकोटितीर्थं लोटणेषं फलस्तुतिरतः परम् ।। १०४-१३५ ।।"
  },
  {
    "text": "दृमिजंगलमाहात्म्ये रोहिताश्वकथा ततः ।।\nधुन्धुमारसमाख्यानं वधोपायस्ततोऽस्य वै ।। १०४-१३६ ।।"
  },
  {
    "text": "वधौ धुंधोस्ततः पश्चात्ततश्चित्रवहोद्भवः ।।\nमहिमास्य ततश्चडीशप्रभावो रतीश्वरः ।। १०४-१३७ ।।"
  },
  {
    "text": "केदारेशो लक्षतीर्थं ततो विष्णुपदीभवम् ।।\nमुखारं च्यवनांधास्यं ब्रह्मणश्च सरस्ततः ।। १०४-१३८ ।।"
  },
  {
    "text": "चक्राख्यं ललिताख्यानं तीर्थं च बहुगोमयम् ।।\nरुद्रावर्तं च मर्कंडं तीर्थं पापप्रणाशनम् ।। १०४-१३९ ।।"
  },
  {
    "text": "श्रवणेशं शुद्धपटं देवांधुप्रेततीर्थकम् ।।\nजिह्वोदतीर्थंसंभूतिः शिवोद्भंदं फलस्तुतिः ।। १०४-१४० ।।"
  },
  {
    "text": "एष खंडो ह्यवंत्याख्यः श्रृण्वतां पापनाशनः ।।\nअतः परं नागराख्यः खंडः षष्ठोऽभिधीयते ।। १०४-१४१ ।।"
  },
  {
    "text": "लिंगोत्पत्तिसमाख्यानं हरिश्चन्द्रकथा शुभा ।।\nविश्वामित्रस्य माहात्म्यं त्रिशंकुस्वर्गतिस्तथा ।। १०४-१४२ ।।"
  },
  {
    "text": "हाटकेश्वरमाहात्म्ये वृत्रासुरवधस्तथा ।।\nनागबिलं शंखतीर्थमचलेश्वरवर्णनम् ।। १०४-१४३ ।।"
  },
  {
    "text": "चमत्कारपुराख्यानं चमत्कारकरं परम् ।।\nगयशीर्षं बालशाख्यं वालमंडं मृगाह्वयम् ।। १०४-१४४ ।।"
  },
  {
    "text": "विष्णुपादं च गोकर्णं युगरूपं समाश्रयः ।।\nसिद्धेश्वरं नागसरः सप्तार्षेयं ह्यगस्त्यकम् ।। १०४-१४५ ।।"
  },
  {
    "text": "भ्रूणगर्तं नलेशं च भैष्मं वैडुरमर्ककम् ।।\nशारमिष्ठं सोमनाथं च दौर्गमातर्जकेश्वरम् ।। १०४-१४६ ।।"
  },
  {
    "text": "जामदग्न्यवधाख्यानं नैःक्षत्रियकथानकम् ।।\nरामह्रदं नागपुरं ष़ड्लिंगं चैव यज्ञभूः ।। १०४-१४७ ।।"
  },
  {
    "text": "मुण्डीरादित्रिकार्कं च सतीपरिणयाह्वयम् ।।\nरुद्रशीर्षं च यागेशं वालखिल्यं च गारुडम् ।। १०४-१४८ ।।"
  },
  {
    "text": "लक्ष्मीशापः सप्तविंशसोमप्रासादमेव च ।।\nअंबाबद्धं पांडुकाख्यमाग्नेयं ब्रह्मकुंडकम् ।। १०४-१४९ ।।"
  },
  {
    "text": "गोमुखं लोहयष्ट्याख्यमजापालेश्वरी तथा ।।\nशानैश्चरं राजवापी रामेशो लक्ष्मणेश्वरः ।। १०४-१५० ।।"
  },
  {
    "text": "कुशेशाख्यं लवेशाख्यं लिंगं सर्वोत्तमोत्तमम् ।।\nअष्टषष्टिसमाख्यानं दमयंत्यास्त्रिजातकम् ।। १०४-१५१ ।।"
  },
  {
    "text": "ततो वै रेवती चात्र भक्तिकातीर्थसंभवः ।।\nक्षेमंकरी च केदारं शुक्लतीर्थमुखारकम् ।। १०४-१५२ ।।"
  },
  {
    "text": "सत्यसंधेश्वराख्यानं तथा कर्णोत्पलाकथा ।।\nअटेश्वरं याज्ञवल्क्य गौर्यं गाणेशमेव च ।। १०४-१५३ ।।"
  },
  {
    "text": "ततो वास्तुपदाऽख्यानमजागृहकथानकम् ।।\nसौभाग्यांधुश्च शुलेशं धर्मराजकथानकम् ।। १०४-१५४ ।।"
  },
  {
    "text": "मिष्टान्नेदश्वराख्यानं गाणापत्यत्रयं ततः ।।\nजाबालिचरितं चैव मकरेशकथा ततः ।। १०४-१५५ ।।"
  },
  {
    "text": "कालेश्वर्यंधकाख्यानं कुंडमाप्यरसं तथा ।।\nपुष्यादित्यं रौहिताश्वं नागरोत्पत्तिकीर्त्तनम् ।। १०४-१५६ ।।"
  },
  {
    "text": "भार्गवं चरितं चैव वैश्वामैत्रं ततः परम् ।।\nसारस्वतं पैप्पलादं कंसारीशं च पैंडकम् ।। १०४-१५७ ।।"
  },
  {
    "text": "ब्रह्मणो यज्ञचरितं सावित्र्याख्यानसंयुतम् ।।\nरैवतं भार्तयज्ञाख्यं मुख्यतीर्थनिरीक्षणम् ।। १०४-१५८ ।।"
  },
  {
    "text": "कौरवं हाटकेशाख्यं प्रभासं क्षेत्रकत्रयम् ।।\nपौष्करं नैमिषं धार्ममरण्य त्रितयं स्मृतम् ।। १०४-१५९ ।।"
  },
  {
    "text": "वाराणसी द्वारकाख्यावन्त्याख्येति पुरीत्रयम् ।।\nबृन्दावनं खांडवाख्यमद्वैकाख्यं वनत्रयम् ।। १०४-१६० ।।"
  },
  {
    "text": "कल्पः शालस्तथा नन्दिग्रामत्रयमनुत्तमम् ।।\nअसिशुक्लपितृसंज्ञं तीर्थत्रयमुदाहृतम् ।। १०४-१६१ ।।"
  },
  {
    "text": "श्र्यर्बुदौ रैवतश्चैव पर्वतत्रयमुत्तमम् ।।\nनदीनां त्रितयं गंगा नर्मदा च सरस्वती ।। १०४-१६२ ।।"
  },
  {
    "text": "सार्द्धकोटित्रयफलमेकैकं चैषु कीर्त्तितम् ।।\nकूषिका शंखतीर्थं चामरकं बालमण्डनम् ।। १०४-१६३ ।।"
  },
  {
    "text": "हाटकेशक्षेत्रफलप्रदं प्रोक्तं चतुष्टयम् ।।\nसांबादित्यं श्राद्धकल्पं यौधिष्ठिरमथांधकम् ।। १०४-१६४ ।।"
  },
  {
    "text": "जलशायि चतुर्मासमशून्यशयनव्रतम् ।।\nमंकणेशं शिवरात्रिस्तुलापुरुषदानकम् ।। १०४-१६५ ।।"
  },
  {
    "text": "पृथ्वीदानं वानकेशं कपालमोचनेश्वरम् ।।\nपापपिंडं मासलैंगं युगमानादिकीर्तनम् ।। १०४-१६६ ।।"
  },
  {
    "text": "निंवेशशाकंभर्याख्या रुद्रैकादशकीर्तनम् ।।\nदानमाहात्म्यकथनं द्वादशादित्यकीर्तनम् ।। १०४-१६७ ।।"
  },
  {
    "text": "इत्येषनागरः खंडः प्रभासाख्योऽधुनोच्यते ।।\nसोमेशो यत्र विश्वेशोऽर्कस्थलं पुण्यदं महत् ।। १०४-१६८ ।।"
  },
  {
    "text": "सिद्धेश्वरादिकाख्यानं पृथगत्र प्रकीर्तितम् ।।\nअग्नितीर्थं कपद्दर्शिं केदारेशं गतिप्रदम् ।। १०४-१६९ ।।"
  },
  {
    "text": "भीमभैरवचण्डीशभास्करेन्दुकुजेश्वराः ।।\nबुधेज्यभृगुसौरागुशिरवीशा हरविग्रहाः ।। १०४-१७० ।।"
  },
  {
    "text": "सिद्धेश्वराद्याः पंचान्ये रुद्रास्तत्र व्यवस्तत्र व्यवस्थिताः ।।\nवरारोहा ह्यजा पाला मंगला ललितेश्वरी ।। १०४-१७१ ।।"
  },
  {
    "text": "लक्ष्मीशो वाडवेशश्चोर्वीशः कामेस्वरस्तथा ।।\nगौरीशवरुणेशाख्यं दुर्वासेशं गणेश्वरम् ।। १०४-१७२ ।।"
  },
  {
    "text": "कुमारेशं चंडकल्पं शकुलीश्वरसंज्ञकम् ।।\nततः प्रोक्तोऽथ कोटीशबालब्रह्यादिसत्कथा ।। १०४-१७३ ।।"
  },
  {
    "text": "नरकेशसंवर्त्तेशनिधीश्वरकथा ततः ।।\nबलभद्रेश्वरस्याथ गंगाया गणपस्य च ।। १०४-१७४ ।।"
  },
  {
    "text": "जांबवत्याख्यसरितः पांडुकूपस्य सत्कथा ।।\nशतमेधलक्षमेधकोटिमेधकथा तथा ।। १०४-१७५ ।।"
  },
  {
    "text": "दुर्वासार्कघटस्थानहिरण्यासंगमोत्कथा ।।\nनगरार्कस्य कृष्णस्य संकर्षणसमुद्रयोः ।। १०४-१७६ ।।"
  },
  {
    "text": "कुमार्याः क्षेत्रपास्य ब्रह्येशस्य कथा पृथक् ।।\nपिंगलासंगमेशस्य शंकरार्कघटेशयोः ।। १०४-१७७ ।।"
  },
  {
    "text": "ऋषितीर्थस्य नंदार्कत्रितकूपस्य कीर्तनम् ।।\nससोपानस्य पर्णार्कन्यंकुमत्योः कथाद्भुता ।। १०४-१७८ ।।"
  },
  {
    "text": "वाराहस्वामिवृत्तांतं छायालिंगाख्यगुल्फयोः ।।\nकथा कनकनंदायाः कुतीगंगेशयोस्तथा ।। १०४-१७९ ।।"
  },
  {
    "text": "चमसोद्बेदविदुरत्रिलोकेशकथा ततः ।।\nमंकणेशत्रैपुरेशषंडतीर्थकथास्तथा ।। १०४-१८० ।।"
  },
  {
    "text": "सूर्यप्राची त्रीक्षणयोरुमानातकथा तथा ।।\nभूद्धारशूलस्थलयोश्च्यवनार्केशयोस्तथा ।। १०४-१८१ ।।"
  },
  {
    "text": "अजापालेशबालार्ककुबेरस्थलजा कथा ।।\nऋषितोया कथा पुण्या संगालेश्वरकीर्तनम् ।। १०४-१८२ ।।"
  },
  {
    "text": "नारदादित्यकथनं नारायणनिरूपणम् ।।\nतप्तकुंडस्य माहात्म्यं मूलचंडीशवर्णनम् ।। १०४-१८३ ।।"
  },
  {
    "text": "चतुर्वक्त्रगणाध्यक्षकलंबेश्वरयोः कथा ।।\nगोपालस्वामिव कुलस्वामिनोर्मरुतां कथा ।। १०४-१८४ ।।"
  },
  {
    "text": "क्षेमार्कोन्नतविघ्नेशजलस्वामिकथा ततः ।।\nकालमेघस्य रुक्मिण्या दुर्वासेश्वरभद्रयोः ।। १०४-१८५ ।।"
  },
  {
    "text": "शंखावर्तमोक्षतीर्थगोष्पदाच्युतसद्मनाम् ।।\nजालेश्वरस्य हुंकारेश्वरचंडीशयोः कथा ।। १०४-१८६ ।।"
  },
  {
    "text": "आशापुरस्थविघ्नेशकलाकुंडकथाद्भुता ।।\nकपिलेशस्य च कथा जरद्गवशिवस्य च ।। १०४-१८७ ।।"
  },
  {
    "text": "नलकर्कोटेश्वरयोर्हाटकेश्वरजा कथा ।।\nनारदेशयंत्रभूषादुर्गकूटगणेशजा ।। १०४-१८८ ।।"
  },
  {
    "text": "सुपर्णैलाख्यभैरव्योर्भल्लतीर्थभवा कथा ।।\nकीर्तनं कर्दमालस्य गुप्तसोमेश्वस्य च ।। १०४-१८९ ।।"
  },
  {
    "text": "बहुस्वर्णेशश्रृंगेशकोटीश्वरकथा ततः ।।\nमार्कंडेश्वरकोटीशदामोदरगृहोत्कथा ।। १०४-१९० ।।"
  },
  {
    "text": "स्वर्णरेखा ब्रह्मकुंडं कुंतीभीमेश्वरौ तथा ।।\nमृगीकुंडं च सर्वस्वं क्षेत्रे वस्त्रापथे स्मृतम् ।। १०४-१९१ ।।"
  },
  {
    "text": "दुर्गाभिल्लेशगंगेशरैवतानां कथाद्भुता ।।\nततोऽर्बुदेश्वर कथा अचलेश्वरकीर्तनम् ।। १०४-१९२ ।।"
  },
  {
    "text": "नागतीर्थस्य च कथा वसिष्टाश्रमवर्णनम् ।।\nभद्रकर्णस्य माहात्म्यं त्रिनेत्रस्य ततः परम् ।। १०४-१९३ ।।"
  },
  {
    "text": "केदारस्य च माहात्म्यं तीर्थांगमनकीर्तनम् ।।\nकोटीश्वररूपतीर्थहृषीकेशकथारस्ततः ।। १०४-१९४ ।।"
  },
  {
    "text": "सिद्धेशशुक्रेश्वरयोर्मणिकर्णीशकीर्तनम् ।।\nपंगुतीर्थयमतीर्थवाराहतीर्थवर्णनम् ।। १०४-१९५ ।।"
  },
  {
    "text": "चंद्रप्रभासर्पिडोदश्रीमाताशुक्लतीर्थजम् ।।\nकात्यायन्याश्च माहात्म्यं ततः पिंडारकस्य च ।। १०४-१९६ ।।"
  },
  {
    "text": "ततः कनखलस्याथ चक्रमानुषतीर्थयोः ।।\nकपिलाग्नितीर्थकथा तथा रक्तानुबंधजा ।। १०४-१९७ ।।"
  },
  {
    "text": "गणेशपार्थेश्वरयोर्यांत्रायामुज्ज्वलस्य  च ।।\nचंडीस्थाननागोद्भवशिवकुंडमहेशजा ।। १०४-१९८ ।।"
  },
  {
    "text": "कामेश्वरस्य मार्कंडेयोत्पत्तेश्च कथा ततः ।।\nउद्दालकेशसिद्धेशगततीथकथा पृथक् ।। १०४-१९९ ।।"
  },
  {
    "text": "श्रीदेवरवातोत्पत्तिश्च व्यासगौतमतीर्थयोः ।।\nकुलसंतारमाहात्म्यं रामकोट्याह्वतीर्थयोः ।। १०४-२०० ।।"
  },
  {
    "text": "चंद्रोद्भेदेशानश्रृंगब्रह्मस्थानोद्भवोऽद्भुतम् ।।\nत्रिपुष्कररुद्रह्रदगुहेश्वर कथा शुभा ।। १०४-२०१ ।।"
  },
  {
    "text": "अविमुक्तस्य माहात्म्यमुमामाहेश्वरस्य च ।।\nमहौजसः प्रभावश्च जंबूतीर्थस्य वर्णनम् ।। १०४-२०२ ।।"
  },
  {
    "text": "गंगाधरमिश्रकयोः कथा वाथफलस्तुतिः ।।\nद्वारकायाश्च माहात्म्ये चंद्रशर्मकथानकम् ।। १०४-२०३ ।।"
  },
  {
    "text": "जागराद्यर्चनाद्याख्या व्रतमेकादशीभवम् ।।\nमहाद्वादशिकाख्यानं प्रह्लादर्षिसमागमः ।। १०४-२०४ ।।"
  },
  {
    "text": "दुर्वासस उपाख्यानं यात्रोपक्रमकीर्तनम् ।।\nगोमत्युत्पत्तिकथनं तस्यां स्नानादिजं फलम् ।। १०४-२०५ ।।"
  },
  {
    "text": "चक्रतीर्थस्य माहात्म्यं गोमत्युदधिसंगमः ।।\nसनकादिह्रदाख्यानं नृगतीर्थकथा ततः ।। १०४-२०६ ।।"
  },
  {
    "text": "गोप्रचारकथा पुण्या गोपीनां द्वारकागमः ।।\nगोपीसरः समाख्यानं ब्रह्मतीर्थादिकीर्तनम् ।। १०४-२०७ ।।"
  },
  {
    "text": "पंचनद्यागमाख्यानं नानाख्यानसमन्वितम् ।।\nशिवलिंगगदातीर्थकृष्णपूजादिकीर्तनम् ।। १०४-२०८ ।।"
  },
  {
    "text": "त्रिविक्रमस्य मूर्ताख्या दुर्वासःकृष्णसंकथा ।।\nकुशदैत्यवधोञ्चारविशेषार्चनजं फलम् ।। १०४-२०९ ।।"
  },
  {
    "text": "गोमत्यां द्वारकायां च तीर्थागमनकीर्तनम् ।।\nकृष्णमंदिरसंप्रेक्षा द्रारवत्यभिषेचनम् ।। १०४-२१० ।।"
  },
  {
    "text": "तत्रतीर्थावासकथा द्वारकापुण्यकीर्तनम् ।।\nइत्येष सप्तमः प्रोक्तः खंडः प्राभासिको द्विजाः ।। १०४-२११ ।।"
  },
  {
    "text": "स्कांदेसर्वोत्तरकथे शिबमाहात्म्यवर्णने ।।\nलिखित्वैतत्तु यो दद्याद्धेमशूलसमन्वितम् ।। १०४-२१२ ।।"
  },
  {
    "text": "माध्यां सत्कृत्य विप्राय स शैवे मोदते पदे ।। १०४-२१३ ।।"
  },
  {
    "text": "इति श्रीबृहन्नारदीय पुराणे पूर्वभागे बृहदुपाख्याने चतुर्थपादे स्कंदपुराणानुक्रमणीवर्णनं नाम चतुरधिकशततमोऽध्यायः ।। १०४ ।।"
  }
]