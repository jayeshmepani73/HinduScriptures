[
  {
    "text": "सनन्दन उवाच ।।\nवैदिकं लौकिकं चापि छन्दो द्विविधमुच्यते ।।\nमात्रावर्णविभेदेन तच्चापि द्विविधं पुनः ।। ५७-१ ।।"
  },
  {
    "text": "मयौ रसौ तजौ भनौ गुरुर्लघुरपिद्विज ।।\nकारणं छंदसि प्रोक्ताश्छन्दःशास्त्रविशारदैः ।। ५७-२ ।।"
  },
  {
    "text": "सर्वगो मगणः प्रोक्तो मुखलो यगणः स्मृतः ।।\nमध्यलो रगणश्वैव प्रांत्यगः सगणो मतः ।। ५७-३ ।।"
  },
  {
    "text": "तगणोंऽतलघुः ख्यातो मध्यगो जो भआदिगः ।।\nत्रिलघुर्नगणः प्रोक्तस्त्रिका वर्णगणा मुने ।। ५७-४ ।।"
  },
  {
    "text": "चतुर्लास्तु गणाः पञ्च प्रोक्ता आर्यादिसंमताः ।।\nसंयोगश्च विसर्गश्चानुस्वारो लघुतः परः ।। ५७-५ ।।"
  },
  {
    "text": "लघोर्दीर्घत्वमाख्याति दीर्घो गो लो लघुर्मतः ।।\nपादश्चतुर्थभागः स्याद्विच्छेदोयतिरुच्यते ।। ५७-६ ।।"
  },
  {
    "text": "सममर्द्धसमं वृत्तं विषमं चापि नारद ।।\nतुल्यलक्षणतः पादचतुष्के सममुच्यते ।। ५७-७ ।।"
  },
  {
    "text": "आदित्रिके द्विचतुर्थे सममर्द्धसमं ततम् ।।\nलक्ष्म भिन्नं यस्य पादचतुष्के विषमं हि तत् ।। ५७-८ ।।"
  },
  {
    "text": "एकाक्षरात्समारभ्य वर्णैकैकस्य वृद्धितः ।।\nषड्विंशत्यक्षरं यावत्पादस्तावत्पृथक् पृथक् ।। ५७-९ ।।"
  },
  {
    "text": "तत्परं चंडवृष्ट्यादिदंडकाः परिकल्पिताः ।।\nत्रिभिः षड्भिः पदैर्गाथाः श्रृणु संज्ञा यथोत्तरम् ।। ५७-१० ।।"
  },
  {
    "text": "उक्तात्युक्ता तथा मध्या प्रतिष्टान्या सुपूर्विका ।।\nगायत्र्युष्णिगनुष्टष्टप्च बृहती पंक्तिरेव च ।। ५७-११ ।।"
  },
  {
    "text": "त्रिष्टुप्च जगती चैव तथातिजगती मता ।।\nशक्करी सातिपूर्वा च अष्ट्यत्यष्टी ततः स्मृते ।। ५७-१२ ।।"
  },
  {
    "text": "धृतिश्च विधृतिश्चैव कृतिः प्रकृतिराकृतिः ।।\nविकृतिः संकृतिश्चैव तथातिकृतिरुत्कृतिः ।। ५७-१३ ।।"
  },
  {
    "text": "इत्येताश्छन्दसां संज्ञाः प्रस्ताराद्भेदभागिकाः ।।\nपादे सर्वगुरौ पूर्वील्लघुं स्थाप्य गुरोरधः ।। ५७-१४ ।।"
  },
  {
    "text": "यथोपरि तथा शेषमग्रे प्रारवन्न्यसेदपि ।।\nएष प्रस्तार उदितो यावत्सर्वलघुर्भवेत् ।। ५७-१५ ।।"
  },
  {
    "text": "नष्टांकार्द्धे समे लः स्याद्विपम् सैव सोर्द्धगः ।।\nउद्दिष्टे द्विगुणानाद्यादंगान्संमोल्य लस्थितान् ।। ५७-१६ ।।"
  },
  {
    "text": "कृत्वा सेकान्वदैत्संख्यामिति प्राहुः पुराविदः ।।\nवर्णान्सेकान्वृत्तभवानुत्तराधरतः स्थितान् ।। ५७-१७ ।।"
  },
  {
    "text": "एकादिक्रमतश्चैकानुपर्य्युपरि विन्यसेत् ।।\nउपांत्यतो निवर्तेत त्यजन्नेकैकमूर्द्धतः ।। ५७-१८ ।।"
  },
  {
    "text": "उपर्याद्याद्गुरोरेवमेकद्व्यादिलगक्रिया ।।\nलगक्रियांकसंदोहे भवेत्संख्याविमिश्रिते ।। ५७-१९ ।।"
  },
  {
    "text": "उद्दिष्टांकसमाहारः सैको वा जनयेदिमाम् ।।\nसंख्यैव द्विगुणैकोना सद्भिरध्वा प्रकीर्तितः ।। ५७-२० ।।"
  },
  {
    "text": "इत्येतत्किंचिदाख्यातं लक्षणं छंदसां नुने ।।\nप्रस्तारोक्तप्रभेदानां नामानांस्त्यं प्रगाहते ।। ५७-२१ ।।"
  },
  {
    "text": "इति श्रीबृहन्नारदीयपुराणे पूर्वभागे बृहदुपाख्याने द्वितीयपादे सङ्क्षिप्तच्छन्दोवर्णनं नाम सप्तपञ्चाशत्तमोऽध्यायः ।।"
  }
]