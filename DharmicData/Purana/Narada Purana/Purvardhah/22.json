[
  {
    "text": "सनक उवाच ।।\nअन्यद् व्रत वरं वक्ष्ये तच्छृणुष्व समाहितः ।।\nसर्वापापहरं पुण्यं सर्वलोकोपकारकम् ।। २२-१ ।।"
  },
  {
    "text": "आषाढ्रे श्रावणे वापि तथा भाद्रपदेऽपि च ।।\nतथैवाश्विनके मासे कुर्यादेतद्वतं द्विज ।। २२-२ ।।"
  },
  {
    "text": "एतेष्वन्यतमे मासे शुल्कपक्षे जितेन्द्रियः ।।\nप्राशयेत्पञ्चगव्यं च स्वपेद्विष्णुसमीपतः ।। २२-३ ।।"
  },
  {
    "text": "ततः प्रातः समुत्थाय नित्यकर्म समाप्य च ।।\nश्रद्धया पूजयेद्विष्णुं वशी क्रोधविवार्जितः ।। २२-४ ।।"
  },
  {
    "text": "विद्वद्भिः सहितो विष्णुमर्चयित्वा यथोचितम् ।।\nसंकल्पं तु ततः कुर्यास्त्वस्ति वाचनपूर्वकम् ।। २२-५ ।।"
  },
  {
    "text": "मासमेकं निराहारो ह्यद्यप्रभृति केशव ।।\nमासान्तं पारणं कुर्वे देवदेव तवाज्ञया ।। २२-६ ।।"
  },
  {
    "text": "तपोरुप नमस्तुभ्यं तपसां फल दायक ।।\nममाभीष्टप्रदं देहि सर्वविघ्नान्निवारय ।। २२-७ ।।"
  },
  {
    "text": "एवं समर्प्य देवस्य विष्णोर्मासव्रतं शुभम् ।।\nततः प्रभृति मासान्तं निवसेद्धरिमन्दिरे ।। २२-८ ।।"
  },
  {
    "text": "प्रत्यहं स्नापयेद्देवं पञ्चामृतविधानतः ।।\nदीपं निरन्तरं कुर्यात्तस्मिन्मासे हरेर्गृहे ।। २२-९ ।।"
  },
  {
    "text": "प्रत्यहं खादयेत्काष्ठं ह्यपामार्ग समुद्भवम् ।।\nततः स्नायीत विधिन्नारायणपरायणः ।। २२-१० ।।"
  },
  {
    "text": "ततः संस्नापयेद्विष्णुं पूर्ववत्प्रयतोऽर्चयेत् ।।\nब्राह्मणान्भोजयेच्छक्त्या भक्तियुक्तः सदक्षिणम् ।। २२-११ ।।"
  },
  {
    "text": "स्वयं च बन्धुभिः सार्द्धं भुञ्जीत प्रयतेन्द्रियः ।।\nएवं मासोपवासांश्च व्रती कुर्यात्र्रयोदश ।। २२-१२ ।।"
  },
  {
    "text": "वर्षान्ते वेदविदुषे गां प्रदद्यात्स दक्षिणाम् ।।\nभोजयेद्वब्राह्माणांस्तत्र द्वादशैव विधानतः ।।\nशक्त्या च दक्षिणां दद्याद्रूह्यण्याभरणानि च ।। २२-१३ ।।\nमासोपवासत्रितयं यः कुर्यात्संयते न्द्रियः ।।\nआप्तोर्यामस्य यज्ञस् द्विगुणं फलमश्नुते ।। २२-१४ ।।"
  },
  {
    "text": "चतुः कृत्वः कृतं येन पाराकं मुनिसत्तम ।।\nस लभेत्परमं पुण्यमष्टान्गिष्टोमसंभवम् ।। २२-१५ ।।"
  },
  {
    "text": "पञ्चकृत्वो व्रतमिदं कृतं येन महात्मना ।।\nअत्यन्गिष्टोमजं पुण्यं द्विगुणं प्राप्नुयान्नरः ।। २२-१६ ।।"
  },
  {
    "text": "मासोपवाषट्कं यः करोति सुसमाहितः ।।\nज्योतिष्टोस्य यज्ञस्य फलं सोऽष्टगुणं लभेत् ।। २२-१७ ।।"
  },
  {
    "text": "निराहारः सप्तकृत्वो नरो मासोपवासकान् ।।\nअश्वमेधस्य यज्ञस्य फलमष्टगुणं लभेत् ।। २२-१८ ।।"
  },
  {
    "text": "मासोपावासान्यः कुर्यादष्टकृत्वो मुनीश्वर ।।\nनरमेधाख्ययज्ञस्य फलं पञ्चगुणं लभेत् ।। २२-१९ ।।"
  },
  {
    "text": "यस्तु मासोपवासांश्च नवकृत्वः समाचरेत् ।।\nगोमेधमखजं पुण्यं लभते त्रिगुणं नरः ।। २२-२० ।।"
  },
  {
    "text": "दशकृत्वस्तु यः कुर्यात्पराकं मुनिसत्तम ।।\nस ब्रह्ममेधयज्ञस्य त्रिगुणं फलमश्नुते ।। २२-२१ ।।"
  },
  {
    "text": "एकादश पराकांश्च यः कुर्यात्संयतेन्द्रियः ।।\nस याति हरिसारुप्यं सर्वभोगसमन्वितम् ।। २२-२२ ।।"
  },
  {
    "text": "त्रयोदश पराकांश्च यः कुर्यात्प्रयतो नरः ।।\nस याति परमानन्दं यत्र गत्वा न शोचति ।। २२-२३ ।।"
  },
  {
    "text": "मासोपवासनिरता गङ्गास्नानपरायणाः ।।\nधममार्गप्रवक्तारो मुक्ता एव न सशंयः ।। २२-२४ ।।"
  },
  {
    "text": "अवीराभिर्यतिभिर्ब्रह्यचारिभिः ।।\nमासोपवासः कर्त्तव्यो वनस्थैश्च विशेषतः ।। २२-२५ ।।"
  },
  {
    "text": "नारी वा पुरुषो वापि व्रतमेतत्सुदुर्लभम् ।.\nकृत्वा मोक्षमवान्पोति योगिनामपि दुर्लभम् ।। २२-२६ ।।"
  },
  {
    "text": "गृहस्थो वानप्रस्थो वा व्रती वा भिक्षुरेव वा ।।\nमूर्खो वा पण्डितो वापि श्रुत्वैतन्मोक्षभाग्भवेत् ।। २२-२७ ।।"
  },
  {
    "text": "इदं पुण्यं व्रताख्यानं नारायण परायणः ।।\nश्रृणुयाद्वाचयेद्वापि सर्वपापैः प्रमुच्यते ।। २२-२८ ।।"
  },
  {
    "text": "इति श्रीबृहन्नारदीयपुराणे पूर्वभागे प्रथमपादे व्रताख्याने मासोपवासवर्णनं नाम द्वादशोऽध्यायः ।।"
  }
]