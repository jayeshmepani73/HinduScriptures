[
  {
    "text": "<font size=\"4.9\">\nनारद उवाच ।।\nशप्तः कथं वसिष्ठेन सौदासो नृपसत्तमः ।।\nगङ्गाबिन्दूभिषेकेण पुनः शुद्धोऽबवत्कथम् ।। ९-१ ।।"
  },
  {
    "text": "सर्वमेतदशेषेण भ्रातर्मे वक्तुमर्हसि ।।\nश्रृण्वतां वदतां चैव गङ्गाख्यानं शुभावहम् ।। ९-२ ।।"
  },
  {
    "text": "सनक उवाच ।।\nसौदासः सर्वधर्मज्ञः सर्वज्ञो गुणवाञ्छुचिः ।।\nबुभुजे पृथिवीं सर्वां पितृवद्रञ्जयन्प्रजाः ।। ९-३ ।।"
  },
  {
    "text": "सगेरण यथा पूर्वं महीयं सप्तसागरा ।।\nरक्षिता तद्वदमुना सर्वधर्माविरोधिना ।। ९-४ ।।"
  },
  {
    "text": "पुत्रपौत्रसमायुक्तः सर्वैश्वर्यसमन्वितः ।।\nत्रिंशदष्टसहस्त्राणि बुभुजे पृथिवीं युवा ।। ९-५ ।।"
  },
  {
    "text": "सौदासस्त्वेकदा राजा मृगयाभिरतिर्वनम् ।।\nविवेज्ञ सबलः सम्यक् शोधितं ह्यासमन्त्रिभिः ।। ९-६ ।।"
  },
  {
    "text": "निषादैः सहितस्तत्र विनिघ्रन्मूगसंचयम् ।।\nआससाद नदीं रेवां धर्मज्ञः स पिपासितः ।। ९-७ ।।"
  },
  {
    "text": "सुदासतनयस्तत्र स्नात्वा कृत्वाह्निकं मुने ।।\nभुक्त्वा च मन्त्रिभिः सार्ध्दं तां निशां तत्र चावसत् ।। ९-८ ।।"
  },
  {
    "text": "ततः प्रातः समुथाय कृत्वा पौर्वाह्णिकीं क्रियाम् ।।\nबभ्राम मन्त्रिसहितो नर्मदातीरजे वने ।। ९-९ ।।"
  },
  {
    "text": "वनाद्वनान्तरं गच्छन्नेक एव महीपत्तिः ।।\nआकर्णकृष्टबाणः सत् कृष्णसारं समन्वगात् ।। ९-१० ।।"
  },
  {
    "text": "दूरसैन्योऽश्वमारूढः स राजानुव्रजन्मृगम् ।।\nव्याघ्रद्वयं गुहासंस्थमपश्थमपश्यत्सुरते रतम् ।। ९-११ ।।"
  },
  {
    "text": "मृगपृष्टं परित्यज्य व्याघ्रयोः संमुखं ययौ ।।\nधनुःसंहितबाणेन तेनासौ शरशास्त्रवित् ।। ९-१२ ।।"
  },
  {
    "text": "तां व्याघ्रीं पातयामास तीक्ष्णाग्रनतपर्वणा ।।\nपतमाना तु साव्याघ्री षट्रत्रिंशद्योजनायता ।। ९-१३ ।।"
  },
  {
    "text": "तडित्वद्धोरनिर्घोषा राक्षसी विकृताभवत् ।।\nपतितां स्वप्रियां वीक्ष्य द्विषन्स व्याघ्रराक्षसः ।। ९-१४ ।।"
  },
  {
    "text": "प्रतिक्रियां करिष्यामीत्युक्तवा चांतर्दधे तदा ।।\nराजा तु भयसंविग्नो वनेसैन्यं समेत्य च ।। ९-१५ ।।"
  },
  {
    "text": "तद्रृत्तं कथयन्सर्वान्स्वां पुरीं स न्यवर्त्तत ।।\nशङ्कमानस्तु तद्रक्षःकृत्या द्राजा सुदासजः ।। ९-१६ ।।"
  },
  {
    "text": "परितत्याज मृगयां ततः प्रभृति नारद ।।\nगते बहुतिथे काले हयमेधमखं नृपः ।। ९-१७ ।।"
  },
  {
    "text": "समारेभे प्रसन्नात्मा वशिष्टाद्यमुनीश्वरैः ।।\nतत्र ब्रह्मादिदेवेभ्यो हविर्दत्त्वा यथाविधि ।। ९-१८ ।।"
  },
  {
    "text": "समाप्य यज्ञनिष्क्रांतो वशिष्टः स्नातकोऽपि च ।।\nअत्रान्तरे राक्षसोऽसौ नृपहिम्सितभार्यकः ।।\nकर्तुं प्रतिक्रियां राज्ञे समायातोरुषान्वितः ।। ९-१९ ।।"
  },
  {
    "text": "स राक्षसस्तस्य गुरौ प्रयाते वशिष्टवेषं तु तदैव धृत्वा ।।\nराजानमभ्येत्य जगाद भोक्ष्ये मांसं समिच्छाम्यहमित्युवाच ।। ९-२० ।।"
  },
  {
    "text": "भूयः समास्थाय स सूदवषं पक्त्वामिषं मानुपमस्य वादात् ।।\nस्थितश्च राजापि हरि यपात्रे धृत्वा गुरोरागमनं प्रतीक्षन् ।। ९-२१ ।।"
  },
  {
    "text": "तन्मांसं हेमपात्रस्थं सौदासो विनयान्वितः ।।\nसमागताय गुरवे ददौ तस्मै ससादरम् ।। ९-२२ ।।"
  },
  {
    "text": "तं दृष्ट्वा चिन्तयामास गुरुः किमिति विस्मितः ।। ९-२३ ।।"
  },
  {
    "text": "अपश्यन्मानुषं मासं परमेण समाधिना ।।\nअहोऽस्य राज्ञो दौःशील्यमभक्ष्यं दत्तवान्मम ।। ९-२४ ।।"
  },
  {
    "text": "इति विरमयमापन्नः प्रमन्युरभवन्मुनिः ।।\nअभोऽज्यं मद्विघाताय दत्त हि पृथिवीपते ।। ९-२५ ।।"
  },
  {
    "text": "तस्मात्तवापि भवतु ह्येतदेव हि भोजनम् ।।\nनृमांसं रक्षसामेव भोज्यं दत्तं मम त्वया ।। ९-२६ ।।"
  },
  {
    "text": "तद्याहि राक्षसत्वं त्वं तदाहारोचितं नृपा ।।\nइति शापं ददत्यस्मिन्सौदासो भयविह्वूलः ।। ९-२७ ।।"
  },
  {
    "text": "आज्ञत्पो भवतैवेति सकंपोऽस्म व्यजिज्ञपत् ।।\nभूश्च चिन्तयामास वशिष्टस्तेन नोदितः ।। ९-२८ ।।"
  },
  {
    "text": "रक्षसा वंचितं भूपं ज्ञातवान् दिव्यचक्षुषा ।।\nराजापि जलमादाय वशिष्टं शप्तुमुद्यतः ।। ९-२९ ।।"
  },
  {
    "text": "समुद्यतं गुरुं शप्तं दृष्ट्वा भूयो रुपान्वितम् ।।\nमदयंती प्रियातस्य प्रत्युवाचाथ सुव्रता ।। ९-३० ।।"
  },
  {
    "text": "मदयंत्युवाच ।।\nभो भो क्षत्रियदायाद कोप संहर्तुमर्हसि ।।\nत्वया यत्कर्म भोक्तव्यं तत्प्रात्पं नात्र संशयः ।। ९-३१ ।।"
  },
  {
    "text": "गुरु तुम्कृत्य हुंम्कृत्य यो वदेन्मृढधीर्नरः ।।\nअरण्ये निर्जले देश स भवेद्बुह्यराक्षसः ।। ९-३२ ।।"
  },
  {
    "text": "जितेन्द्रिया जितक्रोधा गुरु शुश्रूषणे रताः ।।\nप्रयान्ति ब्रह्मसदनमिति शास्त्रेषु निश्चयः ।। ९-३३ ।।"
  },
  {
    "text": "तयोक्तो भूपतिः कोपं त्यक्त्वा भार्यां ननन्द च ।।\nजलं कुत्र क्षिपामीति चिन्तयामास चात्मना ।। ९-३४ ।।"
  },
  {
    "text": "तज्जलं यत्र संसिक्तं तद्भवेद्भस्म निश्चितम् ।।\nइति मत्वा जलं तत्तु पादयोर्न्यक्षिपत्स्वयम् ।। ९-३५ ।।"
  },
  {
    "text": "तज्जलस्पर्शमात्रेण पादौ कल्माषतां गतौ ।।\nकल्माषपाद इत्येवं ततः प्रभृति विस्तृतः ।। ९-३६ ।।"
  },
  {
    "text": "कल्माषपादो मतिमान् प्रिययाश्चासितस्तदा ।।\nमनसा सोऽतिभीतस्तु ववन्दे चरणं गुरोः ।। ९-३७ ।।"
  },
  {
    "text": "उवाच च प्रपन्नस्तं प्राञ्जलिर्नयकोविदः ।।\nक्षमस्व भगवन्सर्वं नापराधः कृतो मया ।। ९-३८ ।।"
  },
  {
    "text": "तच्छुत्वोवाच भूपालं मुनिर्निःश्वस्य दुःखितः ।।\nआत्मानं गर्हयामास ह्यविवेकपरायणम् ।। ९-३९ ।।"
  },
  {
    "text": "अविवेको हि सर्वेषामापदां परमं पदम् ।।\nविवेकरहितो लोके पशुरेव न संशयः ।। ९-४० ।।"
  },
  {
    "text": "राज्ञा त्वजानता नूनमेतत्कर्मोचितं कृतम् ।।\nविवेकरहितोऽज्ञोऽहं यतः पापं समाचरेत् ।। ९-४१ ।।"
  },
  {
    "text": "विवेकनियतो याति यो वा को वापि निर्वृत्तिम् ।।\nइत्युक्तवा चात्मनात्मानं प्रत्युवाच मुनिर्नृपम् ।।\nनात्यन्तिंकं भवेदेतद्दादशाब्दं भविष्यति ।। ९-४३ ।।"
  },
  {
    "text": "गङ्गाबिन्दूभिषिक्तस्तु त्यक्त्त्वा वै राक्षसीं तनुम् ।।\nपूर्वरुपं त्वमापन्नो भोक्ष्यसे मेदिनीमिमाम् ।। ९-४४ ।।"
  },
  {
    "text": "तद्बिंदुसेकसंभूतज्ञानेन गतकल्मषः ।।\nहरिसेवापरो भूत्वा परां शान्तिं गमिष्यसि ।। ९-४५ ।।शुभावहम्"
  },
  {
    "text": "इत्युक्त्वाथर्वविद्भूपं वशिष्टः स्वाश्रमं ययौ ।।\nराजापि दुःखसंपन्नो राक्षसीं तानुमाश्रितः ।। ९-४६ ।।"
  },
  {
    "text": "क्षुत्पपासाविशेषार्तो नित्यं क्रोधपरायणः ।।\nकृष्णक्षपाद्युतिर्भीमो बभ्राम विजने वने ।। ९-४७ ।।"
  },
  {
    "text": "मृगांश्च विविधांस्तत्र मानुषांश्च सरीसृपान् ।।\nविहङ्गमान्प्लवङ्गांश्च प्रशस्तांस्तानभक्षयत् ।। ९-४८ ।।"
  },
  {
    "text": "अस्थिभिर्बहुभिर्भूयः पीतरक्तकलेवरैः ।।\nरक्तान्तप्रेतकेशैशअच चित्रासीद्भूर्भयंकरी ।। ९-४९ ।।"
  },
  {
    "text": "ऋतुत्रये स पृथिवीं शतयो जनविस्तृताम् ।।\nकृत्वातिदुःखितां पश्चाद्वनान्तरमुपागमत् ।। ९-५० ।।"
  },
  {
    "text": "तत्रापि कृतवान्नित्यं नरमांसाशनं सदा ।।\nजगाम नर्मदातीरं मुनिसिद्धनिषेवितम् ।। ९-५१ ।।"
  },
  {
    "text": "विचरन्नर्मदातीरे सर्वलोकभयंकरः ।।\nअपश्यत्कंचन मुनिं रमन्तं प्रियया सह ।। ९-५२ ।।"
  },
  {
    "text": "क्षुधानलेन संतत्पस्तं मुनिं समुपाद्रवत् ।।\nजाग्राह चातिवेगेन व्याधो मृगशिशं यथा ।। ९-५३ ।।"
  },
  {
    "text": "ब्राह्मणी स्वपतिं वीक्ष्य निशाचरकरस्थितम् ।।\nशिरस्यञ्जलिमाधाय प्रोवाच भयविह्वला ।। ९-५४ ।।"
  },
  {
    "text": "ब्राह्मण्युवाच ।।\nभो भो नृपतिशार्दूल त्राहि मां भयविह्वलाम् ।।\nप्राणप्रिय प्रदानेन कुरु पूर्णं मनोरथम् ।। ९-५५ ।।"
  },
  {
    "text": "नाम्ना मित्रसहस्त्वं हि सूर्यवंशसमुद्भवः ।।\nन राक्षसस्ततोऽनाथां पाहि मां विजने वने ।। ९-५६ ।।"
  },
  {
    "text": "या नारी भर्त्तृरहिता जीवत्यपि मृतोपमा ।।\nतथापि बालवैधव्यं किं वक्ष्याम्यरिमर्दन ।। ९-५७ ।।"
  },
  {
    "text": "न मातापितरौ जाने नापि बंधुं च कंचन ।।\nपतिरेव परो बंधुः परमं जीवनं मम ।। ९-५८ ।।"
  },
  {
    "text": "भवान्येत्त्यखिलान्धर्मान्योषितां वर्त्तनं यथा ।।\nत्रायस्व बन्धुरहितां बालापत्यां जनेश्वर ।। ९-५९ ।।"
  },
  {
    "text": "कथं जीवामि पत्यास्मिन्हीना हि विजने वने ।।\nदुहिताहं भगवतस्त्राहि मां पतिदानतः ।। ९-६० ।।"
  },
  {
    "text": "प्रणदानात्परं दानं न भूतं न भविष्यति ।।\nवदन्तीति महाप्राज्ञाः प्राणदानं कुरुष्व मे ।। ९-६१ ।।"
  },
  {
    "text": "इत्युक्तावा सा पपातास्य राक्षसस्य पदाग्रतः ।।\nएवं संप्रार्थ्यमानोऽपि ब्राह्मण्या राक्षसो द्विजम् ।। ९-६२ ।।"
  },
  {
    "text": "अभक्षयकृष्णसारशिशुं व्याघ्रो यथा बलात् ।। ९-६२ ।।\nततो विलप्य बहुधा तस्य पत्नी पतिव्रता ।।\nपूर्वशापहतं भूपमशपत्क्रोधिता पुनः ।। ९-६३ ।।"
  },
  {
    "text": "पतिं मे सुरतासक्तं यस्माद्धिंसितवान्बलात् ।।\nतस्मात्स्त्रीसङ्गमं प्रात्पस्त्वमपि प्राप्स्यसे मृतिम् ।। ९-६४ ।।"
  },
  {
    "text": "शप्त्वैवं ब्राह्मणी क्रुद्धा पुनः शापान्तरं ददौ ।।\nराक्षसत्वं ध्रुवं तेऽस्तु मत्पतिर्भक्षितो यतः ।। ९-६५ ।।"
  },
  {
    "text": "सोऽपि शापद्वयं श्रुत्वा तया दत्तं निशाचरः ।।\nप्रमन्युः प्राहि विसृजन्कोपादङ्गारसंचयम् ।। ९-६६ ।।"
  },
  {
    "text": "दुष्टे कस्मात्प्रदत्तं मेवृथा शापद्वयं त्वया ।।\nएकस्यैवापराधस्य शापस्त्वेको ममोचितः ।। ९-६७ ।।"
  },
  {
    "text": "यस्मात्क्षिपसि दुष्टाग्येमयि शापन्तरं ततः ।।\nपिशाचयोनिमद्यैव याहि पुत्रसमन्विता ।। ९-६८ ।।"
  },
  {
    "text": "तेनैवं ब्रह्मणी शत्पा पिशाचत्वं तदा गता ।।\nक्षुधार्ता सुस्वरं भीमारुरोदापत्यसंयुता ।। ९-६९ ।।"
  },
  {
    "text": "राक्षसश्च पिशाची च क्रोशन्तौ निर्जने वने ।।\nजग्मतुर्नर्मदातीरे वनं राक्षससेवितम् ।। ९-७० ।।"
  },
  {
    "text": "औदासीन्यं गुरौ कृत्वा राक्षसीं तनुमाश्रितः ।।\nतत्रास्ते दुःखसंतत्पः कश्चिल्लोकविरोधकृत् ।। ९-७१ ।।"
  },
  {
    "text": "राक्षसं च पिशाचीं च दृष्ट्वा रववटमागतौ ।।\nउवाच क्रोधबहुलो वटस्थो ब्रह्मराक्षसः ।। ९-७२ ।।"
  },
  {
    "text": "किमर्थमागतौ भीमौ युवां मत्स्थानमीप्सितम् ।।\nईदृशौ केन पापेन जातौ मे ब्रुवतां ध्रुवम् ।। ९-७३ ।।"
  },
  {
    "text": "सौदासस्तद्वचः श्रुत्वातया यच्चात्मना कृतम् ।।\nसर्वं निवेदयित्वास्मै पश्चादेतदुवाच ह ।। ९-७४ ।।"
  },
  {
    "text": "सौदास उवाच ।।\nकस्त्वं वद महाभाग त्वया वै किं कृतं पुरा ।।\nसख्युर्ममाति स्नेहेन तत्सर्वं वक्तुमर्हसि ।। ९-७५ ।।"
  },
  {
    "text": "करोति वञ्चनं मित्रे यो वा को वापि दुष्टधीः ।।\nस हि पापपालं भुंक्ते यातनास्तु युगायुतम् ।। ९-७६ ।।"
  },
  {
    "text": "जन्तूनां सर्वदुःखानि क्षीयन्ते मित्रदर्शनात् ।।\nतस्मान्मित्रेषु मतिमान्न कुर्याद्वंचनं कदा ।। ९-७७ ।।"
  },
  {
    "text": "कल्माषपादेनेत्युक्तो वटस्थो ब्रह्मराक्षसः ।।\nउवाच प्रीतिमापन्नो धर्मवाक्यानि नारद ।। ९-७८ ।।"
  },
  {
    "text": "ब्रह्मराक्षस उवाच ।।\n।। अहमासं पुरा विप्रो मागधो वेदपारगः ।।\nसोमदत्त इति ख्यातो नाम्ना धर्मपरायणः ।। ९-७९ ।।"
  },
  {
    "text": "प्रमत्तोऽहं महाभाग विद्यया वयसा धनैः ।।\nऔदासीन्यं गुरोः कृत्वा प्रात्पवानीदृशीं गतिम् ।। ९-८० ।।"
  },
  {
    "text": "नलभेऽहं सुखं किं चिज्जिताहारोऽतिदुःखितः ।।\nमया तु भक्षिता विप्राः शतशोऽथ सहस्रशः ।। ९-८१ ।।"
  },
  {
    "text": "क्षुत्पिपासापरो नित्यमन्तस्तापेन पीडितः ।।\nजगत्रासकरो नित्यं मांसाशनपरायणः ।। ९-८२ ।।"
  },
  {
    "text": "गुर्ववज्ञा मनुष्याणां राक्षसत्वप्रदायिनी ।।\nमयानुभूतमेतद्धि ततः श्रीमान्न चाचरेत् ।। ९-८३ ।।"
  },
  {
    "text": "कल्माषपाद उवाच ।।\n।। गुरुस्तु कीदृशः प्रोक्तः कस्त्वयाश्लाघितः पुरा ।।\nतद्वदस्व सरवे सर्वं परं कौतूहलं हि मे ।। ९-८४ ।।"
  },
  {
    "text": "ब्रह्मराक्षस उवाच ।।\n।। गुरवः सन्ति बहवः पूज्या वन्द्याश्च सादरम् ।।\nयातानहं कथयिष्यामि श्रृणुष्वैकमनाः सरवे ।। ९-८५ ।।"
  },
  {
    "text": "अध्यापकश्च वेदानां वेदार्थयुतिबोधकः ।।\nशास्त्रवक्ता धर्मवक्ता नीतिशास्त्रोपदेशकः ।। ९-८६ ।।"
  },
  {
    "text": "मन्त्रोपदेशव्याख्याख्याकृद्वेदसदंहहृत्तथा ।।\nव्रतोपदेशकश्चैव भयत्रातान्नदो हि च ।। ९-८७ ।।"
  },
  {
    "text": "श्वशुरो मातुलश्चैव ज्येष्ठभ्राता पिता तथा ।।\nउपनेता निषेक्ता च संस्कर्त्ता मित्रसत्तम ।। ९-८८ ।।"
  },
  {
    "text": "एते हि गुरवः प्रोक्ताः पूज्या वन्द्यश्च सादरम् ।। ९-८९ ।।"
  },
  {
    "text": "कल्माषपाद उवाच ।।\nगुरवो बहवः प्रोक्ता एतेषां कतमो वरः ।।\nतुल्याः सर्वेऽप्युत सरवे तद्यथावद्धि ब्रूहि मे ।। ९-९० ।।"
  },
  {
    "text": "ब्रह्मराक्षस उवाच ।।\n।। साधु साधु महाप्राज्ञ यत्पृष्टं तद्वदामि ते ।।\nगुरुमाहात्म्यकथनं श्रवणं चानुमोदनम् ।। ९-९१ ।।"
  },
  {
    "text": "सर्वेषां श्रेय आधत्ते तस्माद्वक्ष्यामि सांप्रतम् ।।\nएते समानपूजार्हाः सर्वदा नात्र संशयः ।। ९-९२ ।।"
  },
  {
    "text": "तथापि श्रुणु वक्ष्यामि शास्त्राणां सारनिश्चयम् ।।\nअध्यापकाश्च वेदानां मन्त्रव्याख्याकृतस्तथा ।। ९-९३ ।।"
  },
  {
    "text": "पिता च धर्मवक्ता च विशेषगुरवः स्मृताः\nएतेषामपि भूपाल श्रृणुष्व प्रवरं गुरुम् ।। ।। ९-९४ ।।"
  },
  {
    "text": "सर्वशास्त्रार्थतत्वज्ञैर्भाषितं प्रवदामि ते ।।\nयः पुराणानि वदति धर्मयुक्तानि पणडितः ।। ९-९५ ।।"
  },
  {
    "text": "संसारपाशविच्छेदकरणानि स उत्तमः ।।\nदेवपूजार्हकर्माणि देवतापूजने फलम् ।। ९-९६ ।।"
  },
  {
    "text": "जायते च पुराणेभ्यस्तस्मात्तानीह देवताः ।।\nसर्ववेदार्थसाराणि पुराणानीति भूपते ।। ९-९७ ।।"
  },
  {
    "text": "वदन्ति मुनयश्चैव तदूक्ता परमो गुरुः ।।\nयः संसारार्णत्वं तर्त्तुमुद्योगं कुरुते नरः ।। ९-९८ ।।"
  },
  {
    "text": "श्रुणुयात्स पुराणानि इति शास्त्रविभागकृत् ।।\nप्रोक्तवान्सर्वधर्माश्च पुराणेषु महीपते ।। ९-९९ ।।"
  },
  {
    "text": "तर्कस्तु वादहेतुः स्यान्नीतिस्त्वैहिकसाधनम् ।।\nपुराणानि महाबुद्धे इहामुत्र सुखाय हि ।। ९-१०० ।।"
  },
  {
    "text": "यः श्रृणोति पुराणानि सततं भक्तिसंयुतः ।।\nतस्य स्यान्निर्मला बुद्धिर्भूयो धर्मपरायणः ।। ९-१ ।।"
  },
  {
    "text": "पुराणश्रवणाद्भक्तिर्जायते श्रीपतौ शुभा ।।\nविष्णुभक्तनृणां भूप धर्मे बुद्धिः प्रवर्त्तते ।। ९-२ ।।"
  },
  {
    "text": "धर्मात्पापानि नश्यन्ति ज्ञानं शुद्धं च जायते ।।\nधर्मार्थकाममोक्षाणां ये फलान्यभिलिप्सवः ।। ९-३ ।।"
  },
  {
    "text": "श्रुणुयुस्ते पुराणानि प्राहुरित्थं पुराविदः ।।\nअहं तु गौतममुनेः सर्वज्ञाद्ब्रह्यवादिनः ।। ९-४ ।।"
  },
  {
    "text": "श्रुतवान्सर्वधर्मार्थ गङ्गातीरे मनोरमे ।।\nकदाचित्परमेशस्य पूजां कर्त्तुमहं गतः ।। ९-५ ।।"
  },
  {
    "text": "उपस्थितायापि तस्मै प्रणामं न ह्यकारिषम् ।।\nस तु शान्तो महाबुद्धिर्गौतमस्तेजसां निधिः ।। ९-६ ।।"
  },
  {
    "text": "मन्त्रोदितानि कर्मणि करोतीतिमुदं ययौ ।।\nयस्त्वर्चितो मया देवः शिवः सर्वजगद्गुरुः ।। ९-७ ।।"
  },
  {
    "text": "गुर्ववज्ञा कृतायेन राक्षसंत्वे नियुक्तवान् ।।\nज्ञानतोऽज्ञानतो वापि योऽवज्ञां कुरुते गुरोः ।। ९-८ ।।"
  },
  {
    "text": "तस्यैवाशु प्रणश्यन्ति धीविद्यार्थात्मजक्रियाः ।।\nशुश्रूषां कुरुते यस्तु गुरुणां सादरं नरः ।। ९-९ ।।"
  },
  {
    "text": "तस्य संपद्भवेद्भूप इति प्राहुर्विपश्चितः ।।\nतेन शापेन दग्धोऽहमन्तश्चैव क्षधाग्निना ।। ९-१० ।।"
  },
  {
    "text": "मोक्षं कदा प्रयास्यामि न जाने नृपसत्तम ।।\nएवं वदति विप्रेन्द्र वटस्थेऽस्मिन्निशाचरे ।। ९-११ ।।"
  },
  {
    "text": "धर्मशास्त्रप्रसंगेन तयोः पापं क्षयं गतम् ।।\nएतस्मिन्नन्तरे प्राप्तः कश्चिद्विप्रोऽतिधार्मिकः ।। ९-१२ ।।"
  },
  {
    "text": "कलिङ्गदेशसम्भूतो नान्म्रा गर्ग इति स्मृतः ।।\nवहन्गङ्गाजलं स्कंधे स्तुवन् विश्वेश्वरं प्रभुम् ।। ९-१३ ।।"
  },
  {
    "text": "गायन्नामानि तस्यैव मुदा हृष्टतनू रुहः ।।\nतमागतं मुनिं दृष्ट्वा पिशाचीराक्षसौ च तौ ।। ९-१४ ।।"
  },
  {
    "text": "प्राप्तं नः पारणेत्युक्त्वा प्राद्ववन्नूर्ध्वबाहवः ।।\nतेन कीर्तितनामानि श्रुत्वा दूरे व्यवस्थिताः ।।\nअशक्तास्तं धर्षयितुमिदमूचुश्च राक्षसाः ।। ९-१५ ।।"
  },
  {
    "text": "अहो विप्र महाभाग नमस्तुभ्यं महात्मने ।।\nनामकीर्तनमाहात्म्याद्राक्षसा दूरगावयम् ।। ९-१६ ।।"
  },
  {
    "text": "अस्माभिर्भक्षिताः पूर्वं विप्राः कोटिसहस्रशः ।।\nनामप्रावरणं विप्र रक्षति त्वां महाभयात् ।। ९-१७ ।।"
  },
  {
    "text": "नामश्रवणमात्रेण राक्षसा अपि भो वयम् ।।\nपरां शान्तिं समापन्ना महिम्ना ह्यच्युतस्य वै ।। ९-१८ ।।"
  },
  {
    "text": "सर्वथा त्वं महाभाग रागादिरुहितोह्यसि ।।\nगंगाजलाभिषेकेण पाह्यस्मात्पातकोच्चयात् ।। ८-१९ ।।"
  },
  {
    "text": "हरिसे वापरो भूत्वा यश्चात्मानं तु तारयेत् ।।\nस तारयेज्जगत्सर्वमिति शंसन्ति सूरयः ।। ९-२० ।।"
  },
  {
    "text": "अवहाय हरेर्नाम घोरसंसारभेषजम् ।।\nकेनोपायेन लभ्येत मुक्तिः सर्वत्र दुर्लभा ।। ९-२१ ।।"
  },
  {
    "text": "लोहोडुपेन प्रतरन्निमजत्युदके यथा ।।\nततैवाकृतपुण्यास्तु तारयन्ति कथं परान् ।। ९-२२ ।।"
  },
  {
    "text": "अहो चरित्रं महतां सर्वलोकसुखा वहम् ।।\nयथा हि सर्वलोकानामानन्दाय कलानिधिः ।। ९-२३ ।।"
  },
  {
    "text": "पृथिव्यां यानि तीर्थानि पवित्राणि द्विजोत्तम् ।।\nतानि सर्वाणि गङ्गायाः कणस्यापि समानि न ।। ९-२४ ।।"
  },
  {
    "text": "तुलसीदलप्रदलसंम्मिश्रमपि सर्षपमात्रकम् ।।\nगङ्गाजलं पुनात्येव कुलानामेकविंशतिम् ।। ९-२५ ।।"
  },
  {
    "text": "तस्माद्विप्र महाभाग सर्वशास्त्रार्थकोविद ।।\nगङ्गाजलप्रदानेन पाह्मस्मान्पापकर्मिणः ।। ९-२६ ।।"
  },
  {
    "text": "इत्याख्यातं राक्षसैस्तैर्गङ्गामाहात्म्यमुत्तमम् ।।\nनिशम्य विस्मया विष्टो बभूव द्विजसतमः ।। ९-२७ ।।"
  },
  {
    "text": "एषामपीद्दशी भक्तिर्गङ्गायां लोकमातरि ।।\nकिमु ज्ञानप्रभावाणां महतां पुण्यशालिनाम् ।। ९-२८ ।।"
  },
  {
    "text": "अथासौ मनसा धर्मं विनिश्चित्य द्विजोत्तमः ।।\nसर्वपूतहितो भक्तः प्राप्नोतीति परं पदम् ।। ९-२९ ।।"
  },
  {
    "text": "ततो विप्रः कृपाविष्टो गङ्गाजलप्रनुत्तममम् ।।\nतुलसीदलसंमिश्रं तेषु रक्षःस्वसेचयत् ।। ९-३० ।।"
  },
  {
    "text": "राक्षसास्तेन सिक्तास्तु सर्षपोपमबिंदुना ।।\nविमृज्य राक्षसं भावमभवन्देवतोपमाः ।। ९-३१ ।।"
  },
  {
    "text": "ब्राह्मणी पुत्र सम्यक्ते जग्मुर्हस्तथैव च ।।\nकोटिसूर्यप्रतीकाशा बभूवुर्विवुधर्पभाः ।। ९-३२ ।।"
  },
  {
    "text": "शंखचक्रगदाचिह्ना हरिसारुप्यमागताः ।।\nस्तुवंतो ब्राह्मणं सम्यक्ते जग्मुर्हरिमन्दिरम् ।। ९-३३ ।।"
  },
  {
    "text": "राजा कल्माषपादस्तु निजरुपं समास्थितः ।।\nजगाम महतीं चिन्तां दृष्ट्वा तान्मुक्तिगानधान् ।। ९-३४ ।।"
  },
  {
    "text": "तस्मिन् राज्ञि सुदुःखार्ते गूढरुपा सरस्वती ।।\nधर्ममूलं महावाक्यं बभाषेऽगाधया गिरा ।। ९-३५ ।।"
  },
  {
    "text": "भो भो राजन्महाभाग न दुःखं गन्तुमर्हसि ।।\nराजस्तवापि भोगान्ते महच्छ्रेयो भविष्यति ।। ९-३६ ।।"
  },
  {
    "text": "सत्कर्मधूतपापा ये हरिभक्तिपरायणाः ।।\nप्रयान्ति नात्र संदेहस्तद्विष्णोः परमं पदम् ।। ९-३७ ।।"
  },
  {
    "text": "सर्वभूतदयायुक्ता धर्ममार्गप्रवर्तिनः ।।\nप्रयान्ति परमं स्थानं गुरुपूजापरायणाः ।। ९-३८ ।।"
  },
  {
    "text": "इतीरितं समाकर्ण्य भारत्या नृपसतमः ।।\nमनसा निर्वृत्तिं प्राप्यसस्मार च गुरोर्वचः ।। ९-३९ ।।"
  },
  {
    "text": "स्तुवन्गुरुं च तं विग्नं हरिं चैवातिहर्षितः ।।\nपीर्ववृत्तं च विप्राय सर्वं तस्मै न्यवेदयत् ।। ९-४० ।।"
  },
  {
    "text": "ततो नृपस्तु कालिंगं प्रणम्य विधिर्वमुने ।।\nनामानि व्याहरन्विष्णोः सद्यो वाराणसीं ययौ ।। ९-४१ ।।"
  },
  {
    "text": "षण्मासं तत्र गङ्गायां स्नात्वा दृष्ट्वा सदाशिवम् ।।\nब्राह्मणीदत्तश पात्तु मुक्तो मित्रसहोऽभवत् ।। ९-४२ ।।"
  },
  {
    "text": "ततस्तु स्वपुरीं प्राप्तो वसिष्ठेन महात्मना ।।\nअभिषिक्तो मुनुश्रेष्ट स्वकं राज्यमपालयत् ।। ९-४३ ।।"
  },
  {
    "text": "पालयित्वा महीं कृत्स्त्रां भुक्त्वा भोगान्स्त्रियं विना ।।\nवशिष्टात्प्राप्य सन्तानं गतो मोक्षं नृपोत्तमः ।। ९-४४ ।।"
  },
  {
    "text": "नैतच्चित्रं द्विजश्रेष्ट विष्णोर्वाराणसीगुणान् ।।\nगृणञ्छृण्वन्स्मरन्गङ्गां पीत्वा मुक्तो भवेन्नरः ।। ९-४५ ।।"
  },
  {
    "text": "तस्मान्माहिम्ने विप्रेन्द्र गङ्गायाः शक्यते नहि ।।\nपारं गन्तुं सुराधीशैर्ब्रह्मविष्णुशिवरपि ।। ९-४६ ।।"
  },
  {
    "text": "यन्नामस्मरणादेव महापातककोटिभिः ।।\nविमुक्तो ब्रह्मसदनं नरो याति न संशयः ।। ९-४७ ।।"
  },
  {
    "text": "गङ्गा गङ्गेति यन्नाम सकृदप्युच्यते यदा ।।\nतदैव पापनिमुक्तो ब्रह्मलोके महीयते ।। ९-४८ ।।"
  },
  {
    "text": "इति श्रीबृहन्नारदीयपुराणे पूर्वभागे प्रथमपादे गङ्गा माहात्म्ये नवमोऽध्यायः ।। ९।।</font>"
  }
]