[
  {
    "text": "<span style=\"font-size: 14pt; line-height: 200%\">सनत्कुमार उवाच-\nशुणु नारद वक्ष्यामि दिव्यान्नरहरेर्मनून्\nयान्समाराध्य ब्रह्माद्याश्चक्रुः सृष्ट्यादि कर्म वै १\nसंवर्तकश्चन्द्र मौलिर्मनुर्वह्निविभूषितः\nएकाक्षरः स्मृतो मन्त्रो भजतां सुरपादपः २\nमुनिरत्रिश्च जगती छन्दो बुद्धिमतां वर\nदेवता नृहरिः प्रोक्तो विनियोगोऽखिलाप्तये ३\nक्षं बीजं शक्तिरी प्रोक्ता षड्दीर्घेण षडङ्गकम्\nअर्केन्दुवह्निनयनं शरदिन्दुरुचं करैः ४\nधनुश्चक्राभयवरान्दधतं नृहरिं स्मरेत्\nलक्षं जपस्तद्दशांशहोमश्च घृतपायसैः ५\nयजेत्पीठे वैष्णवे तु केसरेष्वङ्गपूजनम्\nखगेशं शंकरं शेषं शतानन्दं दिगालिषु ६\nश्रियं ह्रियं धृतिं पुष्टिं कोणपत्रेषु पूजयेत्\nदन्तच्छदेषु नृहरींस्तावतः पूजयेत्क्रमात् ७\nकृष्णो रुद्रो  महाघोरो भीमो भीषण उज्ज्वलः\nकरालो विकरालश्च दैत्यान्तो मधुसूदनः ८\nरक्ताक्षः पिगलाक्षश्चाञ्जनो दीप्तरुचिस्तथा\nसुघोरकश्च सुहनुर्विश्वको राक्षसान्तकः ९\nविशालको धूम्रकेशो हयग्रीवो घनस्वनः\nमेघवर्णः कुम्भकर्णः कृतान्ततीव्रतेजसौ १०\nअग्निवर्णो महोग्रश्च ततो विश्वविभूषणः\nविघ्नक्षमो महासेनः सिंहा द्वात्रिंशदीरिताः ११\nतद्बहिः प्रार्चयेद्विद्वाँ ल्लोकपालान्सहेतिकान्\nएवं सिद्धे मनौ मन्त्री साधयेदखिलेप्सितान् १२\nविष्णुः प्रद्युम्नयुक् शार्ङ्गी साग्निर्वीरं महांस्ततः\nविष्णुं ज्वलन्तं भृग्वीशो जलं पद्मासनं ततः १३\nहरिस्तु वासुदेवाय वैकुण्ठो विष्णुसंयुतः\nगदी सेन्दुनृसिंहं च भीषणं भद्र मेव च १४\nमृत्युमृत्युं ततः शौरिर्भानोर्नारायणान्वितः\nनृहरेर्द्वाविंशदर्णोऽय मन्त्रः साम्राज्यदायकः १५\nब्रह्मा मुनिस्तु गायत्री छन्दोऽनुष्टुबुदाहृतम्\nदेवता नृहरिश्चास्य सर्वेष्टफलदायकः १६\nहं बीजं इं तथा शक्तिर्विनियोगोऽखिलाप्तये\nवेदैश्चतुर्भिर्वसुभिः षड्भिः षड्भिर्युगाक्षरैः १७\nषडङ्गानि निधायाथ मूर्ध्नि भाले च नेत्रयोः\nमुखबाह्वङिघ्रसन्ध्यग्रेष्वथ कुक्षौ तथा हृदि १८\nगले पार्श्वद्वये पृष्ठे ककुद्यर्णान्मनूद्भवान्\nप्रणवान्तरितान् कृत्वा न्यसेत्साधकसत्तमः १९\nनृसिंहसान्निध्यकरो न्यासो दशविधो यथा\nकराङ्घ्र्यष्टाद्यङ्गुलीषु पृथगाद्यन्तपर्वणोः २०\nसर्वाङ्गुलीषु विन्यस्यावशिष्टं तलयोर्न्यसेत्\nशिरोललाटे भ्रूमध्ये नेत्रयोः कर्णयोस्तथा २१\nकपोलकर्णमूले च चिबुकोर्द्ध्वाधरोष्ठके\nकण्ठे घोणे च भुजयोर्हृत्तनौ नाभिमण्डले २२\nदक्षान्पदोस्तले कट्यां मेढ्रोर्वोजानुजङ्घयोः\nगुल्फे पादकराङ्गुल्योः सर्वसन्धिषु रोमसु २३\nरक्तास्थिमज्जासु तनौ न्यसेद्वर्णान्विचक्षणः\nवर्णान्पदे गुल्फजानुकटिनाभिहृदि स्थले २४\nबाह्वोः कण्ठे च चिबुके चौष्ठे गण्डे प्रविन्यसेत्\nकर्णयोर्वदने नासापुटे नेत्रे च मूर्द्धनि २५\nपदानि तु मुखे मूर्ध्नि नसि चक्षुषि कर्णयोः\nआस्ये च हृदये नाभौ पादान्सर्वाङ्गके न्यसेत् २६\nअर्द्धद्वयं न्यसेन्मूर्ध्नि आहृत्पादात्तदङ्गकम्\nउग्रादीनि पदानीह मृत्युमृत्युं नमाम्यहम् २७\nइत्यन्तान्यास्यकघ्राणचक्षुः श्रोत्रेषु पक्ष्मसु\nहृदि नाभौ च कट्यादिपादान्तं नवसु न्यसेत् २८\nवीराद्यानपि तान्येव यथापूर्वं प्रविन्यसेत्\nनृसिंहाद्यानि तान्येव पूर्ववद्विन्यसेत्सुधीः २९\nचन्द्रा ग्निवेदषड्रामनेत्रदिग्बाहुभूमितान्\nविभक्तान्मन्त्रवर्णांश्च क्रमात्स्थानेषु विन्यसेत् ३०\nमूले मूलाच्च नाभ्यन्तं नाभ्यादि हृदयावधि\nहृदयाद्भ्रूयुगान्तं तु नेत्रत्रये च मस्तके ३१\nबाह्वोरङ्गुलिषु प्राणे मूर्द्धादि चरणावधि\nविन्यसेन्नामतो धीमान्हरिन्यासोऽयमीरितः ३२\nन्यासस्यास्य तु माहात्म्यं जानात्येको हरिः स्वयम्\nएवं न्यासविधिं कृत्वा ध्यायेच्च नृहरिं हृदि ३३\nगलासक्तलसद्बाहुस्पृष्टकेशोऽब्जचक्रधृक्\nनखाग्रभिन्नदैत्येशो ज्वालामालासमन्वितः ३४\nदीप्तजिह्वस्त्रिनयनो दंष्ट्रोग्रं वदनं वहन्\nनृसिंहोऽस्मान्सदा पातु स्थलांबुगगनोपगः ३५\nध्यात्वैवं दर्शयेन्मुद्रा ं! नृसिंहस्य महात्मनः\nजानुमध्यगतौ कृत्वा चिबुकोष्ठौ समावुभौ ३६\nहस्तौ च भूमिसंलग्नौ कम्पमानः पुनः पुनः\nमुखं विजृन्भितं कृत्वा लेलिहानां च जिह्विकाम् ३७\nएषा मुद्रा  नारसिंही प्रधानेति प्रकीर्तिता\nवामस्याङ्गुष्ठतो बद्ध्वा कनिष्ठामन्गुलीत्रयम् ३८\nत्रिशूलवत् संमुखोर्द्ध्वे कुर्यान्मुद्रा ं! नृसिंहगाम्\nअङ्गुष्ठाभ्यां च करयोस्तथाऽक्रम्य कनिष्ठके ३९\nअधोमुखाभिः शिष्टाभिः शेषाभिर्नृहरौ ततः\nहस्तावधोमुखौ कृत्वा नाभिदेशे प्रसार्य च ४०\nतर्जनीभ्यां नयेत्स्कन्धौ प्रोक्ता चान्त्रणमुद्रि का\nहस्तावूर्द्ध्वमुखौ कृत्वा तले संयोज्य मध्यमे ४१\nअनामायां तु वामायां दक्षिणां तु विनिक्षिपेत्\nतर्जन्यौ पृष्ठतो लग्नौ अङ्गुष्ठौ तर्जनीश्रितौ ४२\nचक्रमुद्रा  भवेदेषा नृहरेः सन्निधौ मता\nचक्रमुद्रा  तथा कृत्वा तर्जनीभ्यां तु मध्यमे ४३\nपीडयेद्दंष्ट्रमुद्रै षा सर्वपापप्रणाशिनी\nएता मुद्रा  नृसिंहस्य सर्वमन्त्रेषु सम्मताः ४४\nवर्णलक्षं जपेन्मन्त्रं तद्दशांशं च पायसैः\nघृताक्तैर्जुहुयाद्वह्नौ पीठे पूर्वोदितेऽचयेत् ४५\nअङ्गा न्यादौ समाराध्यदिक्पत्रेषु यजेत्पुनः\nगरुडादीन् श्रीमुखांश्च विदिक्षु लोकपान्बहिः ४६\nएवं संसाधितो मन्त्रः सर्वान्कामान्प्रपूरयेत्\nसौम्ये कार्ये स्मरेत्सौम्यं क्रूरं क्रूरे स्मरेद्बुधः ४७\nपूर्वमृत्युपदे शत्रोर्नाम कृत्वा स्वयं हरिः\nनिशितैर्नखदंष्ट्राग्रैः खाद्यमानं च संस्मरेत् ४८\nअष्टोत्तरशतं नित्यं जपेन्मन्त्रमतन्द्रि तः\nजायते मण्डलादर्वाक् शत्रुर्वै शमनातिथिः ४९\nध्यानभेदानथो वक्ष्ये सर्वसिद्धिप्रदायकान्\nश्रीकामः सततं ध्यायेत्पूर्वोक्तं नृहरिं सितम् ५०\nवामाङ्कस्थितया लक्ष्म्यालिङ्गितं पद्महस्तया\nविषमृत्यूपरोगादिसर्वोपद्र वनाशनम् ५१\nनरसिंहं महाभीमन कालानलसमप्रभम्\nआन्त्रमालाधरं रौद्रं  कण्ठहारेण भूषितम् ५२\nनागयज्ञोपवीतं च पञ्चाननसुशोभितम्\nचन्द्र मौलि नीलकण्ठं प्रतिवक्त्रं त्रिनेत्रकम् ५३\nभुजैः परिघसङ्काशैर्द्दशभिश्चोपशोभितम्\nअक्षस्रूत्रं गदापद्मं शङ्खं गोक्षीरसन्निभम् ५४\nधनुश्च मुशलं चैव बिभ्राणं चक्रमुत्तमम्\nखड्गं शूलं च बाणं च नृहरिं रुद्र रूपिणम् ५५\nइन्द्र गोपाभनीलाभं चन्द्रा भं स्वर्णसन्निभम्\nपूर्वादि चोत्तरं यावदूर्ध्वास्यं सर्ववर्णकम् ५६\nएवं ध्यात्वा जपेन्मन्त्री सर्वव्याधिविमुक्तये\nसर्वमृत्युहरं दिव्यं स्मरणात्सर्वसिद्धिदम् ५७\nध्यायेद्यदा महत्कर्म तदा षोडशहस्तवान्\nनृसिंहः सर्वलोकेशः सर्वाभरणभूषितः ५८\nद्वौ विदारणकर्माप्तौ द्वौ चान्त्रोद्धरणान्वितौ\nशङ्खचक्रधरौ द्वौ तु द्वौ च बाणधनुर्द्धरौ ५९\nखड्गखेटधरौ द्वौ च द्वौ गदापद्मधारिणौ\nपाशाङ्कुशधरौ द्वौ च द्वौ रिपोर्मुकुटार्पितौ ६०\nइति षोडशदोर्दण्डमण्डितं नृहरिं विभुम्\nध्यायेन्नारद नीलाभमुग्रकर्मण्यनन्यधीः ६१\nध्येयो महत्तमे कार्ये द्वात्रिंशद्धस्तवान्बुधैः\nनृसिंहः सर्वभूतेशः सर्वसिद्धिकरः परः ६२\nदक्षिणे चक्रपद्मे च परशुं पाशमेव च\nहलं च मुशलं चैव अभयं चाङ्कुशं तथा ६३\nपट्टिशं भिन्दिपालं च खड्गमुद्गरतोमरान्\nवामभागे करैः शङ्खं खेटं पाशं च शूलकम् ६४\nअग्निं च वरदं शक्तिं कुण्डिकां च ततः परम्\nकार्मुकं तर्जनीमुद्रा ं! गदां डमरुशूर्पकौ ६५\nद्वाभ्यां कराभ्यां च रिपोर्जानुमस्तकपीडनम्\nऊर्द्ध्वीकृताभ्यां बाहुभ्यां आन्त्रमालाधरं विभुम् ६६\nअधः स्थिताभ्यां बाहुभ्यां हिरण्यकविदारणम्\nप्रियङ्करं च भक्तानां दैत्यानां च भयङ्करम् ६७\nनृसिंहं तं स्मरेदित्थं महामृत्युभयापहम्\nएवं ध्यात्वा जपेन्मन्त्री सर्वकार्यार्थसिद्धये ६८\nअथोच्यते ध्यानमन्यन्मुखरोगहरं शुभम्\nस्वर्णवर्णसुपर्णस्थं विद्युन्मालासटान्वितम् ६९\nकोटिपूर्णेन्दुवर्णं च सुमुखं त्र्! यक्षिवीक्षणम्\nपीतवस्त्रोरुभूषाढ्यं नृसिहं शान्तविग्रहम्\nचक्रशङ्खाभयवरान्दधतं करपल्लवैः ७०\nक्ष्वेडरोगादिशमनं स्वैर्ध्यानैः सुरवन्दितम्\nशत्रोः सेनानिरोधेन यत्नं कुर्याच्च साधकम् ७१\nअक्षकाष्ठैरेधितेऽग्नौ विचिन्त्य रिपुमर्दनम्\nदेवं नृसिंहं सम्पूज्य कुसुमाद्युपचारकैः ७२\nसमूलमूलैर्जुहुयाच्छरैर्दशशतं पृथक्\nरिपुं खादन्निव जपेन्निर्दहन्निव तं क्षिपेत् ७३\nहुत्वा सप्तदिनं मन्त्री सेनामिष्टां महीपतेः\nप्रस्थापयेच्छुभे लग्ने परराष्ट्रजयेच्छया ७४\nतस्याः पुरस्तान्नृहरिं निघ्नन्तं रिपुमण्डलम्\nस्मृत्वा जपं प्रकुर्वीत यावदायाति सा पुनः ७५\nनिर्जित्य निखिलाञ्छत्रून्सह वीरश्रिया सुखात्\nप्रीणयेन्मन्त्रिणं राजा विभवैः प्रीतमानसः ७६\nगजाश्वरथररत्नैश्च ग्रामक्षेत्रधनादिभिः\nयदि मन्त्री न तुष्येत तदानर्थो महीपतेः ७७\nजायते तस्य राष्ट्रेषु प्राणेभ्योऽपि महाभयम्\nअष्टोत्तरशतमूलमन्त्रमन्त्रितभस्मना ७८\nनाशयेन्मूषिकालूतावृश्चिकाद्युत्थितं विषम्\nलिप्ताङ्गः सर्वरोगैश्च मुच्यते नात्र संशयः ७९\nसेवन्तीकुसुमैर्हुत्वा महतीं श्रियमाप्नुयात्\nऔदुम्बरसमिद्भिस्तु भवेद्धान्यसमृद्धिमान् ८०\nअपूपलक्षहोमे तु भवेद्वैश्रवणोपमः\nक्रुद्धस्य सन्निधौ राज्ञो जपेदष्टोत्तरं शतम् ८१\nसद्यो नैर्मल्यमाप्नोति प्रसादं चाधिगच्छति\nकुन्दप्रसूनैरुदयं मोचाभिर्विघ्ननाशनम् ८२\nतुलसीपत्रहोमेन महतीं कीर्तिमाप्नुयात्\nशाल्युत्थसक्तुहोमेन वशयेदखिलं जगत् ८३\nमधूकपुष्पैरिष्टं स्यात्स्तम्भनं धात्रिखण्डकैः\nदधिमध्वाज्यमिश्रां तु गुडूचीं चतुरङ्गुलाम् ८४\nजुहुयादयुतं योऽसौ शतं जीवति रोगजित्\nशनैश्चरदिनेऽश्वत्थं स्पृष्ट्वा चाष्टोत्तरं शतम् ८५\nजपेज्जित्वा सोऽपमृत्युं शतवर्षाणि जीवति\nअथ ते सम्प्रवक्ष्यामि यन्त्रं त्रैलोक्यमोहनम् ८६\nयस्य सन्धारणादेव भवेयुः सर्वसम्पदः\nश्वेतभूर्ज्जे लिखेत्पद्मं द्वात्रिंशत्सिंहसंयुतम् ८७\nमध्ये सिंहे स्वबीजं च लिखेत्पूर्ववदेव तु\nश्रीबीजेन तु संवेद्य वलयत्रयसंयुतम् ८८\nपाशाङ्कुशैश्च संवेष्ट्य पूजयेद्यन्त्रमुत्तमम्\nत्रैलोक्यमोहनं नाम सर्वकामार्थसाधनम् ८९\nचक्रराजं महाराजं सर्वचक्रेश्वरेश्वरम्\nधारणाज्जयमाप्नोति सत्यं सत्यं न संशयः ९०\nअथ यन्त्रान्तरं वक्ष्ये शुणु नारद सिद्धिदम्\nअष्टारं विलिखेद्यन्त्रं श्लक्ष्णं कर्णिकया युतम् ९१\nमूलमन्त्रं लिखेत्तत्र प्रणवेन समन्वितम्\nएकाक्षरं नारसिंहं मध्ये चैव ससाध्यकम् ९२\nजपेदष्टसहस्रं तु सूत्रेणावेष्ट्य तद्बहिः\nस्वर्णरौप्यसुताम्रैश्च वेष्टयेत्क्रमतः सुधीः ९३\nलाक्षया वेष्टितं कृत्वा पुनर्मन्त्रेण मन्त्रयेत्\nकण्ठे भुजे शिखायां वा धारयेद्यन्त्रमुत्तमम् ९४\nनरनारीनरेन्द्रा श्च सर्वे स्युर्वशगा भुवि\nदुष्टास्तं नैव बाधन्ते पिशाचोरगराक्षसाः ९५\nयन्त्रराजप्रसादेन सर्वत्र जयमाप्नुयात्\nअथान्यत्सम्प्रवक्ष्यामि यन्त्रं सर्ववशङ्करम् ९६\nद्वादशारं महाचक्रं पूर्ववद्विलिखेत्सुधीः\nमात्राद्वादशसम्भिन्नदलेन विलिखेद्बुधः ९७\nमध्ये मन्त्रं शक्तियुक्तं श्रीबीजेन तु वेष्टयेत्\nकालान्तकं नाम चक्रं सुरासुरवशङ्करम् ९८\nचक्रमुल्लेखयेद्भूर्जे सर्वशत्रुनिवारणम्\nयस्य धारणमात्रेण सर्वत्र विजयी भवेत् ९९\nअथ सर्वेष्टदं ज्वालामालिसंज्ञं वदाम्यहम्\nबीजं हृद्भगवान्ङेन्तो नरसिंहाय तत्परम् १००\nज्वालिने मालिने दीप्तदंष्ट्राय अग्निने पदम्\nत्राय सर्वादिरक्षोघ्नाय च नः सर्वभूपदम् १०१\nहरिर्विनाशनायान्ते सर्वज्वरविनाशनः\nनामान्ते दहयुग्मं च पचद्वयमुदीरयेत् १०२\nरक्षयुग्मं च वर्मास्त्रठद्वयान्तो ध्रुवादिकः\nअष्टषष्ट्यक्षरैः प्रोक्तो ज्वालामाली मनूत्तमः १०३\nपुण्यादिकं तु पूर्वोक्तं त्रयोदशभिरक्षरैः\nपङिक्तभी रुद्र सङ्ख्याकैरष्टादशभिरक्षरैः १०४\nभानुभिः करणैर्मन्त्री वरेरंगानि कल्पयेत्\nपूर्वोक्तरूपिणं ज्वालामालिनं नृहरिं स्मरेत् १०५\nलक्षं जपो दशांशं च जुहुयात्कपिलाधृतैः\nरौद्रा पस्मारभूतादिनाशकोऽय मनूत्तमः १०६\nप्राणो माया नृसिहश्च सृष्टिर्ब्रह्मास्त्रमीरितः\nषडक्षरो महामन्त्रः सर्वाभीष्टप्रदायकः १०७\nमुनिर्ब्रह्मा तथा छन्दः पङिक्तर्देवो नृकेसरी\nषड्दीर्घभाजा बीजेन षडङ्गानि समाचरेत् १०८\nपूर्वोक्तेनैव विधिना ध्यानं पूजां समाचरेत्\nसिद्धेन मनुनानेन सर्वसिद्धिर्भवेन्नृणाम् १०९\nरमाबीजादिकोऽनुष्टुप् त्रयस्त्रिंशार्णवान्मनुः\nप्रजापतिर्मुनिश्च्छन्दोऽनुष्टुप् लक्ष्मीनृकेसरी ११०\nदेवता च पदैः सर्वेणाङ्गकल्पनमीरितम्\nविन्यस्यैवं तु पञ्चाङ्गं स्वात्मरक्षां समाचरेत् १११\nसंस्पृशन् दक्षिणं बाहुं शरभस्य मनुं जपेत्\nप्रणवो हृच्छिवायेति महते शरभाय च ११२\nवह्निप्रियान्तो मन्त्रस्तु रक्षार्थे समुदाहृतः\nअथवा राममन्त्रान्ते परं क्षद्वितयं पठेत् ११३\nअथवा केशवाद्यैस्तु रक्षां कुर्यात्प्रयत्नतः\nकेशवः पातु पादौ मे जङ्घे नारायणोऽवतु ११४\nमाधवो मे कटिं पातु गोविन्दो गुह्यमेव च\nनाभिं विष्णुश्च मे पातु जठरं मधुसूदनः ११५\nऊरू त्रिविक्रमः पातु हृदयं पातु मे नरः\nश्रीधरः पातु कण्ठं च हृषीकेशो मुखं मम ११६\nपद्मनाभः स्तनौ पातु शीर्षं दामोदरोऽवतु\nएवं विन्यस्य चाङ्गेषु जपकाले तु साधकः ११७\nनिर्भयो जायते भूतवेतालग्रहराक्षसात्\nपुनर्न्यसेत्प्रयत्नेन ध्यानं कुर्वन्समाहितः ११८\nपुरस्तात्केशवः पातु चक्री जांबूनदप्रभः\nपश्चान्नारायणः शङ्खी नीलजीमूतसन्निभः ११९\nऊर्द्ध्वमिन्दीवरश्यामो माधवस्तु गदाधरः\nगोविन्दो दक्षिणे पार्श्वे धन्वी चन्द्र प्रभो महान् १२०\nउत्तरे हलधृग्विष्णुः पद्मकिञ्जल्कमसन्निभः\nआग्नेय्यामरविन्दाक्षो मुसली मधुसूदनः १२१\nत्रिविक्रमः खड्गपाणिर्नैरृत्यां ज्वलनप्रभः\nवायव्यां माधवो वज्री तरुणादित्यसन्निभः १२२\nएशान्यां पुण्डरीकाक्षः श्रीधरः पट्टिशायुधः\nविद्युत्प्रभो हृषीकेश ऊर्द्ध्वे पातु समुद्गरः १२३\nअधश्च पद्मनाभो मे सहस्रांशुसमप्रभः\nसर्वायुधः सर्वशक्तिः सर्वाद्यःसर्वतोमुखः १२४\nइन्द्र गोपप्रभः पायात्पाशहस्तोऽपराजितः\nस बाह्याभ्यन्तरे देहमव्याद्दामोदरो हरिः १२५\nएवं सर्वत्र निश्छिद्रं  नामद्वादशपञ्जरम्\nप्रविष्टोऽह न मे किञ्चिद्भयमस्ति कदाचन १२६\nएवं रक्षां विधायाथ दुर्द्धर्षो जायते नरः\nसर्वेषु नृहरेर्मन्त्रवर्गेष्वेवं विधिर्मतः १२७\nपूर्वोक्तविधिना सर्वं ध्यानपूजादिकं चरेत्\nजितं ते पुण्डरीकाक्ष नमस्ते विश्वभावन १२८\nनमस्तेऽस्तु हृषीकेश महापुरुष ते नमः\nइत्थं सम्प्रार्थ्य जप्त्वा च पठित्वा विसृजेद्विभुम् १२९\nएवं सिद्धे मनौ मन्त्री जायते सम्पदां पदम्\nजयद्वयं श्रीनृसिंहेत्यष्टार्णोऽय मनूत्तमः १३०\nमुनिर्ब्रह्माथ गायत्री छन्दः प्रोक्तोऽस्य देवता\nश्रीमाञ्जयनृसिंहस्तु सर्वाभीष्टप्रदायकः १३१\nसेन्दुगोविन्दपूर्वेण वियता सेन्दुनापुनः\nषड्दीर्घाढ्ये न कुर्वीत षडंगानि विशालधीः १३२\nततो ध्यायेद्धृदि विभुं नृसिंहं चन्द्र शेखरम् १३३\nश्रीमन्नृकेसरितनो जगदेकबन्धो श्रीनीलकण्ठ करुणार्णव सामराज\nवह्नीन्दुतीव्रकरनेत्र पिनाकपाणे शीतांशुशेखर रमेश्वर पाहि विष्णो १३४\nध्यात्वैवं प्रजपेल्लक्षाष्टकं मन्त्री दशांशतः\nसाज्येन पायसान्नेन जुहुयात्प्राग्वदर्चनम् १३५\nतारो माया स्वबीजान्ते कर्णोग्रं वीरमीरयेत्\nमहाविष्णुं ततो ब्रूयाज्ज्वलन्तं सर्वतोमुखम् १३६\nस्फुरद्द्वयं प्रस्फुरेति द्वयं घोरपदं ततः\nवदेद्घोरतरं ते तु तनुरूपं च ठद्वयम् १३७\nप्रचटद्वयमाभाष्य कहयुग्मन च मद्वयम्\nबन्धद्वयं घातयेति द्वयं वर्मास्त्रमीरयेत् १३८\nनृसिंहं भीषणं भद्रं  मृत्युमृत्युं नमाम्यहम्\nपञ्चाशीत्यक्षरो मन्त्रो भजतामिष्टदायकः १३९\nऋषी ह्यघोरब्रह्माणौ तथा त्रिष्टुबनुष्टुभौ\nछन्दसी च तथा घोरनृसिंहो देवता मतः १४०\nध्यानार्चनादिकं चास्य कुर्यादानुष्टुभं सुधीः\nविशेषान्मन्त्रवर्योऽय सर्वरक्षाकरो मतः १४१\nबीजं जययुगं पश्चान्नृसिंहेत्यष्टवर्णवान्\nऋषिः प्रजापतिश्चास्यानुष्टुप्छन्द उदाहृतम् १४२\nविदारणनृसिंहोऽस्य देवता परिकीर्तितः\nजं बीजं हं तथा शक्तिर्विनियोगोऽखिलाप्तये १४३\nदीर्घाढ्येन नृसिंहेन षडङ्गन्यासमाचरेत्\nरौद्रं  ध्यायेन्नृसिंहं तु शत्रुवक्षोविदारणम् १४४\nनखदंष्ट्रायुधं भक्ताभयदं श्रीनिकेतनम्\nतप्तहाटककेशान्तज्वलत्पावकलोचनम् १४५\nवज्राधिकनखस्पर्श दिव्यसिंह नमोऽस्तु ते\nमुनिर्ब्रह्मा समाख्यातोऽनुष्टुप्छन्दः समीरितः १४६\nदेवतास्य रदार्णस्य दिव्यपूर्वो नृकेसरी\nपादैश्चतुर्भिः सर्वेण पञ्चाङ्गानि समाचरेत् १४७\nध्यानपूजादिकं सर्वं प्राग्वत्प्रोक्तं मुनीश्वर\nपूर्वोक्तानि च सर्वाणि कार्याण्यायान्ति सिद्धताम् १४८\nतारो नमो भगवते नरसिंहाय हृच्च ते\nजस्तेजसे आविराविर्भव वज्रनखान्ततः १४९\nव्रजदंष्ट्रेति कर्मान्ते त्वासयाक्रन्दयद्वयम्\nतमो ग्रसद्वयं पश्चात्स्वाहान्ते चाभयं ततः १५०\nआत्मन्यन्ते च भूयिष्ठा ध्रुवो बीजान्तिमो मनुः\nद्विषष्ट्यर्णोऽस्य मुन्यादि सर्वं पूर्ववदीरितम् १५१\nतारो नृसिंहबीजं च नमो भगवते ततः\nनरसिंहाय तारश्च बीजमस्य यदा ततः १५२\nरूपाय तारः स्वर्बीजं कूर्मरूपाय तारकम्\nबीजं वराहरूपाय तारो बीज नृसिंहतः १५३\nरूपाय तार स्वं बीजं वामनान्ते च रूपतः\nपापध्रुवत्रयं बीजं रामाय निगमादितः १५४\nबीजं कृष्णाय तारान्ते बीजं च कल्किने ततः\nजयद्वयं ततः शालग्रामान्ते च निवासिने १५५\nदिव्यसिंहाय डेन्तः स्यात्स्वयम्भूः पुरुषाय हृत्\nतारः स्वं बीजमित्येष महासाम्राज्यदायकः १५६\nनृसिंहमन्त्रः खाङ्कार्णो मुनिरत्रिः प्रकीर्तितः\nछन्दोऽतिजगती प्रोक्तं देवता कथिता मनोः १५७\nदशावतारो नृहरिं बीजं खं शक्तिरव्ययः\nषड्दीर्घाढ्येन बीजेन कृत्वाङ्गानि च भावयेत् १५८\nअनेकचन्द्र प्रतिमो लक्ष्मीमुखकृतेक्षणः\nदशावतारैः सहितस्तनोतु नृहरिः सुखम् १५९\nजपोऽयुतं दशांशेन होमः स्यात्पायसेन तु\nप्रागुक्ते पूजयेत्पीठे मूर्तिं सङ्कल्प्य मूलतः १६०\nअंगान्यादौ च मत्स्याद्यान्दिग्दलेषु ततोऽचयेत्\nइन्द्रा द्यानपि वज्राद्यान्सम्पूज्येष्टमवाप्नुयात् १६१\nसहस्रार्णं महामन्त्रं वक्ष्ये तन्त्रेषु गोपितम्\nतारो माया रमा कामो बीजं क्रोधपदं ततः १६२\nमूर्ते नृसिंहशब्दान्ते महापुरुष ईरयेत्\nप्रधानधर्माधर्मान्ते निगडेतिपदं वदेत् १६३\nनिर्मोचनान्ते कालेति ततः पुरुष ईरयेत्\nकालान्तकसदृक्तोयं स्वेश्वरान्ते सदृग्जलम् १६४\nश्रान्तान्ते तु निविष्टेति चैतन्यचित्सदा ततः\nभासकान्ते तु कालाद्यतीतनित्योदितेति च १६५\nउदयास्तमयाक्रान्तमहाकारुणिकेति च\nहृदयाब्जचतुश्चोक्ता दलान्ते तु निविष्टितः १६६\nचैतन्यात्मन्श्चतुरात्मन्द्वादशात्मन्स्ततः परम्\nचतुर्विंशात्मन्नन्ते तु पञ्चविंशात्मन्नित्यपि १६७\nबको हरिः सहस्रान्ते मूर्ते एह्येहि शब्दतः\nभगवन्नृसिंहपुरुष क्रोधेश्वर रसा सह १६८\nस्रवन्दितान्ते पादेति कल्पान्ताग्निसहस्र च\nकोट्याभान्ते महादेव निकायदशशब्दतः १६९\nशतयज्ञातलं ज्ञेयं ततश्चामलयुग्मकम्\nपिङ्गलेक्षणसटादंष्ट्रा दंष्ट्रायुध नखायुध १७०\nदानवेन्द्रा न्तकावह्निणशोणितपदं ततः\nसंसक्तिविग्रहान्ते तु भूतापस्मारयातुधान् १७१\nसुरासुरवन्द्यमानपादपङ्कजशब्दतः\nभगवन्व्योमचक्रेश्चरान्ते तु प्रभावप्यय १७२\nरूपेणोत्तिष्ठ चोत्तिष्ठ अविद्यानिचयं दह\nदहज्ञानैश्वर्यमन्ते प्रकाशययुगं ततः १७३\nॐ सर्वज्ञ अरोषान्ते जम्भाजृम्भ्यवतारकम्\nसत्यपुरुषशब्दान्ते सदसन्मध्य ईरयेत् १७४\nनिविष्टं मम दुःस्वप्नभयं निगडशब्दतः\nभयं कान्तारशब्दान्ते भयं विषपदात्ततः १७५\nज्वरान्ते डाकिनी कृत्याध्वरेवतीभयं ततः\nअशन्यन्ते भयं दुर्भिक्षभयं मारीशब्दतः १७६\nभयं मारीचशब्दान्ते भयं छायापदं ततः\nस्कन्दापस्मारशब्दान्ते भयं चौरभयं ततः १७७\nजलस्वप्नाग्निभयं गजसिंहभुजङ्गतः\nभयं जन्मजरान्ते मरणादिशब्दमीरयेत् १७८\nभयं निर्मोचययुगं प्रशमययुगं ततः\nज्ञेयरूपधारणान्ते नृसिंहबृहत्सामतः १७९\nपुरुषान्ते सर्वभयनिवारणपदं ततः\nअष्टाष्टकं चतुःषष्टिः चेटिकाभयमीरयेत् १८०\nविद्यावृतस्त्रयस्त्रिंशद्देवताकोटिशब्दतः\nनमितान्ते पदपदात्पङ्कजान्वित ईरयेत् १८१\nसहस्रवदनान्ते तु सहस्रोदर संवदेत्\nसहस्रेक्षणशब्दान्ते सहस्रपादमीरयेत् १८२\nसहस्रभुज सम्प्रोच्य सहस्रजिह्व संवदेत्\nसहस्रान्ते ललाटेति सहस्रायुधतोधरात् १८३\nतमःप्रकाशक पुरमथनान्ते तु सर्व च\nमन्त्रे राजेश्वरपदाद्विहायसगतिप्रद १८४\nपातालगतिप्रदान्ते यन्त्रमर्द्दन ईरयेत्\nघोराट्टहासहसितविश्वावासपदं ततः १८५\nवासुदेव ततोऽक्रूर ततो हयमुखेति च\nपरमहंसविश्वेश विश्वान्ते तु विडम्बन १८६\nनिविष्टान्ते ततः प्रादुर्भावकारक ईरयेत्\nहृषीकेश च स्वच्छन्द निःशेषजीव विन्यसेत् १८७\nग्रासकान्ते महापश्चात्पिशितासृगितीरयेत्\nलंपटान्ते खेचरीति सिद्ध्य्न्ते तु प्रदायक १८८\nअजेयाव्यय अव्यक्त ब्रह्माण्डोदर इत्यपि\nततो ब्रह्मसहस्रान्ते कोटिस्रग्रुण्डशब्दतः १८९\nमाल पण्डितमुण्डेति मत्स्य कूर्म ततः परम्\nवराहान्ते नृसिंहेति वामनान्ते समीरयेत् १९०\nत्रैलोक्याक्रमणान्ते तु पादशालिक ईरयेत्\nरामत्रय ततो विष्णुरूपान्ते धर एव च १९१\nतत्त्वत्रयान्ते प्रणवाधारतस्तच्छिखां पदम्\nनिविष्टवह्निजायान्ते स्वधा चैव ततो वषट् १९२\nनेत्र वर्मास्त्रमुच्चार्य्यप्राणाधार इतीरयेत्\nआदिदेवपदात्प्राणापानपश्चान्निविष्टितः १९३\nपाञ्चरात्रिक दितिज विनिधनान्ते करेति च\nमहामाया अमोघान्ते दर्यं दैत्येन्द्र शब्दतः १९४\nदर्यान्ते दलनेत्युक्ता तेजोराशिन् ध्रुवं स्मरः\nतेजस्वरान्ते पुरुष्पंङेन्ते सत्यपूरुष १९५\nअस्त्रतारोऽच्युतास्त्रं च तारो वाचा सुदेव फट्\nतारमायामूर्तेः फट् वः कामः स्वरादिमः १९६\nमूर्तेस्त्रमव्ययोबीजं विश्वमूर्तेस्त्रिमव्ययः\nमायाविश्वात्मने षट् च तारः सौचं तुरात्मने १९७\nफट् तारोहं विश्वरूपिन्नस्त्रं च तदनन्तरम्\nतारौह्रैपरमान्ते तु ह्रंसफट्प्रणवस्ततः १९८\nह्रः हिरण्यगर्भरूप धारणान्ते च फट् ध्रुवः\nह्रौं अनौपम्यरूपधारिणास्त्रं ध्रुवस्ततः १९९\nक्षौं नृसिंहरूपधारिन् ॐ क्लं श्लश्च स्वरादिकः\nष्टाङ्गविन्यासविन्यस्तमूर्तिधारिंस्ततश्च फट् २००\nह्रौं निसर्गसिद्ध्य्कैरूपधारिंस्ततश्च फट्\nतारो वर्मत्रयं संकरं वं चामुकमस्तकम् २०१\nखण्डद्वयं खादयेतिद्वयं क्लीं साध्यमानय\nद्वयं ततो महात्मन्स्यान्सम्यग्दर्शययुग्मकम् २०२\nषड्दीर्घाड्यां स्वबीजं च क्षपितान्ते तु कल्मष\nउत्तरायं द्वयं पञ्चबाणबीजानि वोच्चरेत् २०३\nनृसिंहान्ते ततो ज्वालात्मने स्वाहा समीरयेत्\nनृसिंहान्ते ततः कालात्मने स्वाहा ध्रुवस्ततः २०४\nखबीजं कामबीजं च लक्ष्मीबीजद्वयं ततः\nमायातारान्तिमो मन्त्रः सहस्राक्षरसम्मितः २०५\nकपिलोऽस्य मुनिश्छन्दो जगती देवता पुनः\nश्रीलक्ष्मीर्नृहरिर्बीजं क्षौं शक्तिर्वह्निवल्लभा २०६\nश्वेतो वर्ण उदात्तश्च स्वरः प्रोक्तो मनीषिभिः\nक्षेत्रं च परमात्मा तु विनियोगोऽखिलाप्तये २०७\nक्षः सहस्रबाहवेन्ते सहस्रायुधधराय च\nनृसिहान्तं वह्निजायास्त्रायफट् मन्त्र ईरितः २०८\nअनेन करशुद्धिं च कृत्वाङ्गानि समाचरेत्\nतारः क्षां च सहस्रान्ते क्षरशब्दाद्विजृम्भितम् २०९\nनृसिंहायाग्निजायान्तो हृदये मनुरीरितः\nमारः क्षीं च महातेनुं प्रभान्ते विकरेति च २१०\nनृसिंहायाग्निजायान्ते शिरोमन्त्रः प्रकीर्तितः\nतारः क्षूं तप्तयंहायश्चादृक् केशान्त ईरयेत् २११\nज्वलत्यावकलो कूर्मो दीर्घा वज्राधिकेति च\nनखस्पर्शाद्दिव्यासिंह नमोऽस्तु भगवन् हरिः २१२\nमहाध्वस्त जगद्रू प नृसिंहाय द्वयंद्वयम्\nअनेन च शिखा प्रोक्ता कवचं तदनन्तरम् २१३\nतारः क्षैं च सुवर्णं ते मदमत्तपदं ततः\nविह्वलितनृसिंहाय स्वाहान्तं कवचं स्मृतम् २१४\nतारः क्षौं च सहस्राय विश्वरूपपदं वदेत्\nधारणेग्निप्रियान्तोऽय नेत्रमन्त्रः प्रकीर्तितः २१५\nतारो क्षश्च सहस्रान्ते वारावेपदमीरयेत्\nसहस्रान्ते युधायाथ नृसिंहायाग्निसुन्दरी ११६\nअस्त्रमन्त्रः समाख्यातस्ततो ध्यायेन्नृकेसरीम्\nउद्यदर्कसहस्राभं त्रीक्षणं भीमभूषणम् २१७\nसुतीक्ष्णाग्रभुजो दण्डेर्दैत्यदारणकं स्मरेत्\nएवं ध्यात्वा जपेन्मन्त्री सहस्रं पायसेन च २१८\nआज्यप्लुतेन जुहुयात्सम्यक्सिद्धो भवेन्मनुः\nप्रागुक्ते वैष्णवे पीठे मूर्तिं सङ्कल्प्य मूलतः २१९\nसम्पूज्य नृहरिं पश्चादादावङ्गानि पूजयेत्\nचक्रं शङ्खं च पाशं वाङ्कुशं कुलिशमेव च २२०\nगदाकृपाणिक्ष्वेडानि दलेषु परिपूजयेत्\nलोकेशानपि वज्राद्यान्पूजयेत्तदनन्तरम् २२१\nएवं सिद्धे मनौ मन्त्री प्रयोगान्कर्तुमर्हति\nभस्माभिमन्त्रितं कृत्वा ग्रहग्रस्तं विलेपयेत् २२२\nभस्मसंलेपनादेव सर्वग्रहविनाशनम्\nअनेनैव विधानेन यक्षराक्षसकिन्नराः २२३\nभूतप्रेतपिशाचाश्च नश्यन्त्येव न संशयः\nपराभिचारकृत्यानि मनुनानेन मन्त्रितम् २२४\nभस्म संलेपयेत्सद्यो दुराधर्षो भवेन्नरः\nसुदिने स्थापयेत्कुम्भे सर्वतोभद्र मण्डले २२५\nतीर्थतोयेन सम्पूर्य जपेदष्टोत्तरं शतम्\nतेनाभिषिक्तो मनुजः सर्वापत्तिं तरेद् ध्रुवम् २२६\nकिं बहूक्तेन सर्वेष्टदायकोऽय मनूत्तमः\nवज्रनखाय विद्महे तीक्ष्णदंष्ट्राय धीमहि\nतन्नो नृसिंहः शब्दान्ते वदेच्चैव प्रचोदयात् २२७\nएषा नृसिंहगायत्री सर्वाभीष्टप्रदायिनी\nएतस्याः स्मरणादेव सर्वपापक्षयो भवेत् २२८\nइति श्रीबृहन्नारदीयपुराणे पूर्वभागे बृहदुपाख्याने तृतीयपादे नृसिंहोपासनामन्त्रगायत्र्यादिनिरूपणं नामैकसप्ततितमोऽध्यायः ७१"
  },
  {
    "text": "</span>"
  }
]