[
  {
    "text": "धर्मराज उवाच ।।\nश्रुतिस्मृत्युदितं धर्मं वर्णानामनुपूर्वशः ।।\nप्रब्रवीमि नृपश्रेष्ट तं श्रृणुष्व समाहितः ।। १४-१ ।।"
  },
  {
    "text": "यो भुञ्जानोऽशुचिं वापि चाण्डालं पतितं स्पृशेत् ।।\nक्रोधादज्ञानतो वापिं तस्य वक्ष्यामि निष्कृतिम् ।। १४-२ ।।"
  },
  {
    "text": "त्रिरात्रं वाथ षड्रात्रं यथासंख्यं समाचरेत् ।।\nस्नानं त्रिषवणं विप्रपञ्चगव्येन शुध्यति ।। १४-३ ।।"
  },
  {
    "text": "भुञ्जानस्य तु विप्रस्य कदाचिजत्स्त्रवते गुदम् ।।\nउच्छिष्टत्वेऽशुचित्वे च तस्य शुद्धिं वदामि ते ।। १४-४ ।।"
  },
  {
    "text": "पूर्वं कृत्वा द्विजः शौचं पश्चादप उपस्पृशेत् ।।\nअहोरात्रोषितो भूत्वा पञ्चगव्येन शुध्यति ।। १४-५ ।।"
  },
  {
    "text": "निगिरन्यदि मेहेत भुक्त्वा वा मेहने कृते ।।\nअहोरात्रोषितो भूत्वा जुहुयात्सर्पिषाऽनलम् ।। १४-६ ।।"
  },
  {
    "text": "यदा भोजनकाले स्यादशुचिर्ब्राह्मणः क्वचित् ।।\nभूमौ निधाय तं ग्रासं स्नात्वा शुद्धिमवान्पुयात् ।। १४-७ ।।"
  },
  {
    "text": "भक्षयित्वा तु तद् आसमुपवालेन शुद्ध्यति ।।\nअशित्वा चैव तत्सर्वं त्रिरात्रमशुचिर्भवेत् ।। १४-८ ।।"
  },
  {
    "text": "अश्रतश्चेद्वमिः स्याद्वै ह्यस्वस्थस्त्रिश्रतं जपेत् ।।\nस्वस्थस्त्रीणि सहस्त्राणि गायत्र्याः शोधनं परम् ।। १४-९ ।।"
  },
  {
    "text": "चाण्डालैः श्वपर्चैः स्पृष्टो विण्मूत्रे च कृते द्विजः ।। १४-१० ।।"
  },
  {
    "text": "त्रिरात्रं तु प्रकुर्वीत भुक्तोच्छिष्टः षडाचरेत् ।।\nउदक्यां सूतिकांवापि संस्पृशेदन्त्यजो यदि ।। १४-११ ।।"
  },
  {
    "text": "त्रिरात्रेण विशुद्धिः स्यादिति शातातपोऽब्रवीत् ।।\nरजस्वला तु संस्पृष्टा श्वभिर्मातङ्गवायसैः ।। १४-१२ ।।"
  },
  {
    "text": "निराहारा शुचिस्तिष्टेत्काले स्नानेन शुद्ध्यति ।।\nरजस्वले यदा नार्यावन्योन्यं स्पृशतः क्वचित् ।। १४-१३ ।।"
  },
  {
    "text": "शुद्धेते ब्रह्मकूर्चेन ब्रह्मकूर्चेन चोपरि ।।\nउच्छिष्टेन च संस्पृष्टो यो न स्नानं समाचरेत् ।। १४-१४ ।।"
  },
  {
    "text": "ऋतौ तु गर्भं शङ्कित्वा स्नानं मैथुनिनः स्मृतम् ।।\nअनॄतौ तु स्त्रियं गत्वा शौचं मूत्रपुरीषवत् ।। १४-१५ ।।"
  },
  {
    "text": "उभावप्यशुची स्यातां दम्पती याभसंगतौ ।।\nशयनादुत्थिता नारी शुचिः स्यादशुचिः पुमान् ।। १४-१६ ।।"
  },
  {
    "text": "भर्त्तुः शरीरशुश्रूषां दौरात्म्यादप्रकुर्वती ।।\nदण्ड्या द्वादशकं नारी वर्षं त्याज्या धनं विना ।। १४-१७ ।।"
  },
  {
    "text": "त्यजन्तो पतितान्बन्धून्दण्ड्यानुत्तमसाहसम् ।।\nपिता हि पतितः कामं न तु माता कदाचन ।। १४-१८ ।।"
  },
  {
    "text": "आत्मानं घातयेद्यस्तु रज्ज्वादिभिरुपक्रमैः ।।\nमृते मेध्येन लेत्पव्यो जीवतो द्विशतं दमः ।। १४-१९ ।।"
  },
  {
    "text": "दण्ड्यास्तत्पुत्रमित्राणि प्रत्येकं पाणिकं दमम् ।।\nप्रायश्चित्तं ततः कुर्युर्यथाशास्त्रप्रचोदितम् ।। १४-२० ।।"
  },
  {
    "text": "जलाग्न्युद्वन्धनभ्रष्टाः प्रव्रज्यानाशकच्युताः ।।\nविषप्रपतनध्वस्ताः शस्त्रघातहताश्च ये ।। १४-२१ ।।"
  },
  {
    "text": "न चैते प्रव्रत्यवसिताः सर्वलोकबहिष्कृताः ।।\nचान्द्रायणेन शुद्ध्यंन्ति तत्पकृच्छ्रद्वयेन वा ।। १४-२२ ।।"
  },
  {
    "text": "उभयावसितः पापश्यामच्छबलकाच्च्युतः ।।\nचान्द्रायणाभ्यां शुद्ध्येत दत्त्वा धेनुं तथा वृषम् ।। १४-२३ ।।"
  },
  {
    "text": "स्वश्रृगालप्लवङ्गाद्यैर्मानुषैश्च रतिं विना ।।\nस्पृष्टः स्त्रात्वा शुचिः सद्यो दिवा संध्यासु रात्रिषु ।। १४-२४ ।।"
  },
  {
    "text": "अज्ञानाद्वा तु यो भुक्त्वा चाण्डालान्नं कथंचन ।।\nगोमूत्रयावकाहारो मासार्द्धेन विशुद्ध्यति ।। १४-२५ ।।"
  },
  {
    "text": "गोब्राह्मणगृहं दग्ध्वा मृतं चोद्वन्धनादिना ।।\nपाशं छित्वा तथा तस्य कृच्छ्रमेकं चरेद्दिजः ।। १४-२६ ।।"
  },
  {
    "text": "चाण्डालपुल्पसानां च भुक्त्वा हत्वा च योषितम् ।।\nकृच्छ्रार्ध्दमाचरेज्ज्ञानादज्ञानादैन्दवद्वयम् ।। १४-२७ ।।"
  },
  {
    "text": "कोपालिकान्नभोक्तॄणां तन्नारीगामिनां तथा ।।\nअगम्यागमने विप्रो मद्यगो मांसभक्षणे ।। १४-२८ ।।"
  },
  {
    "text": "तपत्‌कृच्छ्रपरिक्षिप्‌तो मौर्वीहोमेन शुद्ध्यति ।।\nमहापातककर्त्तारश्चत्वारोऽथ विशेषतः ।। १४-२९ ।।"
  },
  {
    "text": "अग्निं प्रविश्य शुद्ध्यन्तिस्थित्वा वा महति क्रतौ ।।\nरहस्यकरणोऽप्येवं मासमभ्यस्य पूरुषः ।। १४-३० ।।"
  },
  {
    "text": "अघमर्षणसूक्तं वा शुद्ध्येदन्तर्जले जपन् ।।\nरजकश्चर्मकारश्च नटो बुरुड एव च ।। १४-३१ ।।"
  },
  {
    "text": "कैवर्त्तमेदभिल्लाश्व सत्पैते ह्यन्त्यजाः स्मृताः ।।\nभुक्त्वा चैषां स्त्रियो गत्वा पीत्वा यः प्रतिगृह्यते ।। १४-३२ ।।"
  },
  {
    "text": "कृच्छ्रार्द्धमाचरेज्ज्ञानादैन्दवद्वयम् ।।\nमातरं गुरुपत्नीं च दुहितृभगिनीस्नुषाः ।। १४-३३ ।।"
  },
  {
    "text": "संगम्य प्रविशेदग्निं नान्याशुद्धिर्विधीयते ।।\nराज्ञीं प्रव्रजितां धात्रीं तथावर्णोत्तमामपि ।। १४-३४ ।।"
  },
  {
    "text": "गत्वाकृच्छ्रद्वयं कुर्यात्सगोत्रामभिगम्य च ।।\nअमूषु पितृगोत्रासु मातृगोत्रगतासु च ।। १४-३५ ।।"
  },
  {
    "text": "परदारेषु सर्वेषु कृच्छ्रार्द्धं तपनं चरेत् ।।\nवेश्याभिगमने पापं व्यपोहन्ति द्विजास्तथा ।। १४-३६ ।।"
  },
  {
    "text": "पीत्वा सकृत्सुतत्पं च पञ्चरात्रं कुशोदकम् ।।\nगुरुतल्पगतो कुर्याद्रबाह्मणो विधिवद्रूतम् ।। १४-३७ ।।"
  },
  {
    "text": "गोन्घस्य केचिदिच्छन्ति केचिच्चैवावकीर्णिनः ।।\nदण्डादूर्ध्वं प्रहारेण यस्तु गां विनिपातयेत् ।। १४-३८ ।।"
  },
  {
    "text": "द्विगुणं गोव्रतं तस्य प्रायश्चितं विशोधयेत् ।।\nअङ्गुष्टमात्रस्थूलस्तु बाहुमात्रप्रमाणकः ।। १४-३९ ।।"
  },
  {
    "text": "सार्द्रकस्सपालाश्च गोदण्डः परिकीर्त्तितः ।।\nगवां निपातने चैव गर्भोऽपि संभवेद्यदि ।। १४-४० ।।"
  },
  {
    "text": "एकैकशश्वरेत्कृच्छ्रं एषा गोन्घस्य निष्कृतिः ।।\nबन्धने रोधने चैव पोषणे वा गवां रुजाम् ।। १४-४१ ।।"
  },
  {
    "text": "संपद्यते चेन्मरणं निमित्तेनैव लिप्यते ।।\nमूर्च्छितः पतितो वापि दण्डेनाभिहतस्ततः ।। १४-४२ ।।"
  },
  {
    "text": "उत्थाय षट्पदं गच्छेत्सप्‌त पञ्चदशापि वा ।।\nग्रासं वा यदि गृह्णीयात्तोयं वापि पिबेद्यदि ।। १४-४३ ।।"
  },
  {
    "text": "सर्वव्याधिप्रनष्टानां प्रायश्चित्तं न विद्यते ।।\nकष्टलोष्टाश्मभिर्गावः शस्त्रैर्वा निहता यदि ।। १४-४४ ।।"
  },
  {
    "text": "प्रायश्चित्तं स्मृतं तत्र शस्त्रे शस्त्रे निगद्यते ।।\nकाष्टे सान्तपनं प्रोक्तं प्राजापत्यं तु लोष्टके ।। १४-४५ ।।"
  },
  {
    "text": "तप्‌तकृच्छ्रं तु पाषाणे शस्त्रे चाप्यतिकृच्छ्रकम् ।।\nऔषधं स्नेहमाहारं दद्याद्गोब्राह्मणेषु च ।। १४-४६ ।।"
  },
  {
    "text": "दीयमाने विपत्तिः स्यात्प्रायश्चित्तं तदा नहि ।।\nतैलभेषजपाने च भेषजानां च भक्षणे ।। १४-४७ ।।"
  },
  {
    "text": "निशल्यकरणे चैव प्रायश्चित्तं न विद्यते ।।\nवत्सानां कण्ठबन्धेन क्रिययाभेषजेन तु ।। १४-४८ ।।"
  },
  {
    "text": "सायं संगोपनार्थं च त्वदोषो रोषबन्धयोः ।।\nपादे चैवास्य रोमाणि द्विपादे श्मश्रु केवलम् ।। १४-४९ ।।"
  },
  {
    "text": "त्रिपादे तु शिखावर्तं मूले सर्वं समाचरेत् ।।\nसर्वान्केशान्समुद्धृत्य छेदयेदङ्गुलद्वयम् ।। १४-५० ।।"
  },
  {
    "text": "एवमेव तु नारीणां मुण्डनं शिरसः स्मृतम् ।।\nन स्त्रिया वपनं कार्यं न च वीरासनं स्मृतम् ।। १४-५१ ।।"
  },
  {
    "text": "न च गोष्टे निवासोऽस्ति न गच्छन्तीमनुव्रजेत् ।।\nराजा वा राजपुत्रो वा ब्राह्मणो वा बहुश्रुतः ।। १४-५२ ।।"
  },
  {
    "text": "अकृत्वा वपनं तेषां प्रायश्चित्तं विनिर्द्दिशेत् ।।\nकेशानां रक्षणार्थं च द्विगुणं व्रतमादिशेत् ।। १४-५३ ।।"
  },
  {
    "text": "द्विगुणे गतु व्रते चीर्णे द्विगुणा व्रतदक्षिणा ।। १४-५४ ।।"
  },
  {
    "text": "पापं न क्षीयते हन्तुर्दाता च नरकं व्रजेत् ।।\nअश्रौतस्मार्तविहितं प्रायश्चित्तं वदन्ति ये ।। १४-५५ ।।"
  },
  {
    "text": "तान्धर्मविन्घकर्तॄंश्च राजा दण्डेन पीडयेत् ।।\nन चैतान्पीडयेद्राजा कथंचित्काममोहितः ।। १४-५६ ।।"
  },
  {
    "text": "तत्पापं शतधाभूत्वा तमेव परिसर्पति ।।\nप्रायश्चित्ते ततश्चीर्णे कुर्याद्ब्राह्मणभोजनम् ।। १४-५७ ।।"
  },
  {
    "text": "विंशतिर्गा वृषं चैकं दद्यात्तेषां च दक्षिणाम् ।।\nक्रिमिभिस्तृण संभूतैर्मक्षिकादिनिपातितैः ।। १४-५८ ।।"
  },
  {
    "text": "कृच्छ्रार्द्धं स प्रकुर्वीत शक्त्या दद्याच्‌च दक्षिणाम् ।।\nप्रायश्चित्तं च कृत्वा वै भोजयित्वा द्विजोत्तमान् ।। १४-५९ ।।"
  },
  {
    "text": "सुवर्णमानिकं दद्यात्ततः शुद्धिर्विधीयते ।।\nचाण्डालश्वपचैः स्पृष्टे निशि स्नानं विधीयते ।। १४-६० ।।"
  },
  {
    "text": "न वसेत्तत्र रात्रौ तु सद्यः स्नानेन शुद्ध्यति ।।\nवसेदथ यदा रात्रावज्ञानादविचक्षणः ।। १४-६१ ।।"
  },
  {
    "text": "तदा तस्य तु तत्पापं शतधा परिवर्तते ।।\nउद्गच्छन्ति च नक्षत्राण्युपरिष्टाच्च ये ग्रहाः ।। १४-६२ ।।"
  },
  {
    "text": "संस्पृष्टे रश्मिभिस्तेषामुदकस्नानमाचरेत् ।।\nयाश्चान्तर्जलवल्मीकमूषिकोषरवर्त्मसु ।। १४-६३ ।।"
  },
  {
    "text": "श्मशाने शौचशेषे च न ग्राह्याः सत्प मृत्तिकाः ।।\nइष्टापूर्तं तु कर्त्तव्यं ब्राह्मणेन प्रयत्नतः ।। १४-६४ ।।"
  },
  {
    "text": "इष्टेन लभते स्वर्गं मोक्षं पूर्त्तेन चान्पुयात् ।।\nवित्तक्षेपो भवेदिष्टं तडागं पूर्त्तमुच्यते ।। १४-६५ ।।"
  },
  {
    "text": "आरामश्च विशेषेण देवद्रोण्यस्तथैव च ।।\nवापीकूपतडागानि देवतायतनानि च ।। १४-६६ ।।"
  },
  {
    "text": "पतितान्युद्धरेद्यस्तु स पूर्वफलमश्नुते ।।\nशुक्लाया आहरेन्मूत्रं कृष्णाया गोः शकृत्तथा ।। १४-६७ ।।"
  },
  {
    "text": "ताम्रायाश्च पयो ग्राह्यं श्वेतायाश्च दधि स्मृतम् ।।\nकपिलाया घृतं ग्राह्यं महापातकनाशनम् ।। १४-६८ ।।"
  },
  {
    "text": "कुशैस्तीर्थनदीतौयैः सर्वद्रव्यं पृथक् पृथक् ।।\nआहृत्य प्रणवेनैव उत्थाप्य प्रणवेन च ।। १४-६९ ।।"
  },
  {
    "text": "प्रणवेन समालोड्य प्रणवेनैव संपिबेत् ।।\nपालाशे मध्यमे पर्णे भाण्डे ताम्रमये शुभे ।। १४-७० ।।"
  },
  {
    "text": "पिबेत्पुष्करपर्णे वा मृन्मये वा कुशोदकम् ।।\nसूतके तु समुत्पन्ने द्वितीये समुपस्थिते ।। १४-७१ ।।"
  },
  {
    "text": "द्वितीये नास्ति दोषस्तु प्रथमेनैव शुध्यति ।।\nजातेन शुध्यते जातं मृतेन मृतकं तथा ।। १४-७२ ।।"
  },
  {
    "text": "गर्भसंस्त्रवणे मासे त्रीण्यहानि विनिर्दिशेत् ।। १४-७३ ।।"
  },
  {
    "text": "रात्रिभिर्मासतुल्याभिर्गर्भस्त्रावे विशुद्ध्यति ।।\nरजस्युपरते साध्वी स्नानेन स्त्री रजस्वला ।। १४-७४ ।।"
  },
  {
    "text": "स्वगोत्राद्भृश्यते नारी विवाहात्सप्तमे पदे ।।\nस्वामिगोत्रेण कर्त्तव्यास्तस्याः पिण्डोदकक्रियाः ।। १४-७५ ।।"
  },
  {
    "text": "उद्देश्यं पिण्डदाने स्यात्पिण्डे पिण्डे द्विनामतः ।।\nषण्णां देयास्त्रयः पिण्डा एवं दाता न मुह्यति ।। १४-७६ ।।"
  },
  {
    "text": "स्वेन भर्त्रा सहस्त्राब्दं माताभुक्ता सुदैवतम् ।।\nपितामह्यपि स्वेनैव स्वेनैव प्रपितामही ।। १४-७७ ।।"
  },
  {
    "text": "वर्षे तु कुर्वीत मातापित्रोस्तु सत्कृतिम् ।।\nअदैवं भोजयेच्छ्राद्धं पिण्डमेकं तु निर्वपेत् ।। १४-७८ ।।"
  },
  {
    "text": "नित्यं नैमित्तिकं काम्यं वृद्धिश्राद्धमथापरम् ।।\nपार्वणं चेति विज्ञेयं श्राद्धं प़ञ्चविधं बुधैः ।। १४-७९ ।।"
  },
  {
    "text": "ग्रहोपरागे संक्रान्तौ पर्वोत्सवमलालये ।।\nनिर्वपेत्र्रीन्नरः पिण्डानेकमेव मृतेऽहनि ।। १४-८० ।।"
  },
  {
    "text": "अनूढ न पृथक्कन्या पिण्डे गोत्रे च सूतके ।।\nपाणिग्रहणमन्त्राभ्यां स्वगोत्राद्भ्रश्यते ततः ।। १४-८१ ।।"
  },
  {
    "text": "येन येन तु वर्णेन या कान्या परिणीयते ।।\nतत्समं सूतकं याति तथापिण्डोदकेऽपि च ।। १४-८२ ।।"
  },
  {
    "text": "विवाहे चैव संवृत्ते चतुर्थेऽहनिरात्रिषु ।।\nएकत्वं सा व्रजेद्भर्तुः पिण्डे गोत्रे च सूतके ।। १४-८३ ।।"
  },
  {
    "text": "प्रथमेऽह्नि द्वितीये वा तृतीये वा चतुर्थके ।।"
  },
  {
    "text": "अस्थिसंचयनं कार्यं बन्धुभिर्हितबुद्धिभिः ।। १४-८४ ।।"
  },
  {
    "text": "चतुर्थे पञ्चमे चैव सत्पमे नवमे तथा ।।\nअस्थिसंचयनं प्रोक्तं वर्णानामनुपूर्वशः ।। १४-८५ ।।"
  },
  {
    "text": "एकादशाहे प्रेतस्य यस्य चोत्सृज्यते वृषः ।।\nमुच्यते प्रेतलोकात्स स्वर्गलोके महीयते ।। १४-८६ ।।"
  },
  {
    "text": "नाभिमात्रे जले स्थित्वा हृदयेन तु चिन्तयेत् ।।\nआगच्छन्तु मे पितरो गृह्णन्त्वेताञ्जाञ्जलीन् ।। १४-८७ ।।"
  },
  {
    "text": "हस्तौ कृत्वा तु संयुक्तौ पूरचित्वा जलेन च ।।\nगोश्रृङ्गमात्रमुद्धृत्य जलमध्ये विनिः क्षिपेत् ।। १४-८८ ।।"
  },
  {
    "text": "आकाशे च क्षिपेद्वारि वारिस्थो दक्षघिणामुखः ।।\nपितॄणां स्थानमाकाशं दक्षिणादिक् तथैव च ।। १४-८९ ।।"
  },
  {
    "text": "आपो देवगणाः प्रोक्ता आपः पितृगणास्तथा ।।\nतस्मादस्य जलं देयं पितॄणां हितमिच्छता ।। १४-९० ।।"
  },
  {
    "text": "दिवासूर्यांशुसंतत्पं रात्रौ नक्षत्रमारुतैः ।।\nमध्ययोरप्युभाभ्यां च पवित्रं सर्वदा जलम् ।। १४-९१ ।।"
  },
  {
    "text": "स्वभावयुक्तमव्यक्तममेध्येन सदा शुचिः ।।\nभाण्डस्थं धरणीस्थं वा पवित्रं सर्वदा जलम् ।। १४-९२ ।।"
  },
  {
    "text": "देवतानां पितॄणां च जलं दद्याज्जलाञ्जलीन् ।।\nअसंस्कृतप्रमीतानां स्थले दद्याद्विचक्षणः ।। १४-९३ ।।"
  },
  {
    "text": "श्राद्धे हवनकाले च दद्यादेकेन पाणिना ।।\nउभाभ्यां तर्पणे दद्यादेष धर्मो व्यवस्थितः ।। १४-९४ ।।"
  },
  {
    "text": "इति श्रीबृहन्नारदीयपुराणे पूर्वभागे प्रथमपादे धर्मशान्तिनिर्देशो नाम चतुर्दशोऽध्यायः ।। १४ ।।"
  }
]