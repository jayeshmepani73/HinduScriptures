[
  {
    "text": "सनन्दन उवाच ।।\nततः स राजा सहितो मंत्रिभिर्द्विजसत्तम ।।\nपुरः पुरोहितं कृत्वा सर्वाण्यंतः पुराणि च ।। ५९-१ ।।"
  },
  {
    "text": "शिरसा चार्ध्यमादाय गुरुपुत्रं समभ्यगात् ।।\nमहदासनमादाय सर्वरत्न--तम् ।। ५९-२ ।।"
  },
  {
    "text": "प्रददौ गुरुपुत्राय शुकाय परमोचितम् ।।\nतत्रोपविष्टं तं कार्ष्णिशास्त्रदृष्टेन कर्मणा ।। ५९-३ ।।"
  },
  {
    "text": "पाद्यं निवेद्य प्रथमं सार्ध्यं गां च न्यद्दे---।।\nस च तांमंत्रतः पूजां प्रतिगृह्य द्विजोत्तमः ।। ५९-४ ।।"
  },
  {
    "text": "पर्यपृच्छन्महातेजाराज्ञः कुशलमव्ययम् ।।\nउदारसत्त्वाभिजनो राजापि गुरुसूनवे ।। ५९-५ ।।"
  },
  {
    "text": "आवेद्य कुशलं भूमौ निषसाद तदाज्ञया ।।\nसोऽपि वैयासकिं भूयः पृष्ट्वा कुशलमव्ययम् ।।\nकिमागमनिमित्येव पर्यपृच्छद्विधानवित् ।। ५९-६ ।।"
  },
  {
    "text": "शुक उवाच ।।\nपित्राहमुक्तो भद्रं ते मोक्षधर्मार्थकोविदः ।।\nविदेहराजोह्याद्योमे जनको नाम विश्रुतः ।। ५९-७ ।।"
  },
  {
    "text": "तत्र त्वं गच्छ तूर्णं वै स ते हृदयसंशयम् ।।\nप्रवृत्तौ च निवृत्तौ च सर्वं छेत्स्यत्यसंशयम् ।। ५९-८ ।।"
  },
  {
    "text": "सोऽहं पितुर्नियोगात्त्वा मुपप्रष्टुमिहागतः ।।\nतन्मे धर्मभृतां श्रेष्ट यथावद्वक्तुमर्हसि ।। ५९-९ ।।"
  },
  {
    "text": "किं कार्यं ब्राह्मणेनेह मोक्षार्थश्च किमात्मकः ।।\nकथं च मोक्षः कर्तव्यो ज्ञानेन तपसापि वा ।। ५९-१० ।।"
  },
  {
    "text": "जनक उवाच ।।\nयत्कार्यं ब्राह्मणेनेह जन्मप्रभृति तच्छुणु ।।\nकृतोपनयनस्तात भवेद्वेदपरायणः ।। ५९-११ ।।"
  },
  {
    "text": "तपसा गुरुवृत्त्या च ब्रह्मचर्येण चान्वितः ।।\nदेवतानां पितॄणां च ह्यतृष्णश्चानसूयकः ।। ५९-१२ ।।"
  },
  {
    "text": "वेदानधीत्य नियतो दक्षिणामपवर्त्य च ।।\nअभ्यनुज्ञामनुप्राप्य समावर्तेत वै द्विजः ।। ५९-१३ ।।"
  },
  {
    "text": "समावृत्तस्तु गार्हस्थ्ये सदारो नियतो वसेत् ।।\nअनसूयुर्यथान्यायमाहिताग्निरनादृते ।। ५९-१४ ।।"
  },
  {
    "text": "उत्पाद्य पुत्रपौत्रांश्च वन्याश्रमपदे वसेत् ।।\nतानेवाग्नीन्यथान्यायं पूजयन्नतिथिप्रियः ।। ५९-१५ ।।"
  },
  {
    "text": "सर्वानग्नीन्यथान्यायमात्मन्यारोप्य धर्मवित् ।।\nनिर्द्वंद्वो वीतरागात्मा ब्रह्माश्रमपदे वसेत् ।। ५९-१६ ।।"
  },
  {
    "text": "शुक उवाच ।।\nउत्पन्ने ज्ञानविज्ञाने प्रत्यक्षे हृदि शश्वते ।।\nन विना गुरुसंवासाज्ज्ञानस्याधिगमः स्मृतः ।। ५९-१७ ।।"
  },
  {
    "text": "किमवश्यं तु वस्तव्यमाश्रमेषु न वा नृप ।।\nएतद्भवंतं पृच्छामि तद्भवान्वक्तुमर्हति ।। ५९-१८ ।।"
  },
  {
    "text": "जनक उवाच ।।\nन विना ज्ञानविज्ञाने मोक्षस्याधिगमो भवेत् ।.\nन विना गुरुसंबधाज्ज्ञानस्याधिगमस्तथा ।। ५९-१९ ।।"
  },
  {
    "text": "आचार्यः प्लाविता तस्य ज्ञानं प्लव इहोच्यते ।।\nविज्ञाय कृतकृत्यस्तु तीर्णस्तत्रोभयं त्यजेत् ।। ५९-२० ।।"
  },
  {
    "text": "अनुच्छेदाय लोकानामनुच्छेदाय कर्मणाम् ।।\nकृत्वा शुभाशुभं कर्म मोक्षो नामेह लभ्यते ।। ५९-२१ ।।"
  },
  {
    "text": "भावितैः कारणैश्चार्यं बहुसंसारयोनिषु ।।\nआसादयति शुद्धात्मा मोक्षं हि प्रथमाश्रमे ।। ५९-२२ ।।"
  },
  {
    "text": "तमासाद्य तु मुक्तस्य दृष्टार्थस्य विपश्चितः ।।\nत्रिधाश्रमेषु कोन्वर्थो भवेत्परमभीप्सतः ।। ५९-२३ ।।"
  },
  {
    "text": "राजसांस्तामसांश्चैव नित्यं दोषान्विसर्जयेत ।।\nसात्त्विकं मार्गमास्थाय पश्येदात्मानमात्मना ।। ५९-२४ ।।"
  },
  {
    "text": "सर्वभूतेषु चात्मानं सर्वभूतानि चात्मनि ।।\nसंपश्यन्नैव लिप्येत जले वारिचरगो यथा ।। ५९-२५ ।।"
  },
  {
    "text": "पक्षीवत्पवनाद्वर्ध्वममुत्रानुंत्यश्नुते ।।\nविहाय देहं निर्मुक्तो निर्द्वंद्वः शुभसंगतः ।। ५९-२६ ।।"
  },
  {
    "text": "अत्र गाथाः पुरा गीताः श्रृणु राज्ञा ययातिना ।।\nधार्यते या द्विजैस्तात मोक्षशास्त्रविशारदैः ।। ५९-२७ ।।"
  },
  {
    "text": "ज्योतिश्चात्मनि नान्यत्र रत्नं तत्रैव चैव तत् ।।\nस्वयं च शक्यं तद्द्रष्टुं सुसमाहितर्चतसा ।। ५९-२८ ।।"
  },
  {
    "text": "न बिभेति परो यस्मान्न बिभेति पराच्च यः ।।\nयश्च नेच्छति न द्वेष्टि ब्रह्म संपद्यते स तु ।। ५९-२९ ।।"
  },
  {
    "text": "यदा भावं न कुरुते सर्वभूतेषु पापकम् ।।\nपूर्वैराचरितो धर्मश्चतुराश्रमसंज्ञकः ।। ५९-३० ।।"
  },
  {
    "text": "अनेन क्रमयोगेन बहुजातिसुकर्मणाम् ।।\nकर्मणा मनसा वाचा ब्रह्म संपद्यते तदा ।। ५९-३१ ।।"
  },
  {
    "text": "संयोज्य तपसात्मानमीर्ष्यामुत्सृज्य मोहिनीम् ।।\nत्यक्त्वा कामं च लोभं च ततो ब्रह्मत्वमश्नुते ।। ५९-३२ ।।"
  },
  {
    "text": "यदा श्राव्ये च दृश्ये च सर्वभूतेषु चाव्ययम् ।।\nसमो भवति निर्द्वुद्वो ब्रह्म संपद्यते तदा ।। ५९-३३ ।।"
  },
  {
    "text": "यदा स्तुति च र्निदां च समत्वेन च पश्यति ।।\nकांचनं चाऽयसं चैव सुखदुःखे तथैव च ।। ५९-३४ ।।"
  },
  {
    "text": "शीतमुष्णं तथैवार्थमनंर्थं प्रियमप्रियम् ।।\nजीवितं मरणं चैव ब्रह्म संपद्यते तदा ।। ५९-३५ ।।"
  },
  {
    "text": "प्रसार्येह यथांगानि कूर्मः संहरते पुनः ।।\nतर्थेद्रियाणि मनसा संयंतव्यानि भिक्षुणा ।। ५९-३६ ।।"
  },
  {
    "text": "तमः परिगतं वेश्य यथा दीपेन दृश्यते ।।\nतथा बुद्धिप्रदीपेन शक्य आत्मा निरीक्षितुम् ।। ५९-३७ ।।"
  },
  {
    "text": "एतत्सर्वं प्रपश्यामि त्वयि बुद्धिमतांवर ।।\nयञ्चान्यदपि वेत्तव्यं तत्त्वतो वेत्ति तद्भवान् ।। ५९-३८ ।।"
  },
  {
    "text": "ब्रह्मर्षे विदितश्वासि विषयांतमुपागतः ।।\nगुरोश्चैव प्रसादेन तव चैवोपशिक्षया ।। ५९-३९ ।।"
  },
  {
    "text": "तस्य चैव प्रसादेन प्रादुर्भूतं महामुनेः ।।\nज्ञानं दिव्यं समादीप्तं तेनासि विदितो विदितो मम ।। ५९-४० ।।"
  },
  {
    "text": "अर्धिकं तव विज्ञानमधि कावगतिस्तव ।।\nअधिकं च तवैश्वर्यं तञ्च त्वं नावबुध्यसे ।। ५९-४१ ।।"
  },
  {
    "text": "बाल्याद्वा संशयाद्वापि भयाद्वापि विमेषजात् ।।\nउत्पन्ने चापि विज्ञा ने नाधिगच्छंति तांगतिम् ।। ५९-४२ ।।"
  },
  {
    "text": "व्यवसायेन शुद्धेन मद्विधैश्छिन्नसंशयाः ।।\nविमुच्य हृदयग्रंथीनार्तिमासादयंति ताम् ।। ५९-४३ ।।"
  },
  {
    "text": "मवांश्चोत्पन्नविज्ञानः स्थिरबगुद्धिरलोलुपः ।।\nव्यवसायादृते ब्रह्यन्नासादयति तत्पदम् ।। ५९-४४ ।।"
  },
  {
    "text": "नास्ति ते सुखदुःखेषु विशेषो नास्ति वस्तुषु ।।\nनौत्सुक्यं नृत्यगीतेषु न राग उपजायते ।। ५९-४५ ।।"
  },
  {
    "text": "न बंधुषु निबंधस्ते न भयेष्वस्ति ते भयम् ।।\nपश्यामित्वां महाभाग तुल्यनिंदात्मसंस्तुतिम् ।। ५९-४६ ।।"
  },
  {
    "text": "अहं च त्वानुपश्यामि ये चान्येऽपि मनीषिणः ।।\nआस्थितं परमं मार्गे अक्षयं चाप्यनामयम् ।। ५९-४७ ।।"
  },
  {
    "text": "यत्फलं ब्राह्मणस्येह मोक्षार्थश्चापदात्मकः ।।\nतस्मिन्वै वर्तसे विप्रकिमन्यत्परिपृच्छसि ।। ५९-४८ ।।"
  },
  {
    "text": "सनंदन उवाच ।।\nएतच्छ्रुत्वा तु वचनं कतात्मा कृतनिश्चयः ।।\nआत्मनात्मानमास्थाय दृष्ट्वा चात्मानमात्मना ।। ५९-४९ ।।"
  },
  {
    "text": "कृतकार्यः सुखी शांतस्तूष्णीं प्रायादुदङ्मुखः ।।\nशैशिरं गिरिमासाद्य पाराशर्यं ददर्श च ।। ५९-५० ।।"
  },
  {
    "text": "शिष्यानध्यापयंतं च पैलादीन्वेदसंहिताः ।।\nआरर्णेयो विशुद्धात्मा दिवाकरसमप्रभः ।। ५९-५१ ।।"
  },
  {
    "text": "पितुर्जग्राह पादौ चज सादरं हृष्टमानसः ।।\nततो निवेदयामास पितुः सर्वमुदारधीः ।। ५९-५२ ।।"
  },
  {
    "text": "शुको जनकराजेन संवादं मोक्षसाधनम् ।।\nतच्छ्रत्वा वेदकर्तासौ प्रहृष्टेनांतरात्मना ।। ५९-५३ ।।"
  },
  {
    "text": "समालिंग्य सुतं व्यासः स्वपार्श्वस्थं चकार च ।। ५९-५४ ।।\nततः पैलादयो विप्रा वेदान् व्यासादधीत्य च ।।"
  },
  {
    "text": "शैलश्रृंगाद्भुवं प्राप्ता याजनाध्यापने रताः ।। ५९-५५ ।।"
  },
  {
    "text": "इति श्रीबृहन्नारदीयपुराणे पूर्वभागे बृहदुपाख्याने एकोनषष्टितमोऽध्यायः ।।"
  }
]