[
  {
    "text": "<sup class=\"reference\" id=\"cite_ref-1\"><a href=\"#cite_note-1\">[१]</a></sup>श्रीमहादेव उवाच।\nअतः परं प्रवक्ष्यामि नवमाध्यायमादरात् ।\nसंशृणुष्व स्थिरीभूय तुहिनाचल कन्यके १।\nअस्ति <sup class=\"reference\" id=\"cite_ref-2\"><a href=\"#cite_note-2\">[२]</a></sup>माहिष्मतीनाम नगरी नर्मदातटे ।\nतत्रासीन्माधवो नाम द्विजन्मा स शिवो द्विजः २।\nवेदवेदांगतत्वज्ञः कालेकालेऽतिथिप्रियः ।\nअर्जयित्वा बहुधनं विद्ययैव विशुद्धधीः ३।\nमहांतमध्वरं कर्तुं समारेभे कदाचन ।\nआलंभनार्थमानीतश्छागः पूजितविग्रहः ४।\nवाचमूचे हसन्नुच्चैर्जगद्विस्मयकारकः ।\nकिमेतैर्बहुभिर्यागैर्विधिवद्विहितैरपि ५।\nविनश्वरफलैर्जन्म जरामरणहेतुभिः ।\nएतावत्यपि मे विप्र दशेयं दृश्यतामिति ६।\nछागस्यैवं वचोतीव कुतूहलपरं जनाः ।\nनिशम्य विस्मयं याताः कृतमंडपवासिनः ७।\nततो बद्धांजलिपुटो द्विजातिस्तिमितेक्षणः ।\nप्रणम्य श्रद्दधानस्तमपृच्छच्छागमादरात् ८।\nद्विज उवाच।\nकिं जातीयः किमात्मा त्वं किं वृत्तमिति मे वद ।\nकेन वा कर्मणा वासीच्छागत्वमिति कारणम् ९।\nछाग उवाच।\nआसं पुरा द्विजातीनामन्वये चातिनिर्मले ।\nआहर्ता क्रतुसंघानां वेदविद्याविशारदः १०।\nएकदा मम गेहिन्या पुत्ररोगप्रशांतये ।\nछागः प्रयाचितो मत्तः चंडिकाभक्तिनम्रया ११।\nततो निहन्यमानस्य चंडिकामंडपस्थले ।\nछागस्य जननी मां तु शशाप ब्रह्मवादिनी १२।\nअशास्त्रीयाध्वना पाप मत्सुतं यज्जिघांससि ।\nद्विजात्यधमतेन त्वमजा योनिमवाप्स्यसि १३।\nततोऽहं प्रेत्यकालेन छागोऽभूवं द्विजोत्तम ।\nनिस्तीर्य चानेकविधा योनिसंतापयातनाः १४।\nविप्र उवाच।\nजातिस्मरत्वमप्यस्ति पशुयोनिमुपेयुषः ।\nत्वदीयजन्मशुश्रूषा कुतूहलरसोन्मुखम् १५।\nछाग उवाच।\nमनः सर्वान्द्विजानेतानपि तत्कथयाखिलम् ।\nकदाचिन्मर्कटो भूवमाहितुंडिकशिक्षया १६।\nक्रीडद्भिर्वीक्षितो डिंभैर्नृत्यन्प्रतिगृहांगणे ।\nउदारानात्मनो दारान्विलोक्य तनयानपि १७।\nक्रियापराङ्मुखो जातस्त्यक्तनर्तनसंभ्रमः ।\nततो वर्तुलदंडैश्च दुःसहैराहितुंडिकः १८।\nमामुच्चैस्ताडयांचक्रे रुषा लोहितलोचनः ।\nततोऽहं मूर्च्छितोऽभूवं क्षरत्क्षतजसंततिः १९।\nआजिघ्रन्नन्नमुदकमगमं कालधर्मताम् ।\nततोऽहमासीच्छुनकः परिभ्राम्यन्गृहे गृहे २०।\nकुक्षिं भरिरहं मार्गे त्यक्तोच्छिष्टान्नभक्षकः ।\nकदाचिदाविशं स्वांतरात्मवेश्ममहानसम् २१।\nबुभुक्षितो भक्षयितुं स्थाली स्थापितमोदनम् ।\nजिघ्रन्भूमितलं पश्यन्दिशो दश शनैर्भयात् २२।\nशंकमानो जनरवात्पार्श्वे च विलिहन्निव ।\nततः कदाचिदागत्य वीक्षितस्तनुजैर्निजैः २३।\nजायया च जरत्याहं ताडितो लकुटादिभिः ।\nततो भग्नकटिर्यातो बहुशोणितमुद्वहन् २४।\nनिर्जगाम बहिर्गेहात्कथंचिन्मूर्च्छयाकुलः ।\nअंगेषु पूतिगंधेषु क्रिमिगर्भेषु कालतः २५।\nततः कदश्वतां प्राप्तः शौंडिकस्य च वेश्मनि ।\nअश्वोभवमहं विद्वन्मृतः कालक्रमादिह २६।\nकदाचिच्चत्वरे तेन समानीतो जनाकुले ।\nविक्रयाय जरालीढ पतयालुरदावलि २७।\nजायया द्वारकायात्रां कर्तुमुद्यतयासकृत् ।\nमौल्येनाल्पीयसा क्रेतुं तुरंगं चेष्टमानया २८।\nजगृहेहं तया दाम्ना अल्पेन वसुना जरन् ।\nगंतुं चारभतद्वित्रैः पुत्रैरारुह्य मां समम् २९।\nशनैः शनै सरस्तीरे मग्नोऽहं गाढकर्दमे ।\nतत्राहं कुटिलग्रीवश्चापतन्कर्दमान्तरे ३०।\nताड्यमानो मुहुः पुत्रैः लकुटोपलपाणिभिः ।\nउत्थाप्यमानो बहुधा प्राणान्मोचितवानहम् ३१।\nततो निश्चित्य मां तत्र मृतं भग्नोद्यमाः सुताः ।\nआक्रुश्य मातरं दीनां प्रावृत्य निर्ययुर्गृहम् ३२।\nततः संप्रेत्य बहुना कालेन छागतां गतः ।\nनिस्तीर्णानेकहीनोच्च योनिसंतापयातनः ३३।\nद्विज उवाच।\nकिमनेन महाछाग दुःखजातेन नित्यशः ।\nयथावदंजसा मह्यं सुखमात्यंतिकं भवेत् ३४।\nछाग उवाच।\nआश्चर्यं कथयिष्यामि पुनरन्यदपि द्विज ।\nस्वस्थमापृच्छमानस्य तवास्ति यदि कौतुकम् ३५।\nअस्ति नाम्ना <sup class=\"reference\" id=\"cite_ref-3\"><a href=\"#cite_note-3\">[३]</a></sup>कुरुक्षेत्रं नगरं मोक्षदायकम् ।\nसूर्यवंशोऽभवत्तत्र चंद्रशर्मा महीपतिः ३६।\nसूर्योपरागसमये श्रद्धया परयान्वितः ।\nदानं स कालपुरुषं<sup class=\"reference\" id=\"cite_ref-4\"><a href=\"#cite_note-4\">[४]</a></sup> दातुं समुपचक्रमे ३७।\nसमाहूय द्विजन्मानं वेदवेदांगपारगम् ।\nस्नातुं पुण्योदकैः पुण्यैर्ययौ सार्द्धं पुरोधसा ३८।\nअथोच्चैः कालपुरुषो वाचमूचे हसन्निव ।\nअन्येनैव प्रगृह्णंति क्षेत्रे चाण्वपि किंचन ३९।\nसूर्योपरागसमये कुरुक्षेत्राभिधे स्थले ।\nदानं च कालपुरुषं जिघृक्षसि कथं द्विज ४०।\nज्ञात्वापि निश्चितं सर्वमेतत्पातककारकम् ।\nप्रवर्तसे कथं कर्तुं धनलोभान्धया धिया ४१।\nइत्थमाकर्ण्य तद्वाक्यं जगद्विस्मयकारकम् ।\nकिमनेन महादानभयेनेत्यवदद्द्विजः ४२।\nएवंविध महादान पातकागाधवारिधिम् ।\nजानामि तरितुं सम्यगुपायमहमेव हि ४३।\nततः स्नात्वा महीपालः परिधाय च वाससी ।\nशुचिः प्रसन्नहृदयः सितमाल्यानुलेपनः ४४।\nअवलंब्य करांभोजं पार्श्ववर्तिपुरोधसः ।\nसमाययौ सेव्यमानः स तत्कालोचितैर्जनैः ४५।\nसमागत्य च भूपालः संप्रादात्कालपूरुषम् ।\nयथोचितेन विधिना तस्मै भक्त्या द्विजन्मने ४६।\nनिर्भिद्य कालपुरुषहृदयं निर्दयोदयः ।\nपापात्मा निर्ययौ कश्चिच्चांडालो रक्तलोचनः ४७।\nकिंच प्रापितकालस्य परनिंदारसोत्सवे ।\nनिंदा चांडालिका देहपार्श्वमागाद्द्विजन्मनः ४८।\nएतच्चांडालयुगलं निर्गत्यारुणलोचनम् ।\nततः संचरितं चक्रे प्रसह्यांगे द्विजन्मनः ४९।\nगीतानां नवमाध्यायं जपन्नेव हृदिस्थितः ।\nकंपमानं द्विजं किंचित्तूष्णीं पश्यति भूपतौ 6.183.५०।\nअंतर्निद्राणगोविंदं कंपमानमिवांबुधिम् ।\nमरुदांदोलनैर्विद्वान्द्विजन्मा पापसंश्रयम् ५१।\nततो गीताक्षरोद्भूतैर्वैष्णवैः परिपीडितम् ।\nपलायमानं चांडालयुगलं निष्फलोद्यमम् ५२।\nतन्निश्चक्राम वेगेन द्विजातेः पार्श्ववर्ति यत् ।\nशरीरे वर्त्तमानं च परनिंदारसोत्सवे ५३।\nइत्थं कलितवृत्तांतः प्रत्यक्षं क्षितिवल्लभः ।\nपर्यपृच्छद्द्विजन्मानं विस्मयस्मेरलोचनः ५४।\nकथमापदियं घोरा निस्तीर्णा महती त्वया ।\nकं मंत्रं जपता विप्र कं वासं स्मरतासुरम् ५५।\nकः पुमान्का च सा योषित्कथमेतावुपस्थितौ ।\nकथं च शांतिमापन्नावित्युदीरय मे द्विज ५६।\nद्विज उवाच।\nचांडालमूर्तिमासाद्य मूर्तिकिल्बिषमुल्बणम् ।\nयोषिन्मूर्त्तिमयीं निंदाद्वयमेतदवैम्यहम् ५७।\nगीताया नवमाध्यायमंत्रमाला मया स्मृता ।\nतन्माहात्म्यमिदं सर्वं त्वमवेहि महीपते ५८।\nगीताया नवमाध्यायं जपामि प्रत्यहं नृप ।\nनिस्तीर्णाश्चापदस्तेन कुप्रतिग्रहसंभवाः ५९।\nअभ्यस्य नवामाध्यायं राजा तस्माद्द्विजन्मनः ।\nतावुभावपि लेभाते परां निर्वृतिमुत्तमाम् ६०।\nइति श्रीपाद्मे महापुराणे पंचपंचाशत्सहस्रसंहितायामुत्तरखंडे गीतामाहात्म्ये त्र्यशीत्यधिकशततमोऽध्यायः १८३।"
  }
]