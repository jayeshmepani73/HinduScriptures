[
  {
    "text": "महादेव उवाच।\nतीर्थानां प्रवरं तीर्थं महापातकनाशनम् ।\nगोतीर्थमिति विख्यातं काश्यपह्रदसमीपतः १।\nयानि कानि च पापानि ब्रह्महत्या समानि च ।\nगोतीर्थे तु ततः स्नात्वा नश्यंते नात्र संशयः २।\nगावः कृष्णां तनुं प्राप्य पूर्वपातकयोगतः ।\nयत्र तीर्थे ततः स्नात्वा शुक्लत्वं पुनरागताः ३।\nतत्र तीर्थे नरः स्नात्त्वा दत्वा गोभ्यो गवाह्निकम् ।\nगोमातॄणां प्रसादेन मातॄणामनृणी भवेत् ४।\nगोतीर्थे तु नरो गत्वा स्नात्वा गां तु पयस्विनीम् ।\nददाति विप्रमुख्येभ्यः स याति ब्रह्मणः पदम् ५।"
  }
]