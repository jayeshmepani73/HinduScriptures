[
  {
    "text": "॥ ब्रह्मोवाच ॥ ॥\nइष्टवस्तुप्रदो विष्णुर्लोकश्चेष्टरुचिः सदा ॥\nतस्मात्सर्वप्रयत्नेन चातुमास्ये त्यजेच्च तत् ॥ १ ॥\nनारायणस्य प्रीत्यर्थं तदेवाक्षय्यमाप्यते ॥\nमर्त्यस्त्यजति श्रद्धावान्सोऽनंतफलभाग्भवेत् ॥ २ ॥\nकांस्यभाजनसंत्यागाज्जायते भूपतिर्भुवि ॥\nपालाशपत्रे भुञ्जानो ब्रह्मभूयस्त्वमश्नुते ॥ ३ ॥\nताम्रपात्रे न भुञ्जीत कदाचिद्वा गृही नरः ॥\nचातुर्मास्ये विशेषेण ताम्रपात्रं विवर्जयेत् ॥ ४ ॥\nअर्कपत्रेषु भुञ्जानोऽनुपमं लभते फलम् ॥\nवटपत्रेषु भोक्तव्यं चातुर्मास्ये विशेषतः ॥ ५ ॥\nअश्वत्थपत्रसंभोगः कार्यो बुधजनैः सदा ॥\nएकान्नभोजी राजा स्यात्सकलं भूमिमण्डले ॥ ६ ॥\nतथा च लवणत्यागात्सुभगो जायते नरः ॥\nगोधूमान्नपरित्यागाज्जायते जनवलभः ॥ ७ ॥\nअशाकभोजी दीर्घायुश्चातुर्मास्येऽभिजायते ॥\nरसत्यागान्महाप्राणी मधुत्यागात्सुलोचनः ॥ ८ ॥\nमुद्गत्यागाद्रिपुमृती राजमाषाद्धनाढ्यता ॥\nअश्वाप्तिस्तंडुलत्यागाच्चातुर्मास्येऽभिजायते ॥ ९ ॥\nफलत्यागाद्बहुसुतस्तैलत्यागात्सुरूपिता ॥\nज्ञानी तुवरिसंत्यागाद्बलं वीर्यं सदैव हि ॥ ६.२३६.१० ॥\nमार्गमांसपरित्यागान्नरकं न च पश्यति ॥\nशौकरस्य पीरत्यागाद्ब्रह्मवासमवाप्नुयात् ॥ ११ ॥\nज्ञानं लावकसन्त्यागादाज्यत्यागे महत्सुखम् ॥\nआसवं सम्परित्यज्य मुक्तिस्तस्य न दुर्लभा ॥ १२ ॥\nसबलः कनकत्यागाद्रूप्यत्यागेन मानुषः ॥ ६९॥\nदधिदुग्धपरित्यागी गोलोके सुख भाग्भवेत् ॥ १३\nब्रह्मा पायससंत्यागात्क्षिप्रात्यागान्महेश्वरः ॥\nकन्दर्पोऽपूपसंत्यागान्मोदकत्याजकः सुखी ॥ १४ ॥\nगृहाश्रमपरित्यागी बाह्या श्रमनिषेवकः ॥\nचातुर्मास्यं हरिप्रीत्यै न मातुर्जठरे शिशुः ॥ १५ ॥\nनृपो मरीचसंत्यागाच्छुण्ठीत्यागेन सत्कविः ॥\nशर्करायाः परित्यागाज्जायते राजपूजितः ॥ १६ ॥\nगुडत्यागान्महाभूतिस्तथा दाडिमवर्जनात् ॥\nरक्तवस्त्रपरित्यागाज्जायते जनवल्लभः ॥ १७ ॥\nपट्टकूलपरित्यागादक्षय्यं स्वर्ग माप्नुयात् ॥\nमाषान्नचणकान्नस्य त्यागान्नैव पुनर्भवः ॥ १८ ॥\nकृष्णवस्त्रं सदा त्याज्यं चातुर्मास्ये विशेषतः ॥\nसूर्यसंदर्शनाच्छुद्धिर्नीलवस्त्रस्य दर्शनात् ॥ १९ ॥\nचंदनस्य परित्यागाद्गांधर्वं लोकमश्नुते ॥\nकर्पूरस्य परित्यागाद्यावज्जीवं महाधनी ॥ ६.२३६.२० ॥\nकुसुम्भस्य परित्यागान्नैव पश्येद्यमाल यम् ॥\nकेशरस्य परित्यागान्मनुष्यो राजवल्लभः ॥ २१ ॥\nयक्षकर्दमसंत्यागाद्ब्रह्मलोके महीयते ॥\nज्ञानी पुष्पपरित्यागाच्छय्यात्यागे महत्सु खम्॥ २२ ॥\nभार्यावियोगं नाप्नोति चातुर्मास्ये न संशयः ॥\nअलीकवादसंत्यागान्मोक्षद्वारमपावृतम् ॥ २३ ॥\nपरमर्मप्रकाशश्च सद्यःपापसमा गमः ॥\nचातुर्मास्ये हरौ सुप्ते परनिन्दां विवर्जयेत् ॥ २४ ॥\nपरनिन्दा महापापं परनिन्दा महाभयम् ॥\nपरनिन्दा महद्दुःखं न तस्यां पातकं परम् ॥ २५ ॥\nकेवलं निन्दने चैव तत्पापं लभते गुरु ॥\nयथा शृण्वान एव स्यात्पातकी न ततः परः ॥ २६ ॥\nकेशसंस्कारसंत्यागात्तापत्रयविवर्जितः ॥\nनखरोमधरो यस्तु हरौ सुप्ते विशेषतः ॥ २७ ॥\nदिवसेदिवसे तस्य गंगास्नानफलं भवेत् ॥ २५ ॥\nसर्वोपायैर्विष्णुरेव प्रसाद्यो योगिध्येयः प्रवरैः सर्ववर्णेः ॥\nविष्णोर्नाम्ना मुच्यते घोरबन्धाच्चातुर्मास्ये स्मर्यतेऽसौ विशेषात् ॥ २९ ॥\nइति श्रीस्कांदे महापुराण एकाशीतिसाहस्र्यां संहिता यां षष्ठे नागरखण्डे हाटकेश्वरक्षेत्रमाहात्म्ये शेषशाय्युपाख्याने चातुर्मास्यमाहात्म्ये ब्रह्मनारदसंवाद इष्टवस्तुपरित्यागमहिमवर्णनंनाम षट्त्रिंशदुत्तरद्वि शततमोऽध्यायः ॥ २३६ ॥"
  }
]