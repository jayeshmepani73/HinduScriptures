[
  {
    "text": "सनत्कुमार उवाच\nतेभिनिर्गत्य वेगेन दंशिता दैत्यदानवाः ।\nवराहं प्रति संजग्मुर्मृगाः सिंहमिवातुराः१ ।।१।।\nते वराहदृशा तेन नीयमानासुरेश्वराः ।\nआभान्ति व्यास सन्नद्धाः प्रोक्षिताः पशवो यथा ।।२।।\nतान्निहत्य कृतान्तेन मृत्युना चावपाशितान् ।\nनिनाय स तदा दैत्यान् पशूनिव यथा नरः ।।३ ।।\nगत्वा ते योजनान्यष्टौ उत्तीर्णं सागराम्भसः ।\nवराहं ददृशुः सर्वे सिंहं क्षुद्रमृगा इव ।।४।।\nते मुहूर्तं निरीक्ष्यैव परिबभ्रुस्समन्ततः ।\nविस्फारयन्तश्चापानि संक्रुद्धा दैत्यदानवाः ।।५।।\nतानापतत४ एवाथ निरीक्ष्य स समन्ततः ।\nवराहेन्द्रस्तदा दैत्यान् प्राहेदं सुमहाबलः ।।६।।"
  },
  {
    "text": "५३... भिनिर्गताः - ख. । ५४ हेमचित्रा - ख. । ५५ असुरागमो - घ. ।"
  },
  {
    "text": "१ सिंहानिवातुराः - ख. । २... भ्याससंबद्धाः - ख. । ३ बभ्रमुश्च समन्ततः (?) । ४ तानापतन्त - ख. ।"
  },
  {
    "text": "545\nवराह उवाच\nकिं मा यूयं दितेः पुत्रा अभिद्रवथ५ सर्वशः ।\nदूषयामि न वः किञ्चिदसुहृन्न च वो ह्यहम् ।।७।।\nअथैवंवादिनं दैत्या वराहं तं सुविस्मिताः ।\nपप्रच्छुः परिवार्यैव सर्वे दितिसुतास्तदा ।।८ ।\nकस्त्वं वराहरूपीह तीर्त्वा सागरमूर्जिम् ।\nइहागतः किमर्थं वा क्व वा गन्तव्यमित्युत ।।९।।\nतेषान्तद्वचनं श्रुत्वा वराहोसौ महामनाः ।\nउवाच दानवान्सर्वान् तदा जलदनिस्वनः ।।8.101.१ ० ।।\nवराहोहं यथा दैत्यास्तादृग्रूपं च पश्यत८ ।\nप्रचारार्थमिमं९ देशमागतोस्मि१० न संशयः ।।१ १।।\nहृतभार्योहमन्येन विमना दैत्यपुङ्गवाः ।\nपर्यटँस्तस्य दुष्टस्य चिन्तयामि परिग्रहम् ।।१ २।।\nदानवा ऊचुः\nनायं प्रचारो युष्माकं दैत्यानामयमालयः ।\nअनादृत्य कथं दैत्यानिमं देशमुपागतः ।।१३।।\nवयं त्वाद्य वधिष्यामः सर्वे मृगकुलाधम ।\nहत्वा च त्वां हि नेष्यामः११ सर्वे दैत्येश्वरं प्रति ।।१४।।\nततस्ते दानवास्सर्वे तमायुधवरैर्भृशम् ।\nनिजघ्नुः पर्वतं यद्वत् मेघा वृष्ट्या समुद्धताः१२ ।।१५।।\nबलवान्सोपि देवात्मा१३ वराहः सुमहाबलः ।\nवध्यमानोपि तान्दैत्यानिदं वचनमब्रवीत् ।।१६।।\nनह्यत्र भवतां किञ्चिदल्पमप्यसुरोत्तमाः ।\nअपराधं चकाराहं न करिष्ये करोमि वा ।।१७।।"
  },
  {
    "text": "५ अभिद्रवत - ख. । ६ वाराह - ख । ७ तस्य तद्वचनं - घ । ८ पश्यथ (?) । ९ मिदं - ख. । १० ... म ( ा ) यातोस्मि - घ । ११ ते नयिष्याम. - ख. । १२ समुन्नताः - ख. । १३ अनाह (दृ?) त्व बलं सोपि - घ ।"
  },
  {
    "text": "546\nकिमर्थं मा शितैः शस्त्रैर्घ्नत (?) सर्वे यथा परम् ।\nन हि वो१४ वैरमस्तीह न च कार्यं मया हि वः ।।१८।।\nअथ मांसेन कृत्यं वस्ततो मां१५ घ्नत दानवाः ।\nयथा प्राणं शितैः शस्त्रैर्युष्मत्तो न च मे भयम् ।।१९।।\nएतौ करौ प्रसार्याहं संस्थितो दितिनन्दनाः ।\nयदा भवन्तः स्थास्यन्ति तदा हन्तास्मि वस्सकृत् ।।8.101.२०।।\nअद्य वेत्स्यथ१६ दैतेया मृगाणामिह१७ यद्बलम् ।\nमत्ता यूयं सुरान् जित्वा तं मदं नाशयामि वः ।।२१ ।।\nसनत्कुमार उवाच\nततः स भगवान् व्यास शक्रध्वजनिभौ करौ१८ ।\nप्रसार्य तस्थावुद्यंचौ१९ भगवानिव शंकरः२० ।।२२।।\nतेपि तद्वचनं श्रुत्वा दानवाः क्रोधमूर्छिताः ।\nनिजघ्नुर्भृशमायस्ता नानाशस्त्रास्त्रपाणयः ।।२३ ।।\nमेघैरिव महावायुर्गरुत्मान् भुजगैरिव ।\nमृगैरिव यथा व्याघ्रः शशैरिव यथा हरिः ।।२४।।\nहविषेवानलो दीप्तो गजो गोमायुभिर्यथा ।\nतथा स भगवान् व्यास वराहो नन्दिवर्द्धनः । ।२५।।\nतैरर्द्यमानोगणयन्२१ तस्थावचलसन्निभः ।\nस यदा तैः शरैश्चैव गदामुशलपट्टिशैः२२ ।।२६।।\nभिन्दिपालैर्भुशुण्डीभिः करवालैरयोमुखैः ।\nएतैश्चान्यैश्च बहुभिर्वध्यमानो मृगेश्वरः ।\nअदृश्यो विबभौ सर्वे तदा ते हर्षिता भृशम् ।।२७।।\nसनत्कुमार उवाच\nतेषां निनदतां व्यास वराहो नन्दिवर्धनः ।\nशस्त्रकूटाद विनिष्क्रम्य शिरांसि समपोथयत् । । २८ । ।\n---\n१४ हितो - ख. । १५ मा - ख. । १६ वेत्स्यत - ख. । १७ मृगाणामिव - ख. । १८ शुभौ - ख, च तौ - घ. । १९... वुद्यन्वै - घ, वूर्ध्वं वै (?) । २०... भास्करः - घ. । २१ अर्द्यमानो न गणयन् - घ. । २२ पट्टशैः - ख ।"
  },
  {
    "text": "547\nकराभ्यां चरणाभ्याञ्च दंष्ट्राभिश्च व्यदारयत्२३ ।\nतन्मुक्तैरायुधैश्चैव चिच्छेदान्यान् ररास च२४ ।।२४ ।\nते सर्वे करचरणैर्विमुक्तशस्त्रैर्दंष्ट्राभिर्मखमुखदारितास्तथैव२५ ।\nसंक्षीणा बहुभिरिवोपभुज्यमाना द्रव्याणामिव२६ निचयाः सदा महान्तः\nइति स्कन्दपुराणे किङ्करयुद्धे एकोत्तरशततमोध्यायः"
  },
  {
    "text": "सनत्कुमार उवाच\nअथ तान्निहतान् सर्वान् वराहेणाभिवीक्ष्य तु ।\nएकः कृच्छ्राद्विनिर्मुक्तो ह्यश्मकं१ पुरमाविशत् ।। १ ।।\nस गत्वा तत्सभाद्वारमिदं२ वचनमब्रवीत् ।\nमुक्तकेशो रजोध्वस्तो रुधिरेणाभि३संप्लुतः । ।२।।\nनिवेदयत भो दैत्या४ दानवेन्द्राय धीमते ।\nद्वाःस्थो न्यवेदयद्राज्ञे प्रेरितः सोद्यतायुधः५ ।।३ ।।\nये ते गता मृगेन्द्रं तं द्रष्टुं ह्यसुरसत्तमाः ।\nते हतास्तेन विक्रम्य सर्व एव दितेः सुताः ।।४।।\nमा गाः प्रमादं दैत्येन्द्र मावमँस्था मृगेश्वरम् ।\nमा च कालं प्रतीक्षध्वं७ मृगं तं मा विजानत८ ।\nमहानसौ न सन्देहो जेतुं शक्यो न दानवैः ।।५। ।\nसनत्कुमार उवाच\nतस्य तद्वचनं श्रुत्वा हिरण्याक्षो महासुरः ।\nस्वयमेवाभिसंक्रुद्ध उत्पपात तदासनात्९ ।।६ ।।\nसेन्द्रकेतुरिवोत्तस्थौ पयोद इव चोन्नदन् ।\nभृकुटीदूषितमुखः सधूमोग्निरिव ज्वलन्१० ।।७।।\n..."
  },
  {
    "text": "२३ विदारयत् - ख., विदारयन् (?) । २४ महासुरान् - घ. । २५. .. मुखरादिभिस्तथैव ख २६... मति - ख. ।"
  },
  {
    "text": "१ विनिर्मुक्तः कथंचित् - घ. । २ तत्सभाद्वारि इदं - ख. । ३ रुधिरेणापि - ख. । ४ निवेदयति तान्दैत्यो - ख. ५ पद्यार्धमिदं प्रक्षिप्तमिव घ पुस्तके पठितम् । ६ मा प्रमादमगा - ख, । ७ प्रतीक्षष्व (?) ८ मा विजानीहि तं मृगं (?), मा विजानत.. - ख. । ९ सदासनात् - ख, । १०. माग्निरिवोज्वलन् - ख"
  },
  {
    "text": "548\nअथोत्थितं११ ततो१२ दैत्या१३ विप्रचित्तिश्च दानवः ।\nप्रणम्योचुस्तदा दैत्यमिदं१४ श्लक्ष्णपदाक्षरम् । ।८।।\nत्वं राजा सर्वदैत्यानां भूतानां च जयावहः ।\nतिष्ठत्स्वस्मासु नोद्यन्तुं१५ स्वयमेव त्वमर्हसि ।।९।।\nवयं तं सह देवैश्च ये च तस्याभिरक्षिणः ।\nहत्वा मांसं महाराज छित्त्वा तस्यानयामहे । ।8.102.१ ० ।।\nआदित्यानां सरुद्राणां वसूनामश्विनोरपि१६ ।\nभृगूणां पितृभिः सार्धं तथैवाङ्गिरसामपि ।। ११ ।।\nविश्वेदेवाश्च ये केचित्साध्या देवास्तथैव च ।\nयक्षाणां राक्षसानाञ्च पिशाचानां सहोरगैः१७ । ।१ २ ।।\nगन्धर्वपक्षिणाञ्चैव मनुष्याणाञ्च दानव ।\nउद्युक्तानां समृत्यूनां लोकपालैस्सहैव च ।। १३ । ।\nशक्ता निवारणे दैत्या वधे चैव दुरात्मनाम् ।\nनिग्रहे च यथाकालं स्वयं मा त्वमितो गमः१८ ।। १४। ।\nहतमस्माभिरुद्युक्तैः पश्याद्य दितिनन्दन ।\nआज्ञापयति नो यत्र राजा स्वामी प्रजेश्वरः ।। १ ५।।\nतद्वयं शिरसा सर्वे करिष्याम न संशयः ।\nयदशक्ता वयं कार्यं सर्वेप्यसुरपुंगव ।\nकर्तुं तस्य भवान् कर्ता मा नः पश्य परानिव ।। १ ६।।\nमृगार्थे दनुदैत्यानां स्वयं राजा महाबलः ।\nनिर्गतो नास्ति दैत्यानां वक्ष्यन्ति१९ बलमित्युत ।। १७। ।\nसनत्कुमार उवाच\nततः स राजा दैत्यानां सर्वानेव समादिशत् ।\nकाले जलधरानिन्द्रो यथा भिन्नाञ्जनत्विषः । ।१ ८। ।"
  },
  {
    "text": "११ तथोत्थितं (?) । १२ तदा - ख । १३ दैत्यो - ख. । १४ दैत्या इदं - ख. । १५ नोद्योक्तुं (?) । १६.. .मश्विनावपि - ख । १७ पिशाचाः समहोरगैः - ख, महो... (?) । १८ गतः - ख । १९ वक्ष्यन्ते - ख. ।"
  },
  {
    "text": "549\nआज्ञां तस्य गृहीत्वैव तेपि दैत्या मुदान्विताः ।\nसन्नह्यन्त महाकाया वाहनानि च भेजिरे । । १९।।\nप्रह्लादश्चानुह्लादश्च शिनिर्बाष्कल एव च२० ।\nजम्भः कुजम्भो वातापी इल्वलोथ विरोचनः । ।8.102.२ ० ।।\nबलिर्बाणश्च वातश्च शंभुः कश्यप एव च ।\nशम्बरश्च महाकायः कालशम्बर एव च । ।२१ ।।\nप्रदीप्तश्चासिलोमा च शिलिताश्चैव दानवाः ।\nशरभः शलभश्चैव धुन्धुर्मूकश्च दानवः । ।२२। ।\nशतोदरश्च विख्यातस्तथैवान्यो ह्रदोदरः ।\nतारश्च तारकश्चैव मयो कालश्च विश्रुतः ।।२३ ।।\nअजको नमुचिश्चैव व्यंसः कार्तस्वनः शुभः२१ ।\nइल्वको२२ विल्वकश्चैव२३ विपाकः पाक एव च।।२४।।\nहस्ती दुर्योधनश्चैव विप्रचित्तिश्च दानवः ।\nहयग्रीवो मुरश्चैव नरकः कुण्ड एव च ।।२५।।\nशकुनिर्वृषपर्वा च शतकेतुर्महारवः ।\nसरकश्चैव राहुश्च स्वर्भानुः काल एव च ।।२६।।\nविराधश्च कबन्धश्च दुन्दुभिः शतदुन्दुभिः ।\nशाल्वो द्रुमश्च द्वावेतौ मयूरग्रीव एव च ।।२७।।\nकालनेमी मेघनादो महावीर्यस्स चान्धकः२४ ।\nमहिषानन्दशमकावाटिश्च बक एव च ।।२८। ।\nततो दानवशार्दूला महामाया महाबलाः ।\nसर्वे सर्वास्त्रविदुषो२५ लब्धलक्षाश्च संयुगे ।।२९। ।\nरथैर्हयैर्गजैश्चैव तथैवान्ये पदातयः ।\nजग्मुर्वराहं तं व्यास हन्तुं देवा इवासुरम् ।। 8.102.३० ।।\nस चापि हि महातेजा वराहो नन्दिवर्धनः ।\nस्तुयमानस्तथात्मस्थैर्मुनिभिर्भगवान् बली । । ३१ । ।"
  },
  {
    "text": "२० ...र्बाष्कलिरेव च - घ. । २१ सुभः (?) । २२ इल्वलो - ख. । २३ विल्वलश्चैव - ख. । २४ वान्धकः - ष. । २५ समास्त्रविदुषो - ख. ।"
  },
  {
    "text": "550"
  },
  {
    "text": "हत्वा तान् किङ्करान्सर्वानश्मकं२६ पुरमागमत् ।\nगर्जमानो यथा मेघो युगान्ते२७ वृष्टिसर्जनः । ।३ २ ।।\nस गत्वा तत्तदा व्यास पुरं लोकमयः प्रभुः ।\nअपसव्यं परावृत्य दक्षिणं द्वारमागमत् । ।३३ । ।\nदक्षिणद्वारिभिस्तत्र दानवैर्बहुभिर्भृशम्२८ ।\nकृतो हलाहलाशब्दो नगरं येन कोपितम् ।।३४। ।\nयो हि भित्वा शतघ्नीश्च कवाटं कूटमुद्गरान् ।\nकालचक्राणि यन्त्राणि सोवाचूर्णयदव्ययः२९ ।।३५।।\nअथाजग्मुर्भृशाविष्टास्ते दानवमहारथाः ।\nशस्त्रवर्षेण चोग्रेण छादयन्तो मृगेश्वरम् । ।३ ६। ।\nअथ तैस्तोमरैश्चक्रै३०र्भिन्दीपालैश्च ताडितः ।\nद्वारं त्यक्त्वा विनिर्गम्य३१ समां भूमिमुपाश्रितः३२ । ।३७। ।\nतेपि तं भग्नमित्येव३३ विजानन्तोसुरास्तदा ।\nपृष्ठतोनुययुर्व्यास तक्षयन्तो वरायुधैः । ।३८।।\nस तक्ष्यमाणः शरवृष्टितोमरैर्महागदाभिर्मुशलैरयोमुखैः ।\nतदाभिनिःसृत्य दितेः सुतानसावयोधयद्देवगणैरधिष्ठितः ।।३९। ।\nइति स्कन्दपुराणे असुरसन्देशनं नाम द्व्युत्तरशततमोध्यायः"
  },
  {
    "text": "सनत्कुमार उवाच\nअथ व्यास समां भूमिं संप्राप्तान्दानवर्षभान् ।\nउवाच सर्वान्१ गम्भीरं२ मृगान्सिंह इवाजने३ । । १ ।।\nभवन्तो दानवाः सर्वे दैत्याश्च सुमहाबलाः ।\nमया मृगेण समरे युध्यतां तु पुनर्भृशम् । । २। ।"
  },
  {
    "text": "२६. नस्माकं - ख । २७ युगान्त - ख । २८ र्वृतम - ख. । २९ सोवचूर्णयदव्यथः - । ३० अशाक्ति (क्तै )स्तोमरशतै - ख., सशक्तितोमरैश्चक्रे - घ । ३१. भिनिर्गम्य - ख । ३२ समां भूमिं निर्गत्य समुपस्थितः - घ. । ३३ भग्न इत्येव (?) ।"
  },
  {
    "text": "१ सर्वानुवाच - घ. । २ गम्भीरां (न्) - ख । ३ इवाजिरे - घ ।"
  },
  {
    "text": "551\n'य"
  },
  {
    "text": "न लज्जा समरेभ्येत्य४ युष्माकं दानवेश्वराः ।\nअथवा न बलं वोस्ति मिथ्या देवा हि वो जिताः५ ।।३।।\nबहवो बलवन्तश्च मृगश्चाहं वनेचरः६ ।\nन मन्ये धर्मयुद्धे वो मतिर्दानवसत्तमाः ।।४।।\nन ममास्ति धनुः किञ्चिन्न शस्त्रं च तथाविधम् ।\nसशस्त्रैर्बहुभिर्येन युद्धेयमसुरेश्वराः७ ।।५ । ।\nते यूयं यदि मन्यध्वं शस्त्राणि त्यजताधुना ।\nमया चैकैकशः सर्वे युध्यध्वं न्यायमास्थिताः ।।६।।\nसनत्कुमार उवाच\nतस्य तद्वचनं श्रुत्वा सोन्धको दानवेश्वरः८ ।\nउवाच सर्वान्दैत्येन्द्रान् युगान्ताम्बुदवन्नदन् ।।७। ।\nएवमेतद्यथाहायं मृगोसुरमहारथाः ।\nसन्त्यजामाद्य९ शस्त्राणि योधामैकैकशस्तथा । ।८ ।।\nप्रह्लाद उवाच\nअबुद्धिरेषा दैत्येन्द्रा यथाहायं मृगाधमः ।\nसमानानां समैस्सार्धमेतद्युद्धं प्रशस्यते ।।९।।\nन मृगाणाञ्च शस्त्राणि न बाहुबलमित्युत ।\nवध्यन्ते च सदा शस्त्रैरेष धर्मः सतां मतः । ।8.103.१ ० । ।\nते वयं कथमुत्मृज्य स्वधर्मं दानवेश्वराः ।\nमृगधर्मं समास्थाय युध्येम पशवो यथा । ।१ १ ।।\nमृगाधमोयं दुर्वृत्त१० अवध्यो नास्मदादिभिः ।\n- - - मा११ विचारो वो मृगे भवतु सर्वशः ।।१२।।\nमायामास्थाय दुष्टात्मा कोप्ययं सुरपांसनः ।\nअस्मान् वञ्चयितुं दैत्याः कांक्षते सुदुरात्मवान् ।।१ ३ । ।"
  },
  {
    "text": "४ त्यज्य - ख. । ५ जिता इति - घ । ६ वनेश्वराः - ख. । ७ तमसुरेश्वराः - ख. । ८ दानवेश्वराः - ख. । ९ सन्त्यजामोद्य - ख । १० युद्धवृत्तिः - ख । ११.. ततेनम्मा (?) - ख ।"
  },
  {
    "text": "552"
  },
  {
    "text": "क्व च श्रुतं वा दृष्टं वा मृगाणामसुरेश्वराः ।\nमनुष्यवद्बाहुयुद्धं पुरुषैस्सह संयुगे ।।१४।।\nएष विष्णुर्दुराचारो दुरात्मा दैत्यकण्टकः ।\nअशक्तः स्वेन वीर्येण मायामास्थाय संस्थितः ।।१५।।\nसनत्कुमार उवाच\nततस्तं बलवान् क्रुद्धो धनुषा सोसुरेश्वरः ।\nशरैरवाकिरद् व्यास बहुभिर्विररास च ।।१ ६।।\nअन्धको विप्रचित्तिश्च सर्वे ते दैत्यदानवाः ।\nअवाकिरन् शरैस्तीक्ष्णैः शतशोथ सहस्रशः ।।१७।।\nअथ दैवः सुसंरब्धै१२र्विद्धस्तै१३ र्दानवैर्भृशम् ।\nशुशुभे भास्करकरैः संविद्धो हिमवानिव ।। १८।।\nस वेगं बलवत् कृत्वा विधुन्वानः शरान् शितान्१४ ।\nसलीलं प्रययौ देवः प्रह्लादं प्रति दानवम्१५ । । १९। ।\nस गत्वा तस्य सहसा सारथिं रथमेव च ।\nदंष्ट्राभिश्च कराभ्याञ्च नामशेषं चकार ह । ।8.103.२ ० ।।\nततो रथादवप्लुत्य हन्यमानोपि दानवैः ।\nरथध्वजेन१६ तं दैत्यं मूर्ध्नि देवोभिजघ्निवान् ।।२ १ ।।\nप्रह्लादोपि ततोत्पत्य१७ गदया भीमरूपया ।\nआजघानोरसि क्रुद्धं विघ्नो धर्मे यथा स्थितम् ।।२२। ।\nस तेनाभिहतो देवो मुक्त्वा तस्य रथं तदा ।\nतमेव देशमायातः पूर्वं यत्राभवत् स्थितः । ।२३ । ।\nततोन्धको विप्रचित्तिः शम्बरः कालशम्बरः ।\nशरैराशीविषाकारैर्बिभिदुर्नन्दिवर्धनम् । ।२४।।"
  },
  {
    "text": "१२ वराहो ह्यतिसंरब्धै - घ. । १३ सुसंरब्धे विद्धस्तै - ख. । १४ स्थितान् (?) । १५ दानवं प्रति (?) । १६ ध्वजदण्डेन (?), रथदण्डेन (?) । १७ ततो दैत्य ( ो ) - घ. ।"
  },
  {
    "text": "553\nस विद्धस्तैस्तदा व्यास शरैः सन्नतपर्वभिः ।\nभिद्यमानश्च बहुधा मण्डलानि चचार ह । ।२५।।\nकदाचित् सिंहवच्चापि प्लवते नर्दतेपि च ।\nशार्दूलवत् कदाचिच्च भूमावात्मानमाहवे । ।२६।।\nवितत्य स महावीर्यस्तिष्ठते सायकान्१८ सहन् ।\nपादेन तत उत्थाय अवकीर्य वृषो यथा ।।२७।।\nपक्षिवत्स तदाकाशे मण्डलानि मृगेश्वरः ।\nभ्रमित्वा निश्चलस्तस्थौ वराहः पर्वतो यथा ।।२८।।\nएवं बहुविधान् मार्गान् विचरित्वा महाबलः ।\nवेगेनैव कराभ्यां स रथौ जग्राह नादयन् ।।२९। ।\nविप्रचित्तेश्च बलवानन्धकस्य च सुप्रभः१९ ।\nभ्रामयित्वा मुहूर्त्तं तौ सहाश्वैः२० सहसारथी२१ ।।8.103.३०।।\nभूमावुत्क्षिप्य२२ चिक्षेप बभञ्ज च पुनः पदा ।\nरथास्थितौ२३ च तौ दैत्यौ पुनर्मूर्धन्यताडयत्२४ ।।३१ ।।\nतौ हतावतिसंक्रुद्धौ गदे चोद्यम्य वेगितौ ।\nवराहं मूर्ध्नि युगपत्समाहत्य विनेदतुः ।।३२।।\nताभ्यां स बलवान् क्रुद्धो हस्ताभ्यां रक्तलोचनः ।\nगदे जग्राह यत्ताभ्यां बलादेव मृगेश्वरः ।।३३।।\nततोचरन्मण्डलानि विविधानि जनार्दनः ।\nगदाविशारदः सम्यग् विचित्राणि बहून्यपि ।।३४।।\nआक्षिप्तमथ विक्षिप्तमवाक्षिप्तञ्च मण्डलम् ।\nउत्क्षिप्तमथ विक्षिप्तं विसृष्टं धावितं तथा ।।३५।।\nपरावृत्तं निवृत्तं च अर्धचन्द्रमथापि च ।\nविष्टब्धं चोद्यतञ्चैव हंसोद्भ्रमितमेव२५ च ।।३६।।"
  },
  {
    "text": "१८ निस्सायकान् - ख । १९ सुप्रभौ - घ. । २० सहाश्वौ(?) । २१ सहसा (ना )यको - ख. । २२ उत्क्षिप्य भूमौ (?) । । २३ रथे स्थितौ - घ । २४ पुनर्मूर्ध्नोरताडयत् (?) । २५ हंसोद्म्रण ए (मे?) व - ख. ।"
  },
  {
    "text": "554"
  },
  {
    "text": "गदाविशारदः सम्यग् भ्रमित्वा मण्डलानि सः ।\nगदामुपरि चिक्षेप सोन्धकस्य२६ विनादयन् ।।३७।।\nअपरां विप्रचित्तेश्च बलवान्नन्दिवर्धनः ।\nते गदे तौ महावेगे२७ दानवौ सुदुरासदौ ।।३८।।\nवञ्चयित्वा रणे भूयो वराहं प्रति दानवौ ।\nआधावितौ यथा देशमुत्पातौ वेगिताविव ।।३९।।\nतयोरापततोरेव वराहोसौ महाबलः ।\nमुष्टिनान्धकमाहत्य विप्रचित्तिं पदावधीत् ।।8.103.४० ।।\nअन्धकस्तस्य मुष्टिं तं विप्रचित्तिः पदञ्च ह ।\nक्रुद्धौ जगृहतुर्दैत्यौ हतस्त्वमिति वादिनौ ।।४१।।\nनादयानौ यथा काले कृष्णाविव बलाहकौ ।\nस गृहीतस्तदा ताभ्यां महात्मा सुरसत्तमः ।।४२।।\nउत्पपात वियद् वेगात् पक्षिराडिव काश्यपः ।\nवियत्स्थो२८ विबभौ दैत्यावुद्वहन् स मृगेश्वरः ।।४३।।\nगरुत्मानिव पक्षीशो भक्षार्थं गजकच्छपौ ।\nविनद्य स तदाकाशे विधूय च करौ बली ।।४४।।\nपादञ्चैवाभिचिक्षेप तौ दैत्यौ भुजगाविव ।\nतौ क्षिप्तौ प्रेक्ष्य२९ तु व्यास दानवौ युद्धदुर्मदौ ।।४५।।\nअभियातौ महीं घोरावशनी खाच्च्युताविव ।\nअसावपि च देवेशो वराहो नन्दिवर्धनः ।\nरथान्वै सर्वदैत्यानां चूर्णयामास वीर्यवान् ।।४६।।\nगृहीत्वा कूबरे कञ्चित् सोच्चिक्षेप महार्णवे३० ।\nकञ्चित्पदा समाहत्य पांसुसायुज्यमानयत् ।।४७।।\nकञ्चिद्रथं रथेनैव पदातिञ्च पदातिना ।\nगजं गजेन चाहत्य स निन्ये यमसादनम् ।।४८।।"
  },
  {
    "text": "२६ सोन्धकाय - ख. । २७ महावेगो(?) । २८ वियत्स्थो - ख. । २९ प्रेक्ष - ख. । ३० महार्णवं - ख., महारथ (?) ।"
  },
  {
    "text": "555\nसनत्कुमार उवाच\nतेपि३१ विद्राविताः सर्वे लज्जां परमिकां गताः ।\nदैत्यदानवशार्दूला विनिवृत्ता यथाबलाः ।।४९।।\nएकेन३२ सर्वे विजितासुरेन्द्राः परस्परं वीक्ष्य मुखानि शूराः ।\nव्रीडान्वितास्ते पुनरेव देवं वराह - - - - - - - ति । ।8.103.५० ।।\nइति स्कन्दपुराणे वराहयुद्धे त्र्युत्तरशततमोध्यायः"
  },
  {
    "text": "सनत्कुमार उवाच\nअथ ते तं मृगं व्यास दानवा भीमगर्जनाः ।\nआयुधैः समभिक्रुद्धाः संततक्षुस्तदा१ भृशम् । । १ । ।\nते मृगा इव शार्दूलं सिंहपोतं गजा इव ।\nआजघ्नुर्दानवाः क्रुद्धा वराहं शस्त्रवृष्टिभिः । ।२।।\nस चापि मृगशार्दूल उपविश्य महोदधिम् ।\nअपोपिबत् समाविश्य वह्निवद्वडवामुखम् ।।३ । ।\nतथेरितानि तैर्दैत्यैरायुधानि सहस्रशः ।\nव्यादाय सुमहद्वक्त्रं जग्रास च ररास च ।।४। ।\nग्रसित्वा तानि सर्वाणि शस्त्राणि स२ महाबलः ।\nदानवान्प्रति संचक्रे वेगं सिन्धुरिवापरः । ।५।।\nगजान्प्रति यथा सिंहः सिंहान् शरभराडिव ।\nगरुत्मान् भुजगान् यद्वच्छार्दूलश्च मृगानिव ।।६। ।\nमेघवृन्दं यथा वायुः कपोतानिव पक्षिराट् ।\nतथा स भगवान् व्यास दानवान्प्रति लोकपः ।।७।।\nवेगं चक्रे यथा क्षिप्रमिन्द्रियं प्रति वै मनः ।\nआसाद्य च स तान्दैत्यान् महाजलदनिःस्वनः । ।८ । ।"
  },
  {
    "text": "३१ वै - (?) । ३२ मृगेण (?) । १ ततक्षुस्तं तदा - ख. । २ सु - ख.।"
  },
  {
    "text": "556\nसर्वान् विद्रावयामास रुद्रः पशुगणानिव ।\nकांश्चित् पद्भ्यां सुसंक्रुद्धो हस्ताभ्यामपरानिति ।।९।।\nदंष्ट्राभिश्चापरांस्तत्र३ स प्रैषीद्४यमसादनम् ।\nतुण्डेन५ शम्बरं भूमौ कालशम्बरमेव च । । 8.104.१० ।।\nनरकं पादघातेन हयग्रीवं च मुष्टिना ।\nउरसा नमुचिं चापि महामायं च सत्वरः६ । । ११ ।।\nआहत्याहत्य संक्रुद्धः पातयामास देवपः ।\nतांस्तथा द्रावयानञ्च गर्जमानञ्च सिंहवत् ।। १२। ।\nविप्रचितिर्वराहं तं मुष्टिनोरस्यताडयत् ।\nविप्रचित्तिं जघानोग्रं पार्श्वदेशे स मुष्टिना ।।१३ ।।\nस आहतो वराहेण वराहं क्रोधमूर्छितः ।\nपुनर्जघान खङ्गेन वक्षस्येनं विनादयन् ।। १४।।\nअमृष्यमाणस्तं घातं वराहः सुमहाबलः ।\nमुष्टिना मूर्ध्नि तं दैत्यं वज्राभेन व्यताडयत् ।। १ ५।।\nस दैत्यस्तेन घातेन भ्रमित्वा चक्रवत्तदा ।\nपपात भूमौ वेगेन वाताहत इव द्रुमः ।।१६। ।\nपतितं तं तदाभ्येत्य विप्रचित्तिं प्रजेश्वरः८ ।\nजग्राह पद्भ्यां९ देवेशो द्रावमाणं दितेः सुतम् ।।१७।।\nभ्रामयित्वा ततश्चैनं१० नदित्वा११ चासकृद्बली ।\nपुरं प्रति विचिक्षेप महात्मा नन्दिवर्धनः ।।१८। ।\nस क्षिप्तस्तेन१२ विबभौ दानबाधिपतिर्बली ।\nसबलाकतडिज्ज्वाल परिच्छिन्न इवाम्बुदः । ।१ ९।। स्रस्तहाराम्बरधर१३श्च्युतमाल्यविभूषणः ।\nपपातोपरि वेगेन हिरण्याक्षस्य वेश्मनि ।।8.104.२० । ।"
  },
  {
    "text": "३ अपरान् दंष्ट्रया तत्र - ख । ४ ह्यप्रैषीद् - स्व । ५ तर्घंन. - ख । ६ शम्बर - ख । ७ लक्ष्य  घ। ८ मृगेश्वरः - घ. । ९ पदे जग्राह - घ. । १० ततश्चैव - ख.। । ११.. थ मर्दित्वा गर्भित्वा - घ । १२ स तेन क्षिप्तो - ख. घ. । १३ स्रस्तहराम्बरधरः - घ., स्रस्तहेमाम्बरधर - ख ।"
  },
  {
    "text": "557\nसौधमट्टालकं१४ तस्य विमानमिव संस्थितम् ।\nचूर्णयानोपतद् व्यास पर्वतेन्द्रमिवाशनिः । । २१ ।।\nमहता तस्य शब्देन हिरण्याक्षः स्वयं तदा१५ ।\nवेगेनागत्य ददृशे दानवेन्द्रं दितेः सुतः१६ । ।२२। ।\nसोपि दानवशार्दूलो वराहेणावपीडितः१७ ।\nतेन चैव विघातेन१८ मुहूर्त्तमभवज्जडः ।।२३ ।।\nतं समाश्वासयद्राजा तदा शीतेन वारिणा ।\nतालवृन्तैश्च बहुभिर्मणिभिश्च दितेः सुतः  २४। ।\nसमाश्वस्योत्थितञ्चैव१९ उपविष्टं वरासने ।\nराजा पप्रच्छ तं दैत्यं परं विस्मयमागतः ।।२५।।\nहिरण्याक्ष उवाच\nकेनाद्य हिमवान् दैत्य पृथिवी वा ससागरा ।\nमहाबलेन सहसा२० तुलिता विश्वकर्मणा ।।२ ६।।\nकेनाद्य मन्दरः स्रस्तो२१ मृत्युः केन पराजितः ।\nकेन त्वं दानवेशान क्षिप्तः को बलवान्भुवि ।।२७।।\nपृथिव्यास्तुलनं यादृग् मन्दरस्य च चालनम् ।\nमृत्योश्च मरण२२ तादृक् तवेदं क्षपणं२३ महत्२४ ।।२८।।\nरुद्रेन्द्रमृत्युप्रतिमो लोकपालभयङ्करः ।\nकेन त्वं तुलितः संख्ये बलवानबलो२५ यथा ।।२९।।\nकस्येदं बलमक्षय्यं केन बाह्वोर्बलं महत् ।\nख्यापितं त्रिषु लोकेषु दानवेश्वर कथ्यताम् ।।8.104.३ ०।।\nसनत्कुमार उवाच\nतस्य तद्वचनं श्रुत्वा दानवः स महाबलः ।\nतमाह दीर्घं निःश्वस्य निरीक्ष्य च पुनः पुनः ।।३१ ।।"
  },
  {
    "text": "१४ सोच्चमट्टालक - घ- । १५ तया - ख. । १६ सुत - ख. । १७... ताडितः - ख. । १८ विपातेन - ख. । १९ समाश्वासोत्थितञ्चैव - ब. । २० महाबलैर्महादैत्य - ख. । २१ ग्रस्तो - घ. । २२ बन्धनं - ष. । २३ क्षिपणं - ख. । २४ मतम् - घ. । २५... नचलो - घ. ।"
  },
  {
    "text": "558\nविप्रचित्तिरुवाच\nअमानुषमिदं राजन्नतिदेवं तथापि च ।\nअतिदैत्यञ्च दैत्येन्द्र न दृष्टं न श्रुतं२६ क्वचित् ।।३२।।\nवराहस्य बलं यादृग् न च तादृक् क्वचित् क्वचित् ।\nन हि तुल्यं प्रपश्यामि तस्य राजन्महात्मनः ।।३३।।\nअस्त्रैः शस्त्रैश्च बहुभिस्तक्ष्यमाणस्य२७ संयुगे ।\nनार्त्तिर्न दुःखं दैत्येन्द्र न च संज्ञा प्रहीयते ।। ३४।।\nभवेत्तस्याभि२८ दष्टस्य मशकेनाप्यनिर्वृतिः ।\nन दैत्यदानवै राजन् निघ्नस्य२९ भयमित्युत ।।३५।।\nयथा क्षुद्रमृगान् सिंहो मण्डूकानिव वोरगः३० ।\nतथा स कलयामास३१ सर्वान् दैत्येन्द्रदानवान् । ।३६।।\nन तं मृगमहं मन्ये न देवं नापि चासुरम् ।\nकोप्यसौ दितिपुत्राणामनयः३२ समुपस्थितः ।।३७।।\nतेनास्मि मुष्टिना मूर्ध्नि ताडितो भूतलं गतः ।\nगृहीत्वा सहसोत्क्षिप्तः३३ पतितस्त्वद्गृहोपरि ।।३८।।\nदानवानां सदैत्यानामितरेषाञ्च दानव३४ ।\nन जाने समवस्थानं मन्ये ते सर्वशो हताः ।।३९।।\nअवध्यस्स महातेजा बलवान् दुर्बला वयम् ।\nश्रुत्वैतद् दितिपुत्राणां हितं यत्तत्समाचर ।।8.104.४० ।।\nतस्याङ्गे मुनयः सर्वे दृश्यन्ते सह दैवतैः३५ ।\nकृत्या सेति मतं मेद्य तव हेतोर्विनिर्मिता३६ ।।४१।।\nमनश्च तव दैत्येन्द्र युद्धाय कृतनिश्चयम् ।\nविनिवर्तय तच्चैव दैत्यानां हितमाचर । ।४२।।\nबलवान् सोबला दैत्या वयं मर्त्याः स चामरः ।\nअजय्योसौ जिता दैत्या मा नो युद्धेन योजय ।। ४३ ।।"
  },
  {
    "text": "२६ श्रुतं न  ख.। २७ श्च - ख   २८ तस्यापि - ख । २९ राजन्हतस्य - (?) । ३० चोरगः - घ. । ३१ कालयामास (?) । ३२... पुत्राणां प्रलयः (?) । ३३ सहसाक्षिप्तः - ख । ३४ हतशेषाश्च दानवाः - घ. । ३५ देवतै । - ख. । ३६.. .पनिर्मिता - ख. ।"
  },
  {
    "text": "559\nहित्वाश्मकं३७ पुरं सर्वे समुद्रस्तम्भमाश्रिताः ।\nतिष्ठाम राजन् मा युद्ध तेन साकं पुनः कृथाः३८ ।।४४। ।\nमावमंस्था मृगं दैत्य मृगोसाविति सर्वशः ।\nनरसिंहोप्यभूत्पूर्वं मृगस्तद्विनिबृं हितः । ।४५। ।\n- ----- .. - - - - - - - ।\nयावत्त्वं ध्रियसे दैत्य दानवानां सुखावहः ।\nतावत्सर्वे सुरा जीवा भविष्यन्ति न संशयः । ।४६ । ।\nमा रुशन्तु३९ दितेः पुत्रा दनोश्चैव सुबालिशाः ।\nअपयाम पुरादस्मादसुरेश्वर सर्वशः । ।४७। ।\nसनत्कुमार उवाच\nतस्य तद्वचनं श्रुत्वा हिरण्याक्षः प्रतापवान् ।\nउवाच दानवेशानं भीतं४० तस्मान्४१ महात्मनः । ।४८।।\nअसंशयं महात्मासौ मृगो दानवसत्तम ।\nयेन मन्दरकल्पस्त्वं तुलितः सुमहाबलः । ।४९ ।।\nअद्य वर्षसहस्राणि दिव्यान्यसुरपुंगव ।\nचत्वारि भुञ्जतो राज्यं गतानि सुमहान्ति मे । ।8.104.५ ० । ।\nपञ्चपञ्चा (?) तु संप्राप्तन्तावद्देवाश्च नाशिताः (?) ।\nसबला४२ बहुभिर्घोरैः संग्रामैरबला इव । । ५१ । ।\nसोहं तथा बलोपेतो भुक्त्वा राज्य४३मकण्टकम् ।\nभीतः प्रविश्य सलिलं कथं स्थास्ये भुजङ्गवत् ।।५ २ । ।\nमृगरूपी स विष्णुश्च वाराहं४४ रूपमास्थितः ।\nयदि स्यात्तच्च कृत्यं मे दानवेश्वर मा भयम् (?) । ।५ ३ । ।\nममापि बलमक्षय्यं तस्माच्च बलवानहम् ।\nयो मे भयात् परित्यज्य स्वं रूपं मृगतां गतः । ।५४। ।"
  },
  {
    "text": "३७ हित्वास्माकं - ख. । ३८ कृशाः - ख. । ३९ नुशन्तु (नश्यन्तु?) - ख. । ४० भीमं - ख. । ४१... स्तस्य - ख. । ४२ सबाला - ख. । ४३ सर्व - ख. । ४४ वराहं - ख. ।"
  },
  {
    "text": "560"
  },
  {
    "text": "यो हन्याद्धस्तिनं संख्ये सिंहं शरभमेव च ।\nतस्य कास्था भवेद्दैत्य मृगे ह्यस्मिन्महाबल ।।५५।।\nमद्भयात् स वराहश्च सर्वदेवैरधिष्ठितः ।\nमामाह्वयति४५ दैत्येन्द्र जय एव ततो हि मे ।।५६।।\nभवानेव हि मे दैत्य तेन दूतः - - - - ४६ ।\nत्वरता मृत्युलोकन्तु गत्वा दानवपुंगव ।।५७। ।\nयदहं म्रातृहन्तारं दानवानां भयङ्करम् ।\nअहत्वा न निवर्तिष्ये शपे सत्येन दानव ।।५८।।\nसनत्कुमार उवाच\nसूतं ततः समादिश्य रथं सज्जमचीकरत् ।\nसमाश्वासयितुं पत्नीः४७ स विवेश४८ पुनर्गृहान् ।।५९।।\nस तत्र ताभिः कृतमङ्गलस्तदा दितेः सुताँस्ताँश्च  निरीक्ष्य सर्वशः ।\nगृहाण५० सर्वं रणयोग्यमुज्ज्वलं महाबलः५१ शत्रुनिवारणक्षमम् ।।8.104.६० ।।\nइति स्कन्दपुराणे विप्रचित्तिपातने चतुरुत्तरशततमोध्यायः"
  },
  {
    "text": "सनत्कुमार उवाच\nस धन्वी कवची भूत्वा बद्धगोधांगुलित्रवान् ।\nबद्धपृष्ठेषुधी१ चैव शरी खङ्गी महाबलः ।।१।।\nहरिश्मश्रुश्चतुर्दंष्ट्रः शंकुकर्णो महाहनुः ।\nआजानुबाहुर्दीर्घाक्षो न्यग्रोधपरिमण्डलः ।।२।।\nहस्तयोः पद्मशंखौ च चक्रमत्स्यौ च पादयोः ।\nदधानो जालहस्तश्च जालपादोल्पमेहनः ।।३।।\nबालादित्यनिभाक्षश्च अञ्जनाचलसन्निभः ।\nस निर्ययौ तदा व्यास भृकुटीभूषिताननः ।।४।।"
  },
  {
    "text": "४५ ममाह्वयति - ख, समा... (?) । ४६ प्रवेरितः - ख. । ४७ पत्यः (पत्न्यः) - ख. । ४८ प्रविवेश - ख. । ४९ सुतास्ताश्च - घ. । ५० जग्राह - घ. । ५१ महाबलं - ख. ।"
  },
  {
    "text": "१ पृष्ठबद्धेषुधी (?) ।"
  },
  {
    "text": "561\nद्वार्यपश्यच्च सूतेन रथं समुपकल्पितम् ।\nसहस्रनल्वमात्रञ्च२ हयैर्दिव्यैस्समन्वितम् । ।५ ।।\nसहस्रैर्दशभिर्व्यास सर्वोपकरणान्वितम् ।\nखट्वाङ्गेन च संयुक्तं ध्वजेनादित्यवर्चसा । । ६ । ।\nआरुरोह जयेत्युक्तो३ दानवैर्बहुभिस्तदा ।\nदिवाकरो रथं यद्वद् भगवान् तेजसां पतिः । ।७। ।\nविबभौ स तदारूढो रथं तं दितिनन्दनः४ ।\nसौवर्णे भाजने यद्वदिन्द्रनीलं समर्पितम् । ।८ । ।\nकिरीटस्त्वाबभौ५ तस्य शिरस्थः६ सुमहाद्युतिः७ ।\nयथाञ्जनगिरेः शृङ्गे दावाग्निः समवस्थितः८ । । ९। ।\nसञ्चोदयच्च यन्तारं स दैत्यो गमनं प्रति ।\nतस्य पार्श्वेभवद् व्यास विप्रचित्तिरवस्थितः । ।8.105.१ ० । ।\nकेतोरिव यथा व्योम्नि प्रतिकेतुरवस्थितः९ ।\nशंखभेरीमृदङ्गैश्च मुरजैर्वेणुभिस्तथा । । ११ । ।\nवाद्यमानैर्ययौ राजा हिरण्याक्षोश्मकात्पुरात् ।\nअग्रतः पृष्ठतश्चैव पार्श्वयोरुभयोरपि । । १२ । ।\nजग्मुः सर्वेसुरा व्यास भास्करस्य यथा ग्रहाः ।\nनिर्गच्छमानश्च पुरात् शकुन्तान् भयशंसिनः । । १३ ।।\nअपश्यद् व्यास दैत्येन्द्रो न च तानकरोदधृदि१० ।\nआच्छिनत् तस्य पन्थानं भुजङ्गः कृष्णदेहवान् । । १४। ।\nगृध्रश्च रक्तवक्त्रोस्य निलिल्ये ध्वजमूर्धनि ।\nगृध्रश्चक्रायते चास्य रथस्योपरि११ गच्छतः । । १ ५। ।\nध्वजश्चाभज्यत महान् रथस्य सुमहाप्रभः ।\nवामं चाङ्गं स्फुरत्यस्य१२ शरीरस्य मुहुर्मुहुः । । १ ६। ।"
  },
  {
    "text": "२... याच्छन्नं - ख । ३ जयेत्युक्ता ख, जयेत्युक्त्वा - घ. । ४ इतः परं तस्यपार्श्वेभवद्. . यथा ग्रहाः ' इत्यादि घ पु । ५ न्त्वाबभौ - घ. । ६ शिरःस्थः - घ । ७ सुमहाद्युति - घ । ८ समुपस्थितः - घ. । ९ पद्यार्धमेतत् <i>जग्मुः सर्वे </i> इत्यतः परं दत्तं ख. पुस्तके । १० हृति - ख । ११ यथो! रि च - ख । १२ वामाङ्गं चास्फु- रत्तस्य (?) ।"
  },
  {
    "text": "562\nहेषन्ते न हया दीना हस्तिनो विमदाभवन् ।\nएतान्यन्यानि च बहूनि१३ दैत्यो मुनिसत्तम । ।१७।।\nसोवैक्षत१४ निमित्तानि भयदान्यात्मनोसकृत्१५ ।\nनातिदूरे स निर्गत्य१६ नगरस्य१७ मृगेश्वरम्१८ ।।१ ८।।\nअपश्यद् दानवः१९ संख्ये युध्यमानमभीतवत् ।\nसोपि दैत्यवरः श्रीमान् क्रोधसंरक्तलोचनः२० ।।१ ९। ।\nविस्फारयन्महाचापं रथेनाभ्यपतद्बली२१।\nवराहोपि महाबाहुर्विद्राव्य दितिनन्दनान् ।\nसुवर्णाक्षं प्रति रुषा वेगेनैवाभ्यधावत । ।8.105.२० । ।\nतस्यापतत एवाशु दानवः सुमहाबलः२२ ।\nसर्वसन्धिषु तीक्ष्णाग्रान्निचखान२३ बहूञ्छरान्२४ । ।२१ । ।\nसायकैस्तैर्विनिर्भिन्नः सर्वसन्धिषु सुव्रत२५ ।\nन चचाल मृगेन्द्रोसौ विष्टब्धः समतिष्ठत२६ ।।२२।।\nतं स्तम्भितं तदा व्यास दृष्टवा देवा२७ महाबलम् ।\nविशल्यकरणैर्मन्त्रैर्विशल्यमभिचक्रिरे । ।२३ । ।\nस विशल्यस्तदा देवैः कृतो मृगपतिर्महान् ।\nपुनर्वेगं महत् कृत्वा जगाम दितिजं प्रति ।।२४। ।\nस वध्यमानो बहुभिश्शरैर्मृगपतिर्महान् ।\nदैत्येन्द्ररथमासाद्य इयेष रथमव्ययः२८ । ।२५ ।।\nग्रहीतुं नादयन् व्यास बहुधा विश्वरूपधृक् ।\nयन्ता च मण्डलं कृत्वा भ्रामयामास तं रथम् ।।२६।।\nप्रसारितकरं दैत्यो मृगं तं सुमहाबलम् ।\nबबन्धास्त्रेण नागानां स बद्धो न्यपतद् भुवि ।।२७।।"
  },
  {
    "text": "१३ एतांश्चान्यांश्च सुबहून् स - ख. । १४ अवैक्षत - ख. । १५ नात्मनोसकृत् - ख. । १६ स्यन्दने- नाभिनिर्गत्य - घ । १७ नगरात् स - घ. । १८ महेश्वरं - क. । १९ दानवो - क ख. । २० क्रोधात् संरक्तलोचनः - क । २१. भ्यद्रवद्बली - ख. घ, एतावतिको ग्रन्थः क पुस्तके नष्टः, ख पुस्तकादुद्धृतोत्र । २२ क्रोधमूर्च्छितः - घ. । २३ चखान - क. । २४ सुबहून् शरान् - क. ख. । २५ सुव्रतः - क. । २६ समपद्यत - घ. । २७ देव - घ. । २८... मव्ययं - क. ।"
  },
  {
    "text": "563\nपतितं तञ्च दैत्येन्द्रा विविधायुधपाणयः ।\nविजघ्नुर्भृशमायस्ता बहुधा क्रोधमूर्छिताः ।।२८ ।।\nतं बद्धं वध्यमानञ्च पतितं नन्दिवर्धनम् ।\nगरुत्मान् भुजगेन्द्रेभ्यः क्षिप्रमेव व्यमोचयत् ।।२९।।\nमुक्तश्च स तदोत्पत्य२९ द्रावयाणो दितेः सुतान् ।\nहिरण्याक्षरथं तूर्णमभ्यधावन्महायशाः ।। 8.105.३० । ।\nतं धावन्तं पुनर्दैत्यः शरेणानतपर्वणा ।\nविव्याध हृदये व्यास नर्दमानो३० यथाम्बुदः ।।३ १ । ।\nमृगेश्वरश्च भिन्नोसौ३१ हृदये मोहमास्थितः ।\nपपात भूमौ निर्वृत्ते शक्रध्वज इवोत्सवे ।।३ २।।\nततो हाहा कृतं३२ सर्वैः समेतैर्देवपुंगवैः३३ ।\nऋषयस्तुष्टुवुश्चैनं भास्करश्चाप्रभोभवत् । ।३ ३ । ।\nअथ सोप्यायितस्तत्र ऋषिभिर्ब्रह्मवित्तमैः ।\nप्रतिलभ्य३४ तदा संज्ञामिदं वचनमब्रवीत् ।।३४।।\nआप्याययध्वं मां क्षिप्रं मूढोहं सर्वशः सुराः ।\nनाल्पवीर्येण शक्योयं दैत्यो योधयितुं रणे ।। ३५ ।।\nततस्ते दैवता३५स्सर्वे ऋषयश्च तपोधनाः ।\nतपसा३६ स्वेन तं देवं सर्व एवाभ्यपूरयन्३७ ।।३ ६। ।\nतस्य त्वाप्यायमोनस्य३८ ऋषिभिर्दैवतैश्च३९ ह ।\nबभौ रूपं युगान्ताग्निकालमृत्युसमप्रभम् । ।३७। ।\nस दीप्यमानो विबभौ महात्मा४० देवैश्च सर्वैर्ऋषिभिः स्तुतश्च ।\nदीप्तस्तदा४१ भास्करसप्तकल्पो४२ लोकान्दहिष्यन्निव देवदेवः ।।३८।।\nइति स्कन्दपुराणे वराहाप्यायने पञ्चोत्तरशतो४३ध्यायः"
  },
  {
    "text": "२९ ततोत्पत्य - ख. । ३० नदमानो - ख. । ३१ मृगेश्वरगतिर्योसौ - ख. । ३२ हाहा कृतः - क. । ३३ समूहे - क., मम दैत्येय ( न्द्र) पुंगवैः - ख. । ३४ प्रतिपद्य - घ. । ३५ दैवता - क, ख. । ३६ सोंशेन - क. । ३७ भ्यपूजयन् - क- । ३८ त्वाप्याय्यमानस्य - क । ३९... र्देवतैश्च - क । ४० वराहो - घ । ४१ दीप्तो यथा - घ । ४२ भास्कर सप्तिकल्पो (?) - घ. । ४३ चतुरुत्तर० - घ., अध्यायः १६०  ख."
  },
  {
    "text": "564"
  },
  {
    "text": "सनत्कुमार उवाच\nस तथाप्यायितो व्यास१  बलवान्भास्करद्युतिः ।\nचित्रं बहु च शीघ्रं च मण्डलानि परिभ्रमत्२ । ।१ । ।\nप्लुतानि३ सिंहवत् कृत्वा अवलोकयते४ सकृत् ।\nपृष्ठतश्चाग्रतश्चापि५ पुनर्गजवदाचरत्५ । ।२। ।\nपुनर्व्यात्ताननो भूत्वा शस्त्राणि ग्रसते रिपोः ।\nपुनर्वृक्षैः शिलाभिश्च७ दानवान् स न्यसूदयत् । ।३ । ।\nपुनराकाशगो भूत्वा पक्षिराडिव सोभ्रमत् ।\nपुनर्जहास संक्रुद्धो ह्यशनीपातसन्निभम् ।।४।।\nपुनश्च सूक्ष्ममात्मानं कृत्वा तस्थावथाग्रतः ।\nएवन्तं वल्गमानञ्च नर्दमानञ्च दानवः ।।५।।\nउवाच भृकुटीवक्त्रो हिरण्याक्षोभिनादयन्९\nभो क्षुद्रमृग दुर्बुद्धे न त्वं मोक्षमवाप्स्यसि ।। ६। ।\nहत्वा त्वाहं१० प्रदास्यामि रुद्राय बलिमोजसा ।\nत्वया हतश्छद्मना मे भ्राता ज्येष्ठो दुरात्मना ।\nतस्याद्य कर्मणः प्राप्तं फलं दुष्टात्मनस्तव ।।७। ।\nसनत्कुमार उवाच\nतस्य तद्वचनं श्रुत्वा हिरण्याक्षस्य संयुगे ।\nउवाच भगवान्विष्णुः क्रोधयानो दितेः सुतम्११ ।।८ । ।\nहतोसौ नरसिंहेन मया दैत्यः प्रतापवान् ।\nविक्रम्य संयुगे तद्वद१२ भवतोपि वधो ध्रुवः१३ । ।९। ।\nयदि त्वं गच्छसे खं वा पातालं वाप्यतः१४ परम् ।\nपर्वतं वोदधिं वापि न तथापि विमोक्ष्यसे ।। 8.106.१० ।।"
  },
  {
    "text": "१ देवो - ख घ. । २ परिभ्रमन् - क । ३ प्लुतादि - क । ४ अवलोकयतो - क. ख. अवलोकयता - घ. । ५.. श्चैव व - ख. । ६... चरन् - क. । ७ पुनर्वृक्षाशलाभिश्च - ख. । ८ रवन्तं - क. । ९ निनादयन् - ख । १० च हं - क । ११ सुतान् - क. । १२ यद्वत् - ख. । १३ ध्रुवं वधः - ख. । १४ वाप्यतो - क ख. ।"
  },
  {
    "text": "565\nयत्ते बलं तपो यच्च या च१५ माया तवासुर ।\nतत्सर्वं निर्धमाम्यद्य तव देहात् सजीवितम् ।।१ १ ।।\nहिरण्याक्ष उवाच\nत्वं मया शरविष्टब्धो देवैर्मन्त्रैर्विमोक्षितः ।\nबद्धं चास्त्रेण भूयस्त्वां पक्षिराजो व्यमोचयत्१६ ।।१ २।।\nभूयो मृतस्त्वं१७ दुर्बुद्धे देवैरुज्जीवितो१८ भवः१९ ।\nभूयस्त्वाहं२० वधिष्यामि सिंहो मृगमिवाजने ।।१३ ।।\nतव का शक्तिरद्येह महेश्वरमृते२१ वरम् ।\nमां स्प्रष्टुमपि हस्तेन नरस्येव हुताशनम् ।।१४।।\nत्वं लोकमयमास्थाय शरीरं तैरधिष्ठितम् ।\nसर्वैराप्यायितश्चैव संयुगे मामुपागतः ।। १ ५।।\nअहन्तु स्वेन तपसा बलेन च समन्वितः ।\nन च मां त्वं तथाप्यद्य शक्तः सिंहं यथा मृगः ।।१६।।\nयोद्धुं वाप्यभिसर्तुं२२ वा सह देवैर्दुरात्मवान् ।\nन त्वावयोरेतदेव ह्यन्तरं सुमहत्तरम् ।।१७।।\nयः स्यात्२३ कुलीनो विद्वान्वा सतां मार्गे च संस्थितः ।\nसोनेनैव जितं मत्वा आत्मानं संयुगं त्यजेत् ।।१८।।\nनिर्घृणस्त्यक्तलज्जश्च छिद्रघाती दुरात्मवान् ।\nत्वदन्यः को भवेत्तिर्यङ२४ नैतद्दैत्यस्य२५ विद्यते ।।१९।।\nन त्वं मम कृतो मृत्युरहन्तु तव संयुगे ।\nएते सिद्धाः प्रपश्यन्तु चारणाश्च सहस्रशः ।\nआवयोरन्तरं संख्ये बहुधा युध्यमानयोः ।।8.106.२० ।।"
  },
  {
    "text": "१५ यच्च - क यश्च - ख । १६ ह्यमोचयत् - क ख । १७ मृतश्च - ख । १८ हि (ह्युजीवितो) - क । १९ भ्रमन् - क ख । २० श्चाह - क । २१ सहस्व न मृतो - ख । २२... हन्तु - ख । २३ यस्मात् - ख । २४ तिर्यो - क, निन्द्यो (?) । २५ दैत्येषु - ख ।"
  },
  {
    "text": "566\nसनत्कुमार उवाच\nएवमुक्त्वा हिरण्याक्षः शरैराशीविषोपमैः ।\nजघ्ने वराहं संक्रुद्धो वज्राशनिसमत्विषम्२६ ।।२१ ।।\nसोथ तेनार्द्यमानोपि वराहः सुमहाबलः ।\nगत्वा वेगेन संक्रुद्धो रथं जग्राह नादयन् ।।२२। ।\nगृहीत्वा कूबरे चापि आक्षिप्योत्क्षिप्य२७ वेगवत् ।\nसाश्वं ससारथिं२८ देवश्चिक्षेप च ररास च ।।२३ ।।\nतस्य त्वाक्षेपविक्षेपैश्छिन्नयोक्त्राश्च ते हयाः ।\nउद्भ्रान्ता रथमुख्यश्च विसन्धिः समपद्यत ।।२४।।\nहिरण्याक्षो रथं त्यक्त्वा पदातिर्धनुषा तदा ।\nमृगेन्द्रं मोहनास्त्रेण बलवानभ्यताडयत् ।।२५।।\nमोहः समाविशच्चैव तं देवं नन्दिवर्धनम् ।\nदेवैर्मन्त्रप्रभावेण नष्टमोहः कृतः पुनः३० ।।२६।।\nएष शस्त्रै३१ र्बहुविधैर्देत्येन्द्रो३२ हि रुषान्वितः ।\nआजघान न चाप्येनं रुजा स समयोजयत् ।।२७।।\nअथैनं स३३  महातेजा वराहः प्रहसन्निव ।\nवृक्षमुत्पाट्य वेगेन दैत्यं मूर्ध्नि३४ व्यताडयत्३५ ।।२८।।\nतस्य तेन प्रहारेण दैत्यस्याभिहतस्य ह ।\nधनुः पपात वेगेन हस्तावापश्च३६ पञ्चकः३७ ।।२९।।\nततो हाहा कृतं दैत्यैर्दानवैश्च सुदुःखितैः ।\nशस्त्रैश्च बहुभिः क्रुद्धा वराहं समताडयन् ।।8.106.३ ० ।।\nस हन्यमानस्तैर्दैत्यैर्व्यदाय सुमहाबलः ।\nमुखं३८ सर्वाणि शस्त्राणि जग्रास३९ च ररास च ।।३ १।।\nतत्तथा४० विकृतं दृष्ट्वा हिरण्याक्षः प्रतापवान् ।\nशूलं जग्राह संक्रुद्धः कृत्वा रुद्राय वै नमः ।।३ २।।"
  },
  {
    "text": "२६.. सनिसमत्विषम् - क । २७ आक्षिप्तोत्क्षिप्त - ख । २८ ससादिनं - घ । २९. श्चर्तुहयाः - ख. । ३० पुन कृतः - क ख । ३१ मन्त्रै - क ख । ३२ र्दैत्येन्द्रं - क ख । ३३ सु (?) । ३४ दैत्यमूर्ध्नि - ख । ३५ न्यपातयत् - ख । ३६ . ञ्च - ख । ३७ ह - ख । ३८ मुखे - क । ३९ जग्राह - क. । ४० तन्तथा - ख ।"
  },
  {
    "text": "567\nतद्युगान्तानलप्रख्यं महाशूलमतिप्रभम् ।\nचिक्षेप दैत्यः संक्रुद्धो वराहाय महास्वनम् ।।३ ३ । ।\nतमापतन्तं बहुधा नदन्तं ज्वालाः स्फुलिङ्गाश्च समुद्गिरन्तम् ।\nदृष्ट्वा सुराः सिद्धगणाश्च सर्वे हाहेति चक्रुर्भयमूढचित्ताः । ।३४।।\nइति स्कन्दपुराणे त्रिशूलाक्षेपणे षडुत्तरशततमोध्यायः"
  },
  {
    "text": "सनत्कुमार उवाच\nतमापतन्तं१ वेगेन२ न शूलं३ दृष्टवान्मृगः ।\nदैत्यसन्धे४ समासक्तः सर्वप्राणिभयङ्करम्५ ।।१ ।।\nअलक्षितेन तेनासौ शूलेनादितिनन्दनः ।\nविभिन्नो हृदये व्यास मृतकल्पः पपात ह७ ।।२।।\nततो हाहा कृतं भूतैरदृश्यैर्मुनिसत्तम ।\nउद्वेलाः सागराश्चासन् भास्करश्चाप्रभोभवत् ।।३।।\nउल्काः पेतुश्च सर्वत्र म्लानमाल्याः सुराभवन् ।\nग्रहाणामभवद्युद्धं विमानानि च पेतिरे ।।४।।\nजजपुर्मुनयः सर्वे वराहे पतिते तदा ।\nमहादेवं नमस्कृत्य ब्रह्मा सस्मार तं९ तदा ।।५।।\nततो वितिमिरं सर्वमभवत् पूर्ववच्छुभम् ।\nमहादेवं नमस्कृत्य१० वराहश्चोदतिष्ठत ।।६।।\nतेजो माहेश्वरं दिव्यं विवेश मधुसूदनम् ।\nसोप्यायिततनुस्तेन शूलं निष्कृष्य माधवः ।।७।।\nसहसानलसंकाशो११ बभूव स महाबलः ।\nततस्तेनैव शूलेन तं दैत्यं देवनन्दनः१२ ।।८।।"
  },
  {
    "text": "१ तदापतन्तं - घ । २ तं स्वेन - क । ३ तं शूलं - क, त्रिशूलं - ख । ४ दैत्यः - क, दैत्यैः सर्वैः - घ दैत्यसंघैः (?) । ५... भयङ्करः - क. । ६ विच्छिन्नो - ख, । ७ च - क. । ८ जजल्पुर्मुनयः - घ । ९ ब्रह्माणंस्मरण - ख., संस्कारयत् - घ. । १० प्रकृतिस्थं जगत्च्चाभूद् - ख. । ११ सहस्रानलसंकाशो- क. । १२ दितिनन्दनम् - घ. ।"
  },
  {
    "text": "568"
  },
  {
    "text": "जघान हृदये क्रुद्धः क्रौञ्चं शक्त्या यथा गुहः ।\nस भिन्नहृदयस्तेन वराहेण महासुरः । ।९। ।\nनार्त्तिमानभवद् व्यास कृच्छ्रे विद्वानिव स्थितः ।\nमध्ये भिन्नं स तच्छूलं निष्कृष्य च विसृज्य च ।। 8.107.१० । ।\nखङ्गं निष्कृष्य वेगेन वराहं मूर्ध्न्यताडयत् ।\nस तेन सुप्रहारेण१३ वराहो नन्दिवर्धनः । ।१ १ । ।\nनार्तिमानभवद् व्यास बभूव रुधिराप्लुतः ।\nनानाधातुविचित्रोसौ हिमवानिव पर्वतः । ।१ २।।\nबभौ वराहो देवात्मा सर्वासुरविमर्दनः ।\nपुनराहन्तुकामस्य तस्य दैत्यस्य सुव्रत । । १३ । ।\nअपहस्तप्रहारेण खङ्गं हस्तादपातयत् ।\nअकुर्वातां ततो युद्धं नियुद्धकुशलावुभौ । ।१४।।\nतौ गजाविव संक्रुद्धौ महिषाविव दर्पितौ ।\nसिंहाविव च नर्दन्तौ संक्रुद्धौ वृषभाविव ।।१ ५। ।\nशरभाविव चायस्तौ१४ शार्दूलाविव निर्घृणौ ।\nपरस्परमयुध्येतां परस्परजयैषिणौ । ।१ ६ । ।\nअंकुशैर्हस्तयोक्त्रैश्च क्षेपणैरपसर्पणैः ।\nमण्डलैश्च पुनश्चित्रैः कर्षणैरपकर्षणैः ।। १७।।\nतलैश्च मुष्टिभिश्चैव भुजैस्स१५ चरणैरपि ।\nनखैश्च दशनैश्चैव तथान्यैश्च महाबलौ । । १८ । ।\nतयोरेवमभूद्युद्धमुभयोर्देवदैत्ययोः ।\nअहानि दश चाष्टौ च तथान्यानि चतुर्दश । ।१९। ।\nअन्यत्सहस्रमेवासीद्वर्षाणां तच्च मानुषम् ।\nएष कालोभवत्तत्र ततो दैत्योबलोभवत् ।।8.107.२०।।\nतं हीयमानमालक्ष्य दैत्याधिपतिमूर्जितम्१६ ।\nआकाशे वागुवाचेदमशरीराति सुस्वना ।।२१ ।।"
  },
  {
    "text": "१३ तेनासिप्रहारेण (?) । १४ चायत्तो - क. । १५ भुजैश्च (?) । १६... मूर्जितः - क., ता (?)"
  },
  {
    "text": "569"
  },
  {
    "text": "शृणु देव वराहेदं श्रुत्वा चैव समाचर ।\nअशक्योयं त्वया ह्येवं हन्तुं दैत्यो महाबलः । ।२२।।\nअबलोयं कृतः क्रूरो ध्रुवं माहेश्वरेण हि ।\nतेजसा पश्य चैवैनमेष कालोस्य वर्तते ।।२३ ।।\nमुक्त्वैनं दैत्यराजानं चक्रेण विनिसूदय ।\nमाहेश्वरेण वैकुण्ठ ततो मृत्युमवाप्स्यति ।।२४। ।\nसनत्कुमार उवाच\nततस्तमभिसंश्रुत्य भगवान्नन्दिवर्धनः ।\nमुमोच दैत्यराजानं पादेनाहत्य वक्षसि ।।२५।।\nस मुक्तस्तेन देवेन विबभौ दैत्यपुंगवः ।\nभुक्तमुक्तो यथा सूर्यः सैंहिकेयेन राहुणा ।।२६।।\nभगवानपि दीप्यन्तं श्रिया दैत्यं समीक्ष्य तम् ।\nसस्मार तत्तदा१७ चक्रं नमस्कृत्य१८ पिनाकिनम्१९ ।।२७।।\nततः सर्वा दिशो व्यास वह्निकुण्डानिभा बभुः ।\nशब्दश्च सुमहानासीद्युगान्ताम्बुदसन्निभः२० । ।२८। ।\nसिद्धाः पेतुश्च मेदिन्यां देवाँश्च भयमाविशत् ।\nस्वस्त्यस्तु सर्वभूतानामित्यूचुर्मुनयस्तदा२१ । ।२९।।\nसागराश्च व्यशुष्यन्त२२ विनेशु२३र्नागपक्षिणः ।\nदैत्याश्च दानवाश्चैव सर्वे ते विविशुर्विलम्२४ । ।8.107.३ ० ।।\nभयत्रस्तानि भूतानि उल्काः पेतुर्नभस्तलात् ।\nआगच्छति युगान्ताग्निकल्पे चक्रे२५ सुभास्वरे ।।३ १।।\nक्षुरान्तं तन्महाचक्रं मज्जज्जलचरान्तकम्२६ ।\nदुर्निरीक्ष्यं सर्वघाति अभेद्यं प्रतिघाति२७ च ।।३२।।"
  },
  {
    "text": "१७ तन्तदा - क. ख. । १८ नमस्कृत्वा - ख. । १५ पिनाकिने - ख. । २०.. वन्नदन् - ख. । २१... स्सदा - ख. । २२ सागर श्चोपशुष्यन्ति - क. । २३ विवे ( वि?) शु - ख. । २४ विविशुः परम् - ख । २५ कालचक्रे - क. । २६ गर्जज्जलधरोपम (?) । २७ अभेद्यमविघाति - ख ।"
  },
  {
    "text": "570"
  },
  {
    "text": "तथाप्रतिहतं दिव्यं मोहनं सर्वदेहिनाम् ।\nकरमागाद्वराहस्य शताशनिसमस्वनम् । ।३ ३ । ।\nतदापतन्तं२८ संवीक्ष्य सर्वभूतानि सर्वतः ।\nपेतुर्भूमौ महाघोरमपश्यन्न च किञ्चन ।।३४। ।\nसोपि देवस्तदा कृत्वा रूपं सुमहदव्ययम् ।\nत्रैलोक्यव्यापि चिक्षेप दानवं प्रति नादयन् । ।३ ५। ।\nतद्युगान्तानलप्रख्यं क्षुरान्तं२९ स्फोटयन्नभः ।\nजगाम दानवं क्षिप्रं दिशः सर्वा दहन्निव ।।३ ६ ।।\nतत् स दानवशार्दूल३० उपयान्तं महारवम् ।\nजघानास्त्रैर्बहुविधैरव्यथः३१ शक्तिनन्दन ।। ३७।।\nतच्च तानि महाचक्रमस्त्राण्यनलसन्निभम् ।\nचकार भस्मसाद् व्यास जगाम च विनादयन् ।।३८।।\nअथ मायां समसृजत्३२ तैजसीं पार्थिवीमपि३३ ।\nवायवीं३४ वारुणीञ्चैव तामसीमिन्द्रियात्मिकाम्र३५ ।।३९।।\nतथैवोत्पातकीं मायां मोहनीं स्तम्भनीमपि३६ ।\nनिवर्तनीं जम्भनीं च चकारान्याश्च संयुगे ।।8.107.४० । ।\nताः सर्वास्त३७त्तदा चक्रं नाशयद्३८ भीमनादवत् ।\nगत्वा३९ तस्य शिरः कायादुन्ममाथ यथाचलम् ।।४१ ।।\nतत्तेन कृत्तं सुमहच्छिरोग्र्यं४० व्यात्ताननाग्निप्रतिमोग्रनेत्रम्४१ ।\nदंष्ट्रालमत्यद्भुतभीमनादं४२ पपात मेरोरिव शृङ्गमुच्चम्४३ ।।४२ । ।\nरथाङ्गनिष्पीतवपुर्विरागं न भाति तद्वक्त्रमतीव दीनम् ।\nनिशाप्रहाणे४४ विनिवृत्तरश्मि विम्बं४५ यथा चन्द्रमसो विशोभम् । ।४३ । ।"
  },
  {
    "text": "२८ तमापतन्त - क ख । २९ क्षुरन्तं - क । ३० तं स तं नवशार्दूल - क. । ३१.. ..रव्यर्थैः - ख. । ३२ समावर्जत् - क.,.. .मसार्ज्यन्त - ख. । ३३ पार्थिवानपि - क ख. । ३४ वायव्यां - ख क. । ३५ .. यात्मकां - ख । ३६ स्तम्भिनीमपि - ख. । ३७ तां सर्वां तां - क. ख. । ३८ सुमहद् - क. ख., ताः सर्वाणि गृहीत्वा तु - घ । ३९ भित्त्वा - घ. । ४०.. .च्छिरोग्रं - ख. । ४१ व्यात्तानमग्निप्रतिमोग्रनेत्रम् - क. । ४२ दंष्ट्राकरालाद्भुतभीमनादं - घ. । ४३ शृङ्गमुच्छ्रम् - ख । ४४.. प्रहाणो - क, प्रहाणौ - ख. । ४५. .र्बिम्ब - क ।"
  },
  {
    "text": "571\nतद्दन्तपंक्तिच्छदमादशानं मुहुश्च दन्तानपि४६ संदशानम् ।\nपपात दैत्यस्य शिरो निकृत्तं यथा गिरेः शृङ्गमतिप्रवृद्धम् ।।४४। ।\nइति स्कन्दपुराणे हिरण्याक्षवधे सप्तोत्तरशतोध्यायः ।"
  },
  {
    "text": "सनत्कुमार उवाच\nतस्मिन्विनिहते दैत्ये सुराः सर्वेभितुष्टुवुः ।\nऋषयश्च तपोयुक्ता पुष्पवृष्ट्यश्च पेतिरे१ ।।१।।\nदेवदुन्दुभयो नेदुरदृश्याः सुमहास्वनाः ।\nभूतानां चाभवच्छर्म प्रकृतिस्थं जगद्बभौ ।।२।।\nजगामादृश्यतां चक्रं ततः२ स्वस्थाभवन् सुराः ।\nऋषयश्चैव लोकाश्च दैत्यं तं३ ददृशुर्हतम् । ।३।।\nअसुरा अपि ते सर्वे पुरद्वाराणि सर्वशः ।\nपिधाय यत्नात्५ सन्नद्धाः प्राकरेष्ववतस्थिरे ।।४।।\nते भीता मुक्तकेशाश्च रजोध्वस्ता भयार्दिताः ।\nजीवितं सं६ परीप्सन्तः स्थिताः प्राकारगा७स्तदा ।।५।।\nभगवानपि दीप्तार्चिर्हविषेद्ध८ इवानलः ।\nभीषयानोसुरान्सर्वान् पृथिवीमन्वचिन्वत ।।६ ।।\nस बहिः सर्वतोन्विष्य९ उत्पाट्य च महीरुहान् ।\nप्रणष्टामिव गां गोपः समन्तादन्वचिन्वत ।।७।।\nपर्वतान्स तदोत्पाट्य१० दैत्योद्यानान्यचूर्णयत्११ ।\nआरामान् स तडागानि बभञ्ज च ररास च । ।८।।\nततो दक्षिणतो गत्वा मुहूर्त्तं देवसत्तमः ।\nशंखं पर्वतमासाद्य ननर्द जलदो यथा ।।९।।"
  },
  {
    "text": "४६ दन्तान्यपि - क. ख. ।\n१ पेदिरे - ख. । २ बभुः - क । ३ दैत्यञ्च - क ख. । ४... पि हितैस्सर्वे - क., अपि - घ. । ५ यत्ताः - घ. । ६ स्वं - घ. । ७ प्रकारान्तरगा - घ. । ८ हविषाक्त - ख. । ९ सर्वतोत्क्षिप्य वेगेन - घ. । १० ततोत्पाट्य - ख. । ११ देवोद्यानान्यचूर्णयत् - क. ।"
  },
  {
    "text": "572\nअसुरा ह्यपि ते१२ भीताः प्राकारान्तरसंस्थिताः ।\nअवैक्षन्त मृगेन्द्रं तं धावन्तं सर्वतोदिशः । ।8.108.१ ० ।।\nसोपि देवस्तदा शंखमुत्पाट्य नगमुत्तमम् ।\nअपश्यत् पृथिवीं बद्धां रक्ष्यमाणां च दानवैः ।। ११ ।।\nसागराम्भसि विक्षिप्य शंखं तं पर्वतोत्तमम् ।\nअवधीद्दानवान् सर्वान् मेदिन्या येभिरक्षिणः । ।१ २।।\nततो विद्राव्य नागेन्द्रान् प्रगृह्य पृथिवीं बलात् ।\nजगाम दैत्यान् सन्धृष्य१३ रत्नान्यदाय सर्वशः । ।१३ ।।\nस तां दंष्ट्रांकुरे१४ लग्नां वहन् भाति मृगेश्वरः ।\nविषाणलग्नां लम्बन्तीं मृणालीं गजराडिव । ।१४।।\nस तां सागरमध्येन वहन्भाति मृगेश्वरः ।\nवराहरूपी कालान्ते ब्रह्मेव वसुधां पुरा१५ । ।१५।।\nस सागरन्तमुत्तीर्य१६ भगवान्नन्दिवर्धनः ।\nस्वस्थाने स्थापयामास महीं तां पुनरेव हि । ।१६।।\nततः शक्राय लोकाँस्त्रीनदात् स मधुसूदनः ।\nउवाच राजा त्वन्नोद्य मित्रञ्चाहं१७ तवानघ ।। १७।।\nयेन्येपि तेरयः केचिद्भविष्यन्त्यसुरेश्वराः ।\nतेषामपि वधं घोरं करिष्यामि न संशयः ।। १ ८। ।\nततस्तमृषयः सर्वे देवताश्च सवासवाः ।\nऊचुः स्वां मूर्त्तिमास्थाय यथा पूर्वं तथा भव । । १ ९। ।\nवराह उवाच\nइयं मूर्त्तिर्मया देवाः प्राप्ता परमवर्च्चसा१९ ।\nन चानया रतिः काचित् प्राप्ता मे सदृशी१९ भुवि । । 8.108.२० ।।"
  },
  {
    "text": "१२  पि हि ते  क. ख.। १३ सन्दृश्य  क. । १४ दष्ट्रान्तरे  ख.। १५ परः  ख। । १६ सागरान्त- मुखीयं। ( १) । १७. .श्चाहं - क । १८ परमवर्चसः - ख । १९ सदृसा - ख. ।"
  },
  {
    "text": "573\nसोहं कञ्चिद्२० विहृत्येह कालं मूर्त्यानया सुखम् ।\nभविष्यामि पुनर्देवः२१ सत्यमेतद् ब्रवीमि वः ।।२१ । ।\nसनत्कुमार उवाच\nतस्य तद्वचनं श्रुत्वा सर्वे देवाः सवासवाः ।\nप्रदक्षिणमुपावृत्य जग्मुः स्थानानि सर्वशः ।२२।।।\nगतेषु देवसंघेषु भगवान्नन्दिवर्धनः ।\nविजहार सुखं तत्र हत्वा दानवपुंगवम् ।।२३।।\nतस्य तत्रोपतिष्ठन्त२२मृग्यो भूत्वा सहस्रशः ।\nवैदिक्योप्सरसः शुभ्रास्ताभिस्सह रराम सः२३ ।।२४।।\nस ताभिर्विचरन्देवो महात्मा नन्दिवर्धनः ।\nरेमे मत्तो महानागो यथारण्ये करेणुभिः ।।२५।।\nस सिंह इव सिंहीभिः शार्दूल इव चोन्नदनन् ।\nरराम सागरानूपे२४ ऐरावत इवापरः ।।२६।।\nरममाणस्य सिद्धाश्च ऋषयश्च तपोधनाः ।\nपुष्पाणां रुचिरा वृष्टीः पातयन्ति वियत्स्थिताः । ।२७।।\nतुष्टुवुश्चापरे नित्यं चक्रुश्चैनं प्रदक्षिणम् ।\nदेवदुन्दुभयो नित्यं सर्व२५ एवान्ववादयन् ।२८\nनृत्यन्त्यप्सरसश्चास्य२६ वराहस्याग्रतस्तदा ।\nवादयन्ति च गन्धर्वा गायन्ति च महात्मनः ।।२९।।\nरमयन्तो२७ वराहन्तं देवाश्चेन्द्रपुरोगमाः ।\nयक्षाः पुण्यजनना ये च तथा देवजनाश्च ये ।।8.108.३ ० ।।\nयातुधानाश्च ये केचिद् ब्रह्मधानाश्च सर्वशः ।\nमनुष्याः पशवश्चैव ऋषयश्चैव सर्वशः । ।२१ ।।\nराजन्याः क्षत्रियाः सर्वे निकायाश्चैव सर्वशः ।\nतत्राजग्मुर्निरीक्षन्तो वराहस्योत्सवं२८ शुभम् ।।३२।।\n--"
  },
  {
    "text": "२० कश्चिद् - ख. । २१ पुनर्देवाः - क । २२?.. पविष्टन्तं - ख । २३ च - ख । २४ सागराम्भस्सु - ख । २५ गन्ध. क. । २६... श्चापि - ख । २७ रामयन्तो - ख । २८ वराहस्योत्तम - ख. ।"
  },
  {
    "text": "574"
  },
  {
    "text": "बह्वाश्चर्यसमाकीर्णं बह्वालक्ष्य सदैव च ।\nएवं तस्याभवद् व्यास वराहस्य महात्मनः ।\nउत्सवः सुमहान् दिव्यः प्रत्यहं नन्दिवर्धनः । ।३ ३ । ।\nतस्योत्सोवोसौ ऋषिसंघजुष्टः सदा सुरैः सिद्धजनैश्च जुष्टः ।\nगन्धर्वयक्षोरगराक्षसैश्च विद्याधरैश्चैव सहाप्सरोभिः । । ३४।।।\nइति स्कन्दपुराणे वराहोत्सवे२९ अष्टोत्तरशतोध्यायः३०"
  },
  {
    "text": "सनत्कुमार उवाच\nतस्य कालेन महता रमतः शक्तिनन्दन ।\nभार्यायां चित्रलेखायां वृकोनामा१भवत्सुतः ।।१ । ।\nस वृको बलवान्नित्यं विचरन् पृथिवीमिमाम् ।\nनर्दमानोवधील्लोके भूतानि शतशो महान् ।।२ । ।\nअथाससाद शैलेन्द्र हिमवन्तं महागिरिम् ।\nगौरीकूटसमीपे च कार्तिकेयालयं शुभम । । ३ । ।\nतमजानँस्तदाभ्येत्य बलेनाविनयेन२ च ।\nनादयानो३ द्रुमाञ्छुभ्रान् रत्नहेमविभूषितान् ।।४। ।\nसर्वर्तुपुष्पफलदान्४ सर्वकामप्रदानपि ।\nशिलामणिमयाः शुभ्राः शातकुम्भमयास्तथा५ । ।५ ।।\nहरितालमयाश्चान्यास्तथा मानःशिलोपालान्६ ।\nउत्पाट्योत्पाट्य वेगेन बभञ्ज रूषितो यथा । ।६। ।\nस गर्जमानः सततं गजो मत्त७ इवापरः ।\nबभञ्ज तद्वनं शुभ्रं कार्तिकेस्य धीमतः ।।७। ।\nतस्य गर्जितशब्देन वनभङ्गस्वनेन च ।\nस्कन्दस्य गणपः शूरो निर्जगाम स मन्दिरात्८ ।।८। ।"
  },
  {
    "text": "२९ नन्दिवराहवर्णनो नाम - क । ३० तमोध्यायः अध्यायः १६२ ( १७२?)  - ख, १८७ घ. ।\n१ नाम - क । २ विजनेन - ख । ३ नोदयानो - ख. । ४ सर्वर्तुकफलान्पुष्पान् - ख. ५... श्शुभाः - क. । ६ मानःशिलोचलाः ५ - क. । ७ गजोन्मत्त - क. । ० निशामयन् - ख. ।"
  },
  {
    "text": "575\nकोकवक्त्र इति ख्यातो दृढं स्कन्दस्य वल्लभः ।\nमहात्मा बलसंपन्नो गत्वा वृकमवैक्षत ।।९।।\nस तं दृष्ट्वा महाकायं तरुणं प्रियदर्शनम ।\nजीमूतमिव नर्दन्तं किञ्चित्प्रकुपिताननम् । ।8.109.१ ० ।।\nउवाच वचनं हृष्टः९ कोकवक्त्रो हसन्निव ।\nकस्य त्वमिह संप्राप्तो बालो देवगृहं शुभम् । १ १।।\nन जानीषे किमेतत्त्वं१० स्कन्दस्य सुमहात्मनः ।\nवेश्म देवैस्सगन्धर्वैः सयक्षोरगकिन्नरैः११ ।।१ २।।\nकृतं दयितभत्यर्थं गणैश्चापि सुपूजितम् ।\nकुमारो मन्दरं यातः सर्वैस्सह गणेश्वरैः ।।१३ ।।\nरक्षार्थं मामिह स्थाप्य१३ वारयामि१४ ततो१५ हि ते ।\nतुष्टोस्मि तव रूपेण बलेन वपुषा१६ तथा ।।१४।।\nउपारमस्व तेन१७ त्वा ब्रवीमि सुमहाबल ।\nअहं करिष्ये यद् भग्नं तथैव पुनरेव हि ।।१५।।\nवक्ष्ये देवं च तं सम्यक् त्वदर्थं१८ शूकरेश्वर ।\nयथा न कुप्यते तुभ्यं प्रसादं ते१९ करोति च ।।१ ६।।\nसनत्कुमार उवाच\nतस्य तद्वचनं श्रुत्वा वृकः संरक्तलोचनः ।\nउवाच कोकवदनमिदं मृगपतिस्तदा२० ।।१७।।\nन बिभेमि कुमारस्य तव वा पापचेतसः ।\nबले मम कुमारोसौ न तुल्यः सगणेश्वरः ।।१८।।\nयद्वो बलञ्च दर्पश्च२१ तत् कुरुध्वमशंकिताः ।\nनामावशेषमेतद्वः कर्ताहं वनमन्ततः । ।१९।।"
  },
  {
    "text": "९ दृष्टः - क. । १० किमेतच्च - क ख. । ११. पन्नगैः - क ख. । १२ गणेशैश्चापि पूजितम् - ख. । १३ प्राप्तो - ख. । १४ वरयामि - क. । १५ तते - क. । १६ पुरुषा ( त्) - क. ख. । १७ उमावमसुतेन - घ । १८ तवार्थं - ख. । १९ प्रवरं त्वां - क ख. । २०. स्तथा - ख । २१ दर्पञ्च - क. ख. ।"
  },
  {
    "text": "576\nसनत्कुमार उवाच\nततः स वृक्षमुत्पाट्य हैमं वैदूर्यपल्लवम् ।\nकोकवक्त्राय चिक्षेप ननाद च यथा वृषः । ।8.109.२ ० । ।\nततः प्रहस्य कोकास्यस्तमेवोद्गृह्य पादपम् ।\nवृकं तं तेन संक्रुद्धः शिरस्यभिजघान ह ।।२१ ।।\nस तेन सुप्रहारेण भ्रमित्वा मण्डलं मृगः२२ ।\nपपात भूमौ निःसंज्ञो यथा शक्रध्वजो महान् ।।२२।।\nततस्तं पतितं दृष्टवा कोकास्यः प्रहसँस्तदा ।\nबबन्ध पाशैर्बहुभिर्वेश्म चैव प्रवेशयत् । ।२३ ।।\nतं वद्धं पतितं दृष्टवा सहायास्तस्य ते मृगाः ।\nप्रद्रुता सहसा सर्वे भयार्ता जीवितैषिणः । ।२४। ।\nअथागात्तेन कालेन गणपैर्बहुभिर्वृतः ।\nकार्तिकेयो मयूरेण कूजमानेन सानुगः ।।२५। ।\nतस्य तत् कथयामास कोकवक्त्रो गणेश्वरः ।\nवृकं च दर्शयामास पाशैर्बद्धं महाबलम् । ।२६। ।\nकोकवक्त्र उवाच\nभगवन् वराहरूपस्य सुतः श्रीमान् वृकः किल ।\nहिरण्याक्षो हतो येन दानवो देवकण्टकः ।।२७। ।\nबभञ्जायं सुदुष्टात्मा२३ सहितोन्यैर्वनं तव ।\nततः पाशैर्मया बद्धः क्रियतामस्य यत् परम् । ।२८।।\nस्कन्द उवाच\nनायं शक्यो मयाद्येह मोक्तुं मृगकुलाधमः ।\nमुक्ते वक्तव्यता लोके भविष्यति न संशय ।।२९। ।\nदेवो मां वक्ष्यते२४ व्यक्तं स्कन्दो भीतो न संशयः ।\nयो मुमोच सुतं तस्य वराहस्य कृतागसम् । ।8.109.३ ० ।।"
  },
  {
    "text": "२२ वृकः - ख. । २३ सुदृष्टात्मा - ख. । २४ लक्ष्यते- - ख ।"
  },
  {
    "text": "577\nउक्तो गतश्चाहमद्य स्थाणुना परमात्मना ।\nमा क्षमेथा वराहस्य तनुं त्वा२५ सौ२६ ह्वयेद्यदि२७ । ।३ १ ।।\nइयञ्च मम तेनाद्य शक्तिर्दत्तातिभास्वरा ।\nसंवर्त्तिकेति२८ विख्याता सर्वास्त्रबलनाशनी ।।३ २ ।।\nसोयं२९ दुरात्मा दुर्वृत्तः सर्वलोकप्रबाधकः ।\nगृह्यतां वध्यतां चैव क्षिप्रमाविष्कृतं बलात् (?) । । ३३ । ।\nसनत्कुमार उवाच\nतत एनं बहिस्सर्वे स्कन्दस्य गणनायकाः ।\nबद्ध्वा बहुविधैः पाशैर्यातयन्त सहस्रशः३० ।।३४।।\nस यात्यमानो दुःखार्त्तो विललाप यथा नरः ।\nनिरयस्थो दुराचारः कर्मभिः स्वैः सुपाशितः३१ ।।३ ५।।\nतं यात्यमानं सन्दृश्य नारदः सुमहातपाः ।\nगत्वा न्यवेदयत्तस्य३२ वराहस्यामितात्मनः । ।३६ ।।\nएष पुत्रो वृकस्तुभ्यं बद्धः पाशैरनेकशः ।\nयात्यते कार्तिकेयस्य किङ्करैर्दुष्कृती यथा ।। ३७। ।\nन नाम तव देवस्य लोकार्थायोद्यतस्य च३३ ।\nकरोति सन्नतिं स्कन्दो बालभावाच्च रोषतः३४ । ।३८। ।\nअथवा स्वमलं३५ स्कन्दो मन्यते बलवत्तरम् ।\nत्वत्तोत्मनस्ततः पुत्रं तव पाशैर्बबन्ध ह ।।३९। ।\nतद्यावदेव तं नासौ प्रमापयति देवप ।\nतावदेव भवान् गत्वा विमोचयतु मा चिरम् ।।8.109.४० । ।\nसनत्कुमार उवाच\nनारदस्य वचः श्रुत्वा वराहो नन्दिवर्धनः ।\nजीमूत इव कालान्ते ननाद रूषिताननः ।।४१ ।।"
  },
  {
    "text": "२५ तनुक्त्वा? - ख. । २६ सो - क. ख- । २७.. .द्युधि - क ख,. द्यदि (?) । २८ संवर्त्तकेति  ख. २९ योय - ख. । ३०... न्तस्सहस्रशः - ख । ३१ सुपातितः - ख । ३२ निवेदयामास  ख। ३३ ह - ख. । ३४.. .न्मिरामतः - ख. । ३५ स्वबलं - क."
  },
  {
    "text": "578\nतस्य क्रोधात्तदा वह्निर्नेत्राभ्यामति दीप्तिमान् ।\nनिश्चक्राम जगत् सर्वं संहरन्निव तेजसा ।।४२। ।\nउत्थाय चासनाद्देवः सहसैवोन्निरीक्षणः३२ ।\nप्रतस्थे शिखरं दिव्यं गौर्या मृगपतिः स्वयम् । ।४३ ।।\nस कम्पयन्महीं सर्वां स्तूयमानो महात्मभिः ।\nउत्पातानुत्थितान्३७ पश्यन् जगामा३८ विनिवारितः ।।४४। ।\nगच्छतस्तस्य देवस्य पन्थानं भुजगोच्छिनत् ।\nदंष्ट्रा च वृक्षमापत्य३९ पपात धरणीतले । ।४५। ।\nरुधिरं चास्रवद्वक्त्राद्धृदयञ्च प्रवेपत ।\nभयञ्चास्याभवत्तत्र वेगो येनाभिहन्यते४० । ।४६। ।\nवायवः प्रतिलोमाश्च उरसा चापतद् भुवि ।\nस्नेह४१श्चास्य प्रियां स्मृत्वा तदात्यर्थमजायत ।।४७। ।\nएताँश्चान्यान् सुबहुश४२ उत्पातान् भयसूचकान् ।\nअनादृत्य मृगेन्द्रोसौ जगामैव महाबलः ।।४८।।\nतं प्रस्थितमभिप्रेक्ष्य निमित्तानि च सुव्रत ।\nपूजां सज्जामकुर्वन्ते४३ देवलोके दिवौकसः ।।४९। ।\nस सिद्धसंघैरनुगम्यमानो यक्षैश्च गन्धर्वमहोरगैश्च ।\nरक्षोगणैश्चारणकिन्नरैश्च जगाम गौरीशिखरं महात्मा । ।8.109.५० ।।\nइति स्कन्दपुराणे वृकबन्धो नाम नवोत्तरशतोध्यायः"
  },
  {
    "text": "सनत्कुमार उवाच\nविनिर्गम्य कुमारोपि रम्यात् स्वभवनात्तदा ।\nरराम गणपैः१ सार्धं क्रीडनैर्बहुभिः शुभैः । । १ । ।\nआनयामास तञ्चापि वराहस्य सुतं प्रभुः ।\nवृकं विमुच्य पाशेभ्य२ उत्ससर्ज हसन् विभुः३।। २। ।"
  },
  {
    "text": "वोग्निरीक्षणः - ख., वाग्निरीक्षणः - क । ३७... न्भयदान् - ख. । ३८ जगाम - क. । मापात्य - क. । ४० भिमन्यते - क. ख. । ४१. स्वेह (स्वेद?) - ख. । ४२... श्चान्याँश्च बहुशः - ख. । मकुर्वन्त - क. ख ।"
  },
  {
    "text": "१ रेमे गणेश्वरेः. । २ पाशैश्च - क. ख. । ३ प्रभुः - ख."
  },
  {
    "text": "579\n)' ४"
  },
  {
    "text": "उत्सृष्टं धावमानञ्च पुनर्जग्राह वेगितम् ।\nपुनरेवोत्सृजच्चैनं४ जग्राह च पुनः पुनः ।\nएवं रराम५ तेनासौ वराहोभ्यागमच्च६ तम् । ।३ ।।\nशिलां गृहीत्वा महतीं संक्रुद्धोन्तकसन्निभः ।\nचिक्षेप कार्त्तिकेयाय७ नादयन् जलदो यथा ।।४। ।\nतामापतन्तीं बहुधा नदन्तीं विहायसा मृत्युसमानरूपाम् ।\nजग्राह वेगेन महातिवेगां८ कोकामुखः प्रज्वलितामिवोल्काम् ।।५। ।\nततश्चक्रं सहस्रारं युगान्ताग्निसमप्रभम् ।\nविनायकस्याव्यग्राय गणाय व्यसृजत् प्रभुः । ।६ । ।\nतदन्तकप्रतीकाशं९ चक्रं सर्वसुरारिहम्१० ।\nविवेश (?) सगणस्तूर्ण११ ततस्तद् विन्यवर्तत । ।७। ।\nतन्निवृत्तं पुनश्चक्रमकृत्वा कार्यमुज्ज्वलम् ।\nन जग्राह तदा विष्णुरवमेने च तत्तदा । ।८। ।\nतत्तदानचितं तेन चक्र दानवघातिना ।\nविष्णुना प्रययौ क्षिप्रं स्वमेव भवनं प्रति ।।९।।\nतस्मिञ्चक्रे तदा याते भगवान्नन्दिवर्धनः ।\nवृक्षमुत्पाट्य वेगेन कुमारमभिजघ्निवान् । । 8.110.१० ।।\nअगण्य तं प्रहारन्तु भगवाननलात्मजः ।\nशक्तिं संवर्त्तिकां१२ क्रोधाच्चिक्षेप च ननाद च । । ११ ।।\nसा दहन्तीव१३ तेजांसि नदन्ती बहुधा तदा ।\nहन्तुं वराहं प्रययौ शक्तिर्दिव्य इवाशुगः । । १२।।\nतामापमन्तीं वेगेन भगवान्न्नन्दिवर्धनः ।\nजघानास्त्रैर्बहुविधैर्नादयन् सिंहराडिव ।। १३ ।।\nतानि सा भस्मसात् कृत्वा शक्तिः संवर्त्तिका शुभा ।\nविवेश हृदयं तस्य कामिनीव दृढं प्रिया१४ । । १४।।"
  },
  {
    "text": "४ पुनरेवोत्सृजच्चैव - ख. । ५ रेमे स (?) । ६.. भासयच्च - क,.भ्यागतश्च - ख. । ७ कार्तिकेयञ्च- ख. । ८ सहातिवेगां - क. । ९ तमन्तकप्रतीकाशं - क. । १० सर्वसुरारिघम् - क । ११.? न्तूर्णं - ख. । १२ संवर्त्तकां - क, संवर्षिकां - ख. । १३ दहन्निह - ख. । १४ दृढप्रिया - क. ख. ।"
  },
  {
    "text": "580\nस तया भिन्नहृदयो योगेन परमेण ह ।\nयोगीव देहं तं त्यक्त्वा१५ देहेनान्येन तस्थिवान् ।।१ ५।।\nसोन्यद्देहं१६ समास्थाय पौराणं सुरसत्तमः ।\nदेवैः सर्वैः परिवृतो जगाम भवमन्दिरम् । ।१ ६। ।\nतत्रापश्यन्महादेवं जटामुकुटधारिणम् ।\nचन्द्रलेखांशुजालौघनिरस्ततिमिरोत्करम् ।।१७।।\nभद्रपीठे१७ समासीनं काञ्चने मणिभूषणे१८ ।\nभ्राजमानं श्रियात्यर्थं पार्वत्या पार्श्वसंस्थया ।।१८।।\nगणैश्च विविधाकारैर्बहुभिःकामरूपिभिः ।\nनृत्तगीतप्रियैर्नित्यं समन्तात् परिवारितम् ।।१९।।\nतं दृष्टवा शंकरं विष्णुः प्रसन्नेनान्तरात्मना ।\nतुष्टाव विविधैः स्तोत्रैरिदञ्चोवाच सुस्वरम् । ।8.110.२०।।\nवाराहं१९ रूपमास्थाय त्वत्तेजोबृंहितेन मे ।\nरणे विक्रम्य भगवन् हिरण्याक्षो निषूदितः ।।२१।।\nत्वं देव कारणं नित्यं संभूतेः प्रलयस्य च ।\nत्वया सर्वमिदं व्याप्तं जगदव्यक्तमूर्त्तिना ।।२२।।\nत्वत्प्रसादेन देवेश ब्रह्माहं शक्र एव च ।\nपूज्याः स्म लोके सततं तथैवान्ये दिवौकसः । ।२३।।\nत्वयि प्रीते महादेव सर्वे प्रीता वयं प्रभो ।\nत्वयि क्रुद्धे विनाशो२० नो भविता नात्र संशयः ।।२४।।\nस्तुवन्तमेवं भगवान् विष्णुं चन्द्रार्धशेखरः ।\nसहस्रसूर्यतेजस्कः प्रीतः प्रोवाच शंकरः ।।२५।।\nभक्त्या तुष्टोस्मि२१ ते विष्णो देवकार्योद्यमेन च ।\nवरं वरय भद्रन्ते यस्ते मनसि वर्तते ।।२६।।"
  },
  {
    "text": "१५ संत्यज्य - क., संत्यक्त्वा - ख. । १५ सोन्यदेहं - ख । १७ चन्द्रपीठे - क. । १८ काञ्चनैर्मणि- भूषणैः - ख, । १९ वराह - ख । २० च नाशो - ख । २१ कृतोस्मि - क. ।"
  },
  {
    "text": "581\nविष्णुरुवाच\nयदि तुष्टोसि नो देव यदि देयो वरश्च नः ।\nयत्तत् पापहरं२२ दिव्यं व्रतमादेष्टुमर्हसि ।।२७।।\nयदाश्रित्य वयं सर्वे सशक्रास्सार्वकामिकम्२३ ।\nयुद्धे जेष्याम दैतेयान् दुःखशोकविवर्जिताः ।।२८।।\nदेवदेव उवाच\nहन्त वः कथयिष्यामि गुह्यमेतत् सनातनम् ।\nव्रतं पाशुपतं दिव्यं येन कामानवाप्स्यथ । ।२९।।\nइत्युक्त्वा देवदेवेशो देवानां हितकाम्यया ।\nययौ दिवमथामन्त्र्य देवीं गिरिवरात्मजाम् ।।8.110.३० । ।\nअथ हिमगिरितुल्यचारुमूर्त्तिं वृषभवरं२४ भगवाँस्तदाधिरूढः२५ ।\nसुरगणसहितः प्रभुस्सुमेरुं व्रतमुपदेष्टुमना जगाम शर्वः ।।३१।।\nइति स्कन्दपुराणे हिरण्याक्षवधे वराहरूपसंहारे देवदेवस्य देवलोकगमनं नाम दशोत्तरशतोध्यायः२६"
  },
  {
    "text": "२२ ततः पाशुपतं - ख २३ स्सर्वकामिकम्  क.। २४ चारुमूर्तिर्वृषभवरं  ख.। २५ भिरूढः  क.। २६  १६४  ख।"
  }
]