[
  {
    "text": "सनत्कुमार उवाच\nअथापश्यत्तदायातान् भगवान् गणनायकान् ।\nस्वैरनीकैस्सुबहुशः सन्नद्धान् युद्धलालसान् ।।१ ।।\nदिण्डिञ्च भारभूतिञ्च सोमशर्माणमेव च ।\nकरिकं मेघनादं च उदरेमणिमेव च । ।२ । ।\nआसत्तिं धूतपापं च चन्द्रमौलिनमेव च ।\nआदित्यमालं विक्रान्तं सुकेशं च महाबलम् । ।३ ।।\nतालकेतुं ज्वरञ्चैव दण्डपाणिनमूर्जितम् ।\nएतांश्चान्यांश्च विख्यातान् गुह्याँश्च गणनायकान् ।।४।।\nमहागणपतिञ्चैव खोठामुद्गरमेव च ।\nसंपूज्य भगवान् सर्वान् प्रसाद्य१ च पुनः पुनः । ।५।।"
  },
  {
    "text": "५९... मीश्वरं - क. ख. । ६० विप्रहायान्यकार्याणि - क. । ६१ मुद्यतान् - क. ।\n१ प्रसह्य (?) क., संभाष्य - घ. ।"
  },
  {
    "text": "724\nउवाच मेघनिर्ह्रादः शतदुन्दुभिनिस्वनः ।\nदानवैः सह यूयं मे योद्धुमर्हथ सत्तमाः । । ६ । ।\nयूयमेव गणाध्यक्षाः पर्याप्तास्तान्प्रबाधने ।\nतस्माद्यूयं महासत्वाः सगणाः सपदानुगाः ।\nगच्छध्वं संविनाशाय पूजितोस्मि महाबलाः । ।७। ।\nत एवमुक्ता देवेन प्रणम्य शिरसा हरम् ।\nविप्रजग्मुर्महात्मानो देवोपि संप्रतिष्ठत२ । । ८ ।।\nततः समभवच्छब्द उदधेरिव भिद्यतः ।\nअन्धकासुरसैन्यस्य मन्दरं समुपेयुषः । । ९। ।\nनिशम्य दानवारावं श्रोत्रायासकरं भृशम् ।\nप्रमथा३ रुरुधुर्घोरं४ युगान्ते जलदा इव । । 8.131.१० । ।\nतावन्योन्यबलोद्धूतावभूतां५  सैन्यसागरौ ।\nप्रलयान्त इवोद्धूतौ भिद्यमानौ महार्णवौ ।। ११ ।।\nदेवदेव उवाच\nजुहुध्यरिविनाशाय६ ब्रह्मन्नस्मज्जयाय च ।\nत्वं चापि नन्दिन् रक्षस्व सर्वैरेतैर्गणैर्वृतः । । १ २। ।\nआकाशस्थाश्च ये ह्येते नदन्त्यम्बुमुचो यथा ।\nआकाशगानेव रिपूनेते बाधन्तु७ दानवान् । । १३ । ।\nसनत्कुमार उवाच\nइत्युक्तौ तौ प्रारभेतां८ कर्तुं भगवतो वचः९ ।\nबृहस्पतिर्जुहावाग्निं नन्दी चापि ररक्ष१० तम्११ । । १४। ।\nव्यायच्छद्भिर्महद्भिश्च प्रमथैर्मन्दरो गिरिः ।\nविप्रस्थित इवाभाति स्रस्तकुञ्जरकेसरिः । । १ ५। ।\nततोन्धकबल दृप्तं दृष्ट्वा सिंहबलं यथा ।\nआरोहमाणं तत्तूर्णं चालयत्तमिवाचलम्१२ । । १ ६। ।"
  },
  {
    "text": "२ समतिष्ठत - क. । ३ प्रथमा - ख, । ८ रुरुवुर्घारं ( ?) । ५ भवतु - क., बभतुः - ख । ६ जुह्वत ।- रिविनाशाय - क., जुह्वतो... - ख. । ७ धावन्तु - य्व्र. । ८ प्रारभेते - क.,. तं - ख. । ९ इत्युक्तोसौ चकाराशु तत्तत्कर्म विचार्य च - घ. । १० ररक्षि - ख । ११ ताम् - क., सः - घ । १२ चालयन्त- मिवाचलम् - क. ख. ।"
  },
  {
    "text": "725\nततो हलहलाशब्दः प्रमथानामजायत ।\nदैत्यान् वारयतां युद्धं तरुपाषाणसायकैः । ।१७।।\nदानवा वार्यमाणास्तु प्रमथैर्जितकाशिभिः ।\nविदार्य प्रमथानीकं शीघ्रमारुरुहुस्तदा । । १८।।\nप्रमथा ह्यपि निस्सङ्गं१३ योद्धव्यमिति निश्चिताः ।\nचिच्छिदुर्बिभिदुश्चैव पफलुश्च सुरेतरान्१४ । । १ ९। ।\nगृह्णीष्व१५ मुञ्च तिष्ठेति स्थितस्त्वं किं करिष्यसि ।\nएवं वाचः समुत्तस्थुः प्रमथासुरसैन्ययोः । ।8.131.२ ० । ।\nसमूलाग्रैस्तरुवरैः१६ पर्वतैश्च सपादपैः ।\nअन्योन्यं चूर्णयन्ति स्म निर्घृणाः प्रमथासुराः ।।२१ ।।\nततो दाक्षायणीपुत्रैर्दक्षाध्वरविनाशनाः ।\nपराङ्मुखा न शकिताः कर्तुं भक्त्यपराङ्मुखाः१७\nसनत्कुमार उवाच\nअरोहणेचलाग्रस्य१८ अशक्तान् निर्जितान् रिपून् ।\nदेवोपलभ्य प्रमथानवारयदशेषतः । । २३ । ।\nदेवदेव उवाच\nआरोहन्तु दनोः पुत्रा१९ मन्दरं चारुकन्दरम ।\nक्रीडार्थं मम युध्यध्वमेभिस्सह गणाधिपाः । । २४। । ददृशुरनेकचारुकुञ्जस्थितमृगराजविमुक्तभीमनादम् ।\nप्रसृतगजकुलाभिघातरुग्ण२० क्षितिरुहपुष्पसमाचितप्रदेशम् भुजगपतिशिरोमणिप्रदीपप्रतिहतचारुशिलागृहान्धकारम् ।\nशिशिरविमलनिर्झराम्बुवेगस्फुटितमहोपलजालदृष्टरन्ध्रम् । ।२६।।\nक्वचिदभिनवताम्रपल्लवाग्रप्रतिहतबालदिवाकराशुजालम् ।\nक्वचिदमरविलासिनीमुखेन्दुप्रविरचितस्फुटचारुपत्रलेखम्२१ । । २७। ।"
  },
  {
    "text": "१३ सन्नद्धः - - ख. । १४ परेतराट् - क. । १५ गृह्णीष्व - क. ख. । १६ समूलाग्रैस्तरुवरैः - क. । १७ भक्त पराङ्मुखाः  क । १८ वनाग्रस्य - घ । १९ आरोहत यदाकामं - घ । २० भुग्न (?) । २१ चित्रलेखम् - ख. ।"
  },
  {
    "text": "726\nक्वचिदनिलविधूतचारुपुष्पस्तबकविचित्रितकाननप्रदेशम् ।\nस्फटिकमणिशिला२२ तलोपविष्टस्थितकपियूथविलोकितात्मदेहम् ।।२८।। सुरयुवतिनिकेतबर्हिकेकाश्रवणसुखप्रतिबुद्धसिद्धसार्थम् ।\nकमलदलरजःसुगन्धितोयस्थितकलहंसकलप्रलापरम्यम् । ।२९। ।\nदिनकरकरतप्तसूर्यकान्त२३ प्रविगलिताग्निविलीनहेमधातुम् ।\nक्वचिदभि२४ पतितांशुचन्द्रकान्त२५ प्रविसृतशैलनदीविकीर्णतोयम् । ।8.131.३ ० ।। वरहरिकरवज्रसन्निपातस्फुटितमहागजकुम्भ२६ मौक्तिकौघैः२७ ।\nसितकुसुमचयैरिव प्रकीर्णैः क्वचिदुपशोभितविस्तृतोपकण्ठम् । । ३१ । ।\nप्रमुदितगणभैरवाट्टहासप्रसृतमहारवपूरितान्तरालम् ।\nतरुगहनलतागृहान्तलीनप्रमुदितसिद्धवधूप्रनृत्तरम्यम् । । ३ २। ।\nबहुकटकविचारिमत्तनागं२८ बहुमृगशाव२९ निपीतनिर्झराम्बुम्३० ।\nबहुविषमतटप्रपातकुञ्जं३१ बहुविधगुल्मलतावतानवृक्षम् ।।३४।।\nमरकतमणिपद्मरागशृङ्गद्युतिशबलीकृतपादपादपाग्र्यम् ।\nअलिकुलकलकोकिलाविनादप्रचुरविनादितचारुकाननान्तम् ।।३४। ।\nयस्मिन्३२ सदा प्रमुदिता जितमृत्युशोका\nगोरोचनाञ्जनशिलालनिधानसिद्धाः ।\nसिद्धाः सदा प्रमुदिता वनितासहाया३३\nस्तिष्ठन्ति चन्द्रकिरणोपमचारुहाराः ।। ३५। ।\nविद्याधराः३४ प्रियतमाविनिबद्धरागाः\nपीनेषु तुङ्गतटवत्सु पयोधरेषु ।\nधातूत्करैर्हरितरक्तपिशङ्गवर्णै-\nर्यत्रालिखन्ति३५ विविधान् कुसुमावतंसान् । । ३ ६। ।\nयस्मिन सदा सुरतखेदितगात्रयष्टयः\nकान्ताग्रहस्तविनिवेशितहस्तपद्माः ।\nसेवन्ति निर्झरजलप्रणयातिशीत३६\nमभ्यागतं३७ पवनमप्सरसोतिहृष्टाः३८ ।। ३७ ।।"
  },
  {
    "text": "२२ शिखा - क । २३. तापसूर्यकान्त - क. ख । २४. दर - क ख. । २५ चन्द्रकान्ति  - क. । २६ गण्ड (?) । २७ मुक्तिकौघम् - ख., मौक्तिकौघा - ख. । २८ विचारितमत्तनागं - ख । २९ सार्थ - ख. । ३० निर्झरोदम् - (?) । ३१ कूजद् - ख. । ३२ तस्मिन् - क । ३३ विनितासहायाः - क. । ३४ विद्याधरा - क. ख. । ३५ किरन्ति - क. । ३६ गीत - ख । ३७ मन्यागतं - ख. । ३८... धिहृष्टाः - ख. ।"
  },
  {
    "text": "727\nनूपुररावविबोधितहंसं हसतनूरुहघट्टितपद्मम् ।\nपद्मरजोरुणितामलतोयं तोयपरिष्कृतकाञ्चनशृङ्गम । । ३८।।\nशृङ्गसमुत्थितचन्दनवृक्षं३९ वृक्षसमास्थितकोकिलवृन्दम् ।\nवृन्दविमुक्तगजेन्द्रनिनादं नादभयाकुलितर्क्षतरक्षुम्४० । ।३९।।\nऋक्षतरक्षुनिलीननिकुञ्जं कुञ्जगुहामुखनिर्गतसिंहम् ।\nसिंहविदारितनैकपकुम्भं कुम्भविनिर्गतमौक्तिकरत्नम् । ।8.131.४०। ।\nरत्नमयूखविभासितपृष्ठं पृष्ठसमास्थितशङ्करपादम४१ ।\nपादसमुत्थितपादपषण्डं४२ षण्डलताकुसुमोत्करमार्गम् । ।४१ ।।\nमार्गमार्गमणितोरणचित्रं चित्रचित्रमणितोरणपट्टम् ।\nपट्टपट्टविनिवेशितपुष्पं पुष्पपुष्पपरिचुम्बितभृङ्गम् । ।४२ । ।\nनानाधातुविचित्रनितम्बं नानापुष्पलतागृहरम्यम् ।\nनानामत्तविहङ्गमघुष्टं नानाशृङ्गसमास्थितसिद्धम्४३ ।।४३ ।।\nतन्मन्दरं विविधचारणसिद्धसंघै४४ रम्यं स्वयं त्रिनयनेन कृताधिवासम् ।\nदैत्यास्तदा भगवतानुमतप्रवेशाः सर्वे समारुरुहुरात्म(?) जयैषिणस्ते४५ । ।४४।।\nततो विसृष्टाः प्रमथैरारोहन्त दितेः सुताः ।\nमन्वानाः प्रमथा भीता निवृत्ता इति सत्वरम् ।।४५। ।\nमन्दरस्य ततः पृष्ठे नानाद्रुमसमाकुले ।\nबद्धस्कन्धाः४६ स्थिता दैत्या आदित्यसदृशप्रभाः । ।४६।।\nस मन्दरो भीमशिलोपलद्रुमो विवृद्धशार्दूलतरक्षुवारणः ।\nमहासुरैर्दर्पितवाजिवारणैर्विकीर्यते मेघ इवानिलै४७र्भृशम्४८ । ।४७।।\nक्षिपन्ति शुभ्राभ्रनिभाः शिलाः क्वचित् तरून्समुत्पाट्य नदन्ति मेघवत् ।\nनिवार्यमाणाः प्रमथान्४९ समार्दयन् वनेषु सिंहा मृगयूथपानिव ।।४८।।\nततस्तु तद् गजरथवाजिदानवैः समावृतं क्षुभितमहोदधिप्रभम् ।\nविराजते दितिसुतबाहुपालितं वनं यथा मृगपतिबाहुपालितम् ।।४९। ।\nइति स्कन्दपुराणे अन्धकयुद्धोपक्रमे मन्दरवर्णनं नाम एकत्रिंशदुत्तरशततमोध्यायः"
  },
  {
    "text": "३९ - समुच्छ्रितचन्दनवृक्षं (?) । ४०. .कुलमृक्षतरक्षुम् - क । ४१ समर्पितशङ्करपादम् - ख. । ४२ समुच्छ्रित- -पादपषण्डं (?) । ४३ समाश्रितसिद्धम् (?) । ४४ सिद्धसंघं - ख. । ४५ शत्रुजयैषिणस्ते - क. ख. । ४६ बद्धस्कन्धा - क. ख. । ४७ इवानलै - क. ख. । ४८. र्वृतम् - क. । ४९ प्रमथाः - क. ख. ।"
  },
  {
    "text": "728\nसनत्कुमार उवाच\nमन्दरप्रस्थमासाद्य सोन्धको दानवाधिपः ।\nप्राञ्जलिः शुक्रमाहेदं शक्रार्कसदृशद्युतिम्१ ।। १ । ।\nअन्धक उवाच\nप्राप्ताः स्म भगवञ्छैलं२ मन्दरं चारुकन्दरम् ।\nप्रमथैर्भीमसंकाशैः सन्निरुद्धशिलातलम् । । २ । ।\nखेचरा मायिनश्चैव योगिनश्च महाबलाः ।\nप्रसभं दानवैर्जेतुं३ न शक्या गणनायकाः । ।३ ।।\nप्रायेण बलवन्तोपि ह्युपायेनैव साधवः ।\nकार्येष्वादौ प्रवर्तन्ते पश्चात्तु विपरीतवत्४ । ।४। ।\nतदुपायं५ समास्थाय विशेषेण समाहिताः ।\nप्रमथान् संप्रबाधाम यथा वा रुचितं तव६ ।।५।।\nस त्वमस्मज्जयप्रेप्सुर्दानवानां जयाय च ।\nकुरु देव गिरिव्यूहं परव्यूहविदारणम्७ ।। ६। ।\nके चेमे सूर्यकोटीनां प्रभावर्णवपुर्धराः ।\nप्रमथानीकमध्येषु स्थिताः पश्यन्ति मां मुहुः ।।७। ।\nसनत्कुमार उवाच\nततोन्धकवचः श्रुत्वा क्रुद्धो दैत्यपुरोहितः ।\nउवाच दैत्याधिपतिं गोपतिं दर्शयन्निव । ।८। ।\nशुक्र उवाच\nय एष मधुपिङ्गाक्षस्त्र्यम्बकश्चन्द्रभूषणः ।\nव्याघ्रचर्माम्बरधरो देव एष पिनाकधृक् । ।९।।\nयस्त्वेष कपिसिंहास्यो नीलवस्त्रश्चतुर्भुजः ।\nतरुणार्कसमो भाति नन्द्येष गणनायकः ।। 8.132.१० । ।\nतनुरुच्चोग्निसंकाशो य एषोग्निरिवोज्ज्वलः ।\nब्राह्मणाधिपतिर्ह्येष८ बृहद्बुद्धिर्बृहस्पतिः । ।१ १ । ।"
  },
  {
    "text": "१ सहस्रार्कसमद्युतिम् - घ । २ ते प्राप्ताः स्म वयं शैलं - घ. । ३ प्रसभैर्दानवैर्जेतुं - क. । ४ ततो विजय- माप्नुयुः घ. । ५ तमुपायं - क. ख. । ६ वचः - ख. । ७ विधारणम् (?) । ८... पतिर्येष - क. ख. ।"
  },
  {
    "text": "729\nय एष नातिदूरस्थो वृषकेतोस्त्रिशूलधृक् ।\nएषोन्धक महाकायो महागणपतिर्वरः । । १२ ।।\nयैष९ आस्थाय कूजन्तं भाति चित्रकलापिनम् ।\nमयूरं बालसूर्याभः शक्तिपाणिर्महाबलः । । १३ । ।\nब्रह्मण्यो ब्रह्मनिरतो ब्रह्मचारी यतव्रतः ।\nस्कन्द एष१० हि देवानामग्रणीर्दानवा रणे११ । । १४। ।\nय एष ताम्रचूडस्थस्ताम्रचूडशिलाप्रभः१२ ।\nशक्तिमुल्लोलयन्१३ भाति१४ तोयदस्तडितं यथा । । १५ । ।\nकाकपक्षधरो ह्येष पूर्णचन्द्रनिभाननः ।\nविशाखो नाम कौमारः१५ कौमारब्रह्मचर्यवान् ।। १ ६।।\nतरुणस्तरुणप्रज्ञस्तरुः शाखायुतो यथा ।\nस्वाहायास्तनयो ह्येष शाखो नाम१६ महाद्युतिः । । १७। ।\nएतस्य यो ह्यसौ पार्श्वं१७ सव्यमावृत्य१८ तिष्ठति ।\nदर्शयानः प्रदेशिन्या माञ्च त्वाञ्च पुनःपुनः । । १ ८। ।\nमेषमास्थाय बलवान् बाल१९ एव२० व्यवस्थितः ।\nनैगमेष इति ख्यात एषोन्धक हरात्मजः२१ ।। । १९ ।।\nचतुर्भिरेष पुत्रैस्तु दृश्यतेसुरहा वृतः ।\nदेवैश्चतुर्भिः संपृक्तो यथैव हि पितामहः । 8.132.२० । ।\nदेवमीशं महेष्वासं नन्दिसूनुपुरस्सरम्२२ ।\nव्यतियुध्या२३ सुरश्रेष्ठ मन्मन्त्रपरिपालितः२४ । ।२ १ । ।\nप्रमथैर्निहतान् दैत्यान् शतशोथ सहस्रशः ।\nअहमुत्थापयिष्यामि शस्यानि जलदो यथा । ।२२ । ।"
  },
  {
    "text": "९ य एषा - -क, य एषो. - ख । १० एषो - क. ख । ११ दानवानृणे - क ख., दानवाधिप। - घ. । १२ चूर्णशिलाप्रभः - क., चूडानखि... - घ. । १३ मुल्लालयन् - क.,... मुल्लापयन् - घ. मुत्तोलयन् (?) । १४ याति - घ. । १५ गणपः - घ. । १६ विशाखोपि - घ. । १७ पार्श्वे - क । १८ समाश्रित्य च - घ. । १९ बल - ख. । २० एवं (?) । २१ महात्मजः - क । २२ पुरन्दरम् - क । २३ विधियुक्त - क. । २४... समन्त्रपरिपालितः - क. ख. ।"
  },
  {
    "text": "730\nसनत्कुमार उवाच\nतं२५ भार्गव इति प्रोच्य दानवान्२६ दानवाधिपम् ।\nगिरिव्यूहेन तत्सैन्यं प्राक्रमद् व्यूहितुं ततः ।।२३।।\nमूलेन्धकरथं कृत्वा सान्धकं साश्वसारथिम् ।\nपादातै२७र्बहुसाहस्रैः पादान् तस्य चकार ह ।।२४।।\nतेषु पादसहस्रेषु गिरिव्यूहस्य दानवैः ।\nवृक्षशैलशिलासंघान् कारयमास भार्गवः ।।२५।।\nकोटिभिर्दशभिस्तस्य दानवानां महात्मनाम् ।\nनितम्बाँस्ताम्रनयनान् प्रचकार ग्रहेश्वरः ।।२६।।\nधातुनिष्यन्दचित्रेषु२८ नितम्बेष्वपि दानवान् ।\nतृणवत् क्षुपवच्चापि स्थापयामास भार्गवः ।।२७।।\nत्रिंशता कोटिभिश्चापि त्रिदशाधिपविद्विषाम्२९ ।\nगिरिव्यूहस्य शृङ्गाणि चकारार्कसमप्रभः३० ।।२८।।\nतेषु शृङ्गेषु तुङ्गेषु दानवान्सायुधानथ ।\nअमी प्रपाता इत्येवमाचख्यौ३१ भृगुनन्दनः ।।२९।।\nते प्रपातस्थिता दैत्या नीलाम्बुधरवर्चसः ।\nशस्त्रतोयानि मुदिताः क्षरन्त इव संस्थिताः ।।8.132.३० ।।\nबलस्था ये जवोपेता दैत्या दैवतकण्टकाः३२ ।\nश्येनवत्ते भ्रमित्वा तु निलीनाः३३ स्युर्गिरिव्रजे३४ ।।३१।।\nनिवातकवचान् सर्वान् विविधायुधधारिणः३५ ।\nअकरोद् भार्गवो देवो गिरिव्यूहस्य सानुवत्३६ ।।३२। ।\nप्रह्रादमथ संह्रादमनुह्रादं शिनिं तथा ।\nजम्भं कुजम्भं तारञ्च मयं नमुचिमेव च ।।३३।।"
  },
  {
    "text": "२५ स - क. । २६ तदिदं - घ. । २७ पादपै - क ख. । २८ विष्यन्दचित्रेषु - क. ख. । २९ विद्विषोः - क. । ३० चक्रार्कस्य समप्रभः - ख. । ३१ माचि.  क ख. । ३२ देवतकण्टकाः - क. । ३३ न्यलीयन्त - ख. । ३४ गिरिवद् व्रजे - क. । ३५ पाणयः  - क. ख. । ३६ सानवः - क., रक्षकान् - घ ।"
  },
  {
    "text": "731\nविरोचनं बलिं बाणं वातं कार्तस्वनं कुशम्३७ ।\nशम्भुं च भावयत्यं३८ च इल्वकं विल्वकं३९ तथा ।। ३४।।\nवितं वृत्तं तुहुण्डं च हुण्डं दण्डं च दानवम् ।\nअञ्जनं रुषणं राहुं स्वर्भानुमजकं गजम् । ।३५।।\nहस्तिदुर्योधनौ चैव पाकं धुन्धुञ्च दानवम् ।\nएतांश्चान्यांश्च बलिनो दैत्यान्दैवतकण्टकान्४० । ।३६।।\nव्यूहं रक्षत युध्यध्वमित्युवाचासुराधिपः ।\nहिमवानिव शैलेन्द्रो विन्ध्यो वाद्भुतगह्वरः ।।३७।।\nस गिरिव्यूह आभाति शस्त्रकण्टकितद्रुमः ।\nअन्धकारमिवैकस्थं मेघानामिव संचयम् । । ३८। ।\nदृष्ट्वा दृष्ट्वा गिरिव्यूहं प्रमथा विस्मयं ययुः ।\nपर्वतव्यूहमालोक्य पर्वतव्यूहसंस्थिताः ४१ ।। ३ ९।।\nनेदुस्तेसुरशार्दूला मेघा लोकात्यये यथा ।\nऊचुश्च न हि शक्योयं भेत्तुं देवैस्सवासवैः ।।8.132.४० ।।\nप्रमथाः किं करिष्यन्ति स्वल्पवीर्यपराक्रमाः ।\nजीवयिष्यति नः शुक्रो मृतानपि न संशयः ।\nयुध्यध्वं दानवश्रेष्ठा निश्शङ्कैरन्तरात्मभिः । ।४१ । ।\nसनत्कुमार उवाच\nगिरिव्यूहं ततो दृष्ट्वा भार्गवोत्तमनिर्मितम् ।\nदेवः कपर्दी प्राहेदं बृहद्बुद्धिं बृहस्पतिम् ।।४२।।\nवाचस्पते गिरिव्यूहं पश्य शुक्रेण निर्मितम् ।\nशृङ्गवन्तं दरीवन्तं हिमवन्तं यथा गिरिम् । ।४३ । ।\nलोकान् सजलपातालान् सविष्णून्४२ सपितामहान् ।\nग्रसेदेष गिरिव्यूह४३ उपेक्षा क्रियते यदि४४ ।।४४। ।"
  },
  {
    "text": "३७ कुभम् - ख., बलं - घ. । ३८ शुंभं च पवनं यक्षं - घ., भावयच्यं - ख, सावपत्यं - क । ३९ पिल्वकं - क., पिण्वक - घ. । ४० दैतेयान्दनुजांस्तथा - क. । ४१ संधितम् - क । ४२ सविष्णुं - क. । ४ । गिरिव्यूहो - क. ख. । ४४ उत्क्षेपः - ख., यदि चायमुपेक्ष्यते - घ, यद्युपेक्षेत सांप्रतम् (?) ।"
  },
  {
    "text": "732\nनैनं देवा न गन्धर्वा न नागा न नगास्तथा ।\nशक्नुयुर्भेत्तुमुद्युक्ता विनैतान् गणनायकान् । ।४५ । ।\nगिरिव्यूहस्य विप्रेन्द्र नान्यं४५ पश्यामि भेदनम् ।\nवज्रव्यूहमृते धीमन् सर्वव्यूहभिदं महत् । ।४६। ।\nस त्वं ब्रह्मविदां श्रेष्ठ गिरिव्यूहविदारणम् ।\nवज्रव्यूदहं कुरुष्वाद्य प्रमथायुतसंवृतम् । ।४७ । ।\nशम्भुना चैवमुक्तस्तु ब्राह्मणेन्द्रो४६ बृहस्पतिः ।\nवज्रव्यूहेन तं४७ व्यूह प्रत्यव्यूहत्तदा४८ नवम् । ।४८ । ।\nबाहुजान् बहुसाहस्रान् भक्ताँश्चैव४९ गणाधिपान् ।\nवज्रव्यूहस्य मध्ये वै स्थापयामास बुद्धिमान् । ।४९। ।\nस्कन्दस्य पार्षदैः शूरैः सुरासुरनिघातिभिः ।\nसहस्र पर्वणां तस्य वज्रव्यूहस्य निर्ममौ५० ।। 8.132.५० । ।\nकोटिं कोटिप्रवीराणां प्रमथानां प्रहारिणाम् ।\nवज्रधारासु सर्वासु स्थापयामास स द्विजः । ।५१ । ।\nकुमारञ्च विशाखञ्च शाखं छागमुखं तथा ।\nचकार सोङगिरा देवो वज्रव्यूहस्य कुड्मलम् । ।५२ ।।\nकुड्मलाग्रे चतुर्बाहुः कपीन्द्रवदनोरिहा ।\nस्थितो वज्रोद्यतकरो नन्दी दिनकरप्रभः । । ५३ । ।\nकुण्डोदरं नन्दिषेणं५१ घण्टाकर्णं महोदरम् ।\nपश्चार्धे तस्य वज्रस्य कुड्मलं सन्न्यवेशयत्५२ । । ५४। ।\nसोमनन्दी तु तस्याग्रे व्याघ्रवक्त्रो गणेश्वरः ।\nसार्कचन्द्रायुतप्रख्यः५३ स्थितो वै पट्टिशायुधः५४ ।।५ ५ ।।\nरुद्राणां५५ द्वारपालाश्च रुद्रा रुद्रसुताश्च ये ।\nइतश्चेतश्च विन्यस्ता वज्रव्यूहाभिरक्षिणः । ।५६ । ।"
  },
  {
    "text": "४५ नान्यत् (?) । ४६ प्राणेन्द्रो च - क । ४७ तद्  (?) । ४८ प्रति व्यूहतदा - ( ?) । ४९ रक्तश्वेता - घ, रक्ताँ (?) । ५० निर्मिमौ - क, निर्ममे - घ. । ५१ नन्दिसेन - ख । ५२ सन्निवेशयत् - क, स न्यवेशयत् - ख । ५३ सार्कचन्द्रायुधप्रख्य - क ख । ५४ पट्टशायुधः - क. ख. । ५ ५रुद्राश्च - घ. ।"
  },
  {
    "text": "( ७३३ )\nवज्रव्यूहस्य मध्ये तु रथवर्ये प्रतिष्ठितः ।\nतस्थावीशो भव:५६ शर्वः कपर्दी नीललोहितः ।।५७।।\nतस्य केतुर्महाञ्छ्वेतो विभातीन्द्रध्वजोपमः५७ ।\nमन्दरश्चन्द्रबिम्बेन जुष्टश्रृङ्ग इवाचलः ।।५८।।\nशतधारो नैकपर्वा चारुशोभितकुड्मल: ।\nवज्रव्यूहो गिरिव्यूहं भेत्तु काम इवाभवत् ।।५९।।\nतं दृष्ट्वा निर्मितं व्यूहं देवगन्धर्वगुह्यकाः ।।\nसाधुसाध्विति वै नेदुर्विस्मयोत्फुल्ललोचनाः ।।8.132.६०।।\nअथ गणपबलेषु सिंहनादाः\nपणवमृदङ्गमशंखनादमिश्राः५८।। 5 ।।\nदितितनयभयप्रदाः प्रवृत्ताः\nक्षुभितसमुद्रपयोदनादकल्पाः ।।६१ ।।\nइति स्कन्दपुराणे अन्धकमथने व्यूहरचनानाम द्वात्रिंशदुत्तरशततमोध्यायः५९ ॥\nसनत्कुमार उवाच\nतौ दृष्टवा निर्मितौ व्यूहौ प्रमथासुरयोः सुराः ।\nविमानकोटिभिः शीघ्रं रुरुधुः सर्वतो नभः ।।१।।\nसर्वं तेजोभिराकीर्णं तदम्बरतलं बभौ ।\nमेरुकूटवनं रम्यं दह्यमानमिवाग्निना ।।२।।\nदेवदुन्दुभिशब्दाढ्यं दिव्य१स्त्रीशतसंकुलम् ।\nतद्देवमण्डलं भाति यथैवादित्यमण्डलम् ।।३।।\nदिव्यपुष्पसमाकीर्णं दिव्यगन्धाधिवासितम् ।\nप्रेक्षकै: शतशः पूर्णं खतलं दिव्यमाबभौ ।।४।।"
  },
  {
    "text": "५६ तस्थावशोभन:  - ख.।  ५७ बभौ शत्रध्वजोपम: - क., बभाविन्द्र ... (? ) ।  ५८ सशङ्खनादमिश्रा: - क, ख.। ५९ द्वयत्रिशो - क. ।\n१ दीव्या - क, ।"
  },
  {
    "text": "७३४\nवादित्राण्यभ्यहन्यन्त जगुश्च सुरगायनाः ।\nरम्भाद्या ननृतुश्चापि शुभापाङ्गाः सुराङ्गनाः ।।५।।\nअथ वज्रगिरिव्यूहौ परस्परजयैषिणौ ।\nसमीयतु२ र्महानादै३र्वातोद्धूतौ४ यथार्णवौ ।।६।।\nमा त्वरध्वमिति५ प्रोक्ता:६ शुक्रेण सु७महात्मना ।\nयोधा निवार्यमाणापि चक्रुर्युद्धमसंहतम्८ ।।७।।\nततः शंखाश्च भेर्यश्च पणवा गोविषाणिकाः ।\nआडम्बरा डिण्डिमाश्व मण्डूकाः९ पणवा ह्यपि ॥८॥\nभेर्यो दुन्दुभयश्चापि मृदङ्गाः किंखरानकाः ।\nउभयत्र बले गाढं प्रावाद्यन्त १० सहस्रशः ।९।।\nततः सुरगणैर्नादाः सह गन्धर्वचारणैः ।\nकृतास्तूर्यरवं श्रुत्वा प्रमथासुरसैन्ययोः ।।8.133.१०।।\nबलयोस्तूर्यशब्देन देवसिंहरवेण११ च ।\nमन्दरे रुरुवुर्घोरं सिंहशार्दूलकुञ्जराः ।।११।।\nतूर्यारसितब्देन तेन तेमितविक्रमाः१२ ।। २ ।।\nअभिन्दन्तः स्वकं व्यूहं युयुधुः प्रमथासुराः ।।१२।।\nप्रथमे सन्निपाते तु१३ तेषां युद्धे कृतात्मनाम्१४ ।\nअभवद् दारुणो रावो हस्तिनामिव गर्जताम्१५ ।।१३।।\nदेवासुराः करस्थैस्तु आयुधैस्ते१६ सहस्रशः ।\nविशेषयन्ति युद्धे स्म१७ परस्परजिघांसवः ।।१४।।\nतच्छूलवज्रोपलवृक्षबाण१८ दृढप्रहारातिशयातिहर्षम् ।\nविवर्धते पारिषदासुराणां युद्धं युगं तिष्यमिवातिघोरम्१९ ।।१५।।\nइति स्कन्दपुराणे गणयुद्धे त्रयस्त्रिंशदुत्तरशततमोध्यायः२० ।"
  },
  {
    "text": "पु -घ. ।\n२ सीमीयतु - क. । ३ महानादौ - क. ॥ ४ वातोद्वृत्तौ - ख. ॥ ५ तरध्वमिति - क. ।। ६ प्रोच्य (?) । ८ महोत्सवम - क., युद्धोत्सवं महत. - क. ॥ ९ पनुवा (?) - क. ।। १० प्रवाद्यन्त - क. ख. । ११ शंखरवेण -घ. ।  १२ fस्तमितविक्रमा: - घ. ।। १३ प्रमथ (प्रथमः) सन्निपातस्तु - क. ।। १४ युद्धोद्ध - (द्य) – ख। १५ गर्जितम् - ख. ।। १६ स्वायुधैस्ते - ख., ...श्व - घ. ।। १७ युद्धे ... - क. ख., १८ बाणं - ख., बाणैर् (?) । १९ युगान्तव्यतिपातघोरम् (?) । २०  १८३ - ख. ।"
  },
  {
    "text": "७३५\nसनत्कुमार उवाच।\nसंकुले१ वर्तमाने तु प्रमथासुरसैन्ययोः ।\nश्रूयन्ते कार्मुकरवाः सिंहनादाश्च दारुणाः ।।१।।\nव्याविद्धाङ्गुलयो देवश्चारणोरगगुह्यकाः ।।\nनेदुरुद्धूतवस्त्रान्ता युद्धोद्धवकृतस्वनाः ।।२।।\nशूरारसितशब्देन तेनोदीरितविक्रमाः ।\nचक्रुः कर्माण्यसह्यानि दर्पिताः प्रमथासुराः ।।३।।\nअसिभिर्व्यायितैश्छिन्नाः पट्टिशै२ र्भिन्नवक्षसः ।\nशरसंकृत्तमर्माणः४ पतन्ति प्रमथासुराः ।।४।।\nशिरसां पात्यमानानां बहूनां५ चोरुभिः सह ।\nराशयस्तत्र दृश्यन्ते प्रमथासुरसंयुगे ।।५।।\nभग्नचक्रा विध्वजाश्च विवरूथा विकूबराः ।\nदृश्यन्ते शतशो व्यश्वा हतसारथयो६ रथाः ॥६॥\nसपताकाः सकेयूराः सवर्मायुधकेतवः ।\nनिष्कृष्टदन्तमुशलाः७ पतन्ति गजपुङ्गवाः ।।७।।\nशरप्रहाररुग्णाङ्गाश्चामरापीडकोज्ज्वलाः ।\nससादिनो निपात्यन्ते८ हयाः सूर्यहयोपमाः ।।८।।\nउद्भ्रान्तैस्तुरगैस्त्रस्तैर्दानवैः सरथैरपि ।\nतद्बलं१० प्रबभौ मत्तं भ्रान्तग्राहार्णवोपमम्११ ।।९।।\nवासोभिरातपत्रैश्व मुकुटैर्मणिकुण्डलैः ।\nहारार्धहारैः केयूरैरङ्गुलीयैः स्रगुत्तमैः ।।8.134.१०।।\nकराननैः प्रकृत्तैश्च१२  चरणैश्च  निपातितैः ।\nयुद्धभूमिर्वृता भाति द्यौर्नक्षत्रैरिवोदितैः ।।११।।\nरुधिरास्राववसना नानाभरणभूषणाः ।\nरक्तवस्त्रावृतैर्गात्रैर्मही मृत्युरिवाबभौ ।।१२।।"
  },
  {
    "text": "१ संयुगे (?) । २ व्यायतश्छिन्नाः - क. ।। ३ पट्टशै - क. ख. ॥ ४ ...वर्माणः - क. ॥ ५ बहूनां - क. ख. ।\n६ सारथिनो - क. ।। ७ निकृष्टदन्तमुशलाः - क. । ८ सहसा विनिपात्यन्ते - क., सहसादिनो... - ख. ।,\n९ माया - क. १०ख. । तत्कालं - क. ।। ११ । पमाः - क. ।। १२ प्रवृत्तैश्च - क. ।"
  },
  {
    "text": "७३६\nअथ वाजिगजौघानां शोणितोदकवाहिनी ।\nनदी प्रववृते१३ घोरा यमसादनवाहिनी ।।१३।।\nमृगहस्तिखराश्वोष्ट्रमहाग्राहसमाकुला ।\nमांसमेदोयकृत्पंका धनुर्ध्वजशतद्रुमा ।१४॥\nछिन्नशीर्षोपलशता हस्तपश्वाननोरगा ।\nकेशशैवालसंछन्ना धनुर्ज्याशततन्तुका ।।१५।।\nपाण्डराम्बरहर्षा वै मुकुटाटिकुलाकुला ।\nभेरीकच्छपसंकीर्णा१४ वराभरणदर्दुरा ।१६।।\nशरमीनसमाकीर्णा१५ खड्गनक्रदुरासदा१६ ।\nरथचक्रमहानक्रा गद१७ यादोविलोडिता ।१७।।\nविशीर्णहारसिकता१८ कफसंजातफेनिनी१९ ।\nरक्तोत्पलानां मालेव कौङकुमी स्रगिबोज्झिता ॥१८॥\nजिह्वेवोरगराजस्य यमस्याज्ञा इवाद्भुता ।\nभयदा भीरुयोधानां शूराणां हर्षवर्धिनी२० ।\nप्रवृत्ता२१ रुधिराम्भोभिः स्वर्गलोकवहा नदी ।।१९।।\nसंरब्धदैत्येन्द्रविवृद्धधूमं२२  नन्दीश्वराग्निज्वलितान्तरालम् ।\nबभौ बलं सागरतुल्यनादं विनाशि यद्वज्जगदन्तकाले ।।8.134.२०।।\nइति स्कन्दपुराणे गणयुद्धे चतुस्त्रिंशदुत्तरशततमोध्यायः२३ ।\nसनत्कुमार उवाच\nविवर्धमाने संग्रामे तस्मिन् पारिषदासुरे ।\nगिरिव्यूहप्रपातस्थाः१ क्रुद्धा दानवसत्तमाः ।।१।।\nते क्रोधा२च्छूलशक्त्यृष्टिं गदावर्षमतन्द्रिताः ।\nववर्षुः प्रमथानीके४ वर्षं जलधरा इव ।।२।।"
  },
  {
    "text": "१३ प्रवर्तते - क. ।। १४ संपूर्णा - क. ख. ।। १५ शवमीनसमाकीर्णा - घ. ।। १६ ... नक्रा दुरासदा - क. । १७ सदा - क., गज - घ. ।। १८ सिक्ताङ्गा - ध ।। १९ .. फेनिला - घ. । २० हर्षवर्धनी - क., हर्षवर्धना - ख. ।। २१ प्रकृता - ख. ।। २२ संहष्टदैत्येन्द्रविवृद्धधूमं - ख. ।। २३ १८४ - ख. ।\n१ गिरिव्यूहप्रवातस्था: - क. ॥ २ क्रुद्धाः - ख. ।। ३ शक्त्य - क. ख. ॥ ४ प्रमथानीकं - क. ।"
  },
  {
    "text": "७३७\nशस्त्रवर्षण पनतात्ताड्यमाना ह्यनेकशः ।\nअचिन्तयित्वा तत्सर्वं युद्धायैव मनो दधुः ।।३।।\nमेघाः सस्यानि हि यथा द्विरदा: पादपानिव ।\nपृषतानिव शार्दूलाः शरभा इव वारणान् ।।४।।\nवज्रा इव यथा शैलान् कालदूता नरानिव ।\nविध्नानिव च शान्त्यर्था नथानविनया इव ५ । ५ ।।\nभावानिव यथा भावा दोषा दोषान्यथापि च ।\nतथा निवातकवचान् 6 शूलशक्त्यृष्टिवृष्टिभिः७।५ ।।\nनिजघ्नुः प्रमथाः८ शूराः शतशोथ सहस्रशः ।।६।।\nशूलनिर्दारितोरस्का मुशलैर्भिन्नमस्तकाः ।\nवज्रावघातम्लानाङ्गा९ दानवा: पतिता भुवि ।।७।।\nतेषां निनादाः श्रूयन्ते नदतामतिदारुणा: ।\nसंवर्त्तकानां मेघानां नदतामिव१० सर्वतः ।। ८ ।।\nइषुभिर्बहुधा विद्धा भग्नत्रिककशेरवः११ ।। ९ ।।\nचेष्टन्ते१२ ह्यसुरा भूमौ भग्नपृष्ठा इवोरगाः ।।९।।\nततोतिकदनं वीक्ष्य शूरास्तत्र महासुराः ।\nनिवृत्ताः शतशस्तत्र क्रोधसंरक्तलोचनाः ।।8.135.१०।।\nतैर्भृशं१३ प्रमथास्तेपि विद्धा व्यास त्रपान्विताः ।\nसंमीलिताक्षा वृषभा वर्षं निपतितं यथा ।।११।।\nसहन्ते तत्तथा वर्षं१४ प्रमथा दानवेरितम् ।\nते चापि युद्धं तुमुलं कृत्वान्ते१५ पीडितास्तदा ।१२॥\nभग्नाः पराङमुखा जाता१६ श्छिन्नभिन्नांगसन्धयः ।\nतस्मिन् भग्नेथ सैन्ये तु प्रामथे १७ प्रमथोत्तमाः ।।१३।।\nदश चक्रुर्महावेगं दशनागशतोपमाः ।\nशंकुकर्णश्च बलवान् घण्टाकर्णश्च वीर्यवान् ।१४॥"
  },
  {
    "text": "५ .. श्चाविनयानिव - घ. ।। ६ कवचाः - क. ।। ७ शक्त्यष्टिवृष्टिभि: - क. ख., .. रिष्टयः - क. । ८ प्रमथान् - क. । ९ वज्रावपातम्लानाङ्गा: - क. ख. | १० नर्दतामिव(? ). ददाति च - क. ! ११ ... करोरवः (? ) ।। १२ वेष्टयन्ते - ख ।। १ ३ तैरितः - घ. ।। १४ तच्छस्त्रवर्षं (? ) ।। १५ ते - घ. ; १६ भीता - घ. ॥ १७ प्रमथे - क. ख ।"
  },
  {
    "text": "( ७३८ )\nमहाकालश्च कालाभो नन्दिषेणश्च विश्रुतः ।\nपिङ्गलो लोहिताक्षश्च सोमनन्दी च वीर्यवान् ।।१५।।\nविनायकश्च -- - नन्दी च - - - - - ॥\nछागः कुण्डोदरः१८ स्कन्दो मयूरवरमास्थितः ।।१६।।\nएते सह समुन्नेदुः१९ पयोदा इव साम्भसः ।\nविविशुश्चासुरं सैन्यं समुद्रं मकरा इव ॥१७॥\nशंकुकर्णहता दैत्या घण्टाकर्णविदारिताः ।\nनन्दिषेणशराभ्यस्ता महाकालप्रकालिताः ।।१८।।\nकुण्डोदरगदावेगैश्चूणितास्त्रविभूषणाः ।\nपिङ्गलालोडिता नेशुः२० स्कन्दशक्तिविदारिताः२१ ।।१९।।\nमुष्टिप्रहारभिन्नास्यै२२ स्तलताडितमस्तकैः ।\nअपाहस्तप्रहारैश्च२३ क्षिप्यमाणेरितस्ततः ।।8.135.२०।।\nविशस्त्रवस्त्रकवचैर्मुक्तमुर्द्धजबन्धनैः ।\nप्रभग्नैर्दानवैस्तूर्णं व्यूहभेदो  बभूव ह ।।२१।।\nभिद्यमानो गिरिव्यूहो विबभौ घोरदर्शनः ।\nइन्द्रवज्राह्तः पूर्वं यथा विन्ध्यो महागिरिः ।२२॥\nभिन्नव्यूहाँस्ततो२४ दैत्यान्२५ प्रमथा जितकाशिनः ।\nद्रुद्रुवुः शतशो वृक्षान् पक्वाञ्छकुनयो२६ यथा ।।२३।।\nततः पुनरभूद्युद्धं२७ कोलाहलसमाकुलम् ।\nप्रमथानाञ्च शूराणामसुराणाञ्च दारुणम् ।२४।।\nसन्निपाते२८ पुनस्तेषां गजानामिव दारुणे ।\nनेदुर्देवाः सगन्धर्वाः सिद्धाश्च दिवि हर्षिताः ।२५।।\nनानाविधास्तूर्यरवास्ततो दानवपार्षदैः२९ ।।\nअश्रूयन्त कृता घोरा मेघानां नदतामिव ॥२६॥"
  },
  {
    "text": "१८ छागस्तुण्ड कु .. - क , स्तुकुर्कुट - ख. ।। १९ सह्स्रशः समुन्नेदुः - क., वै सहसा नेदु: - घ. ।। २० नेदुः - घ. । २१  त्तथा (? ), निपातिताः - ख. ।। २२ प्रहन (तिभिन्नाश्यै ) - क ।। २३ अपहस्तप्रहारैश्च (?) । २४ भिन्नव्यूह्स्ततो - क. ।। २५ दैत्याः - क. ।। २६ ...स्त्यक्त्वा शकुनयो - घ. ।। २७ व्यावर्त्य लज्जया चक्रुः - घ. । २८ सन्निपातः - क. ॥ २९ ... दो - क., दानवपर्श्वगै: - ख."
  },
  {
    "text": "( ७३९ )\nगजैश्च नीलाचलसन्निकाशै रथैश्च गन्धर्वविमानकल्पैः॥\nहयैश्च वायुप्रतिमानवेगैश्चरन्ति दैत्याः समरे ह्यभीताः ।२७।।\nते शूलशक्त्यृष्टिभुशुण्डिबाणैः शैलोपलैश्चक्रसशूलवज्रैः ।\nअन्योन्यमुत्सादयितुं प्रवृत्ता गणेश्वरा दानवपुंगवाश्च ।२८।।\nइति स्कन्दपुराणे गणयुद्ध पंचत्रिशोत्तरशततमोध्यायः३०"
  },
  {
    "text": "सनत्कुमार उवाच\nविरोचनस्तु दैत्येद्रो१ विरोचन इवोदितः ।\nविवेश प्रमथानीकं मेघानीकमिवांशुमान् ।१।\nमन्दराग्रप्रतीकाशमीषादन्तं क्षरन्मदम् ।\nचतुर्दन्तं समास्थाय दन्तिनं दन्तभूषितम् ।।२।।\nस नागस्कन्धगस्तत्र भ्राजतेसुरपुंगवः ।\nउदयाग्रं समास्थाय सहस्रांशुज्वलन्निव ।।३।।\nतोमरैः सशरैश्चापि दिवाकरकरप्रभै: ।\nप्रमथानपतस्तार शतशोथ सहस्रशः ।।४।।\nवैनतेयो यथा नागान् सिंहो गोवृषभान् यथा ।\nद्रावयामास प्रमथान् तथा शूरो विरोचनः ।।५।।\nयान्तमायान्तमप्राप्तं प्राप्तं दूरस्थमेव च ।\nप्रमथं पश्यते यं यं तं तं दiरयते३सुरः ।।६।।\nमृगाः सिहं यथा दृष्ट्वा गरुडश्च यथोरगाः ।\nविरोचनं तथा४ दृष्ट्वा प्रमथा दुद्रुवुर्भयात् ॥७॥\nगणेश्वरबलं दृष्ट्वा गणेश्वरवरो द्रुतम् ।\nविनायक: सन्निवृत्तः प्रमथानीकनायकः ।।८।।"
  },
  {
    "text": "३० १८४ - ख. !\n१ देत्येयो - क. । २...वतस्तारः - ख. ।। ३ वारयते - ख. ।। ४ यथा - ख. ।"
  },
  {
    "text": "७४०\nप्रसारयन् करं घोरं पूर्वमैरावतो यथा ।\nविरोचनं५ सोभ्यधावच्छार्दूलो हरिणं यथा ।।९।।\nतमापतन्तं संवीक्ष्य तीक्ष्णदन्तं गजाननम् ।\nकुम्भान्तरे तोमरेण६ दारयामास दानवः ।।8.136.१०।।\nतं तोमरं कराग्रेण निष्कृष्य स विनायक: ।\nहस्ता क्षिप्तेन७ तेनैव विरोचनमदारयत् ।।११।।\nस तोमरेण निभिन्न: करघातातुरश्च ह ।\nचचाल विह्वलो रक्तं चक्षार च विरोचनः ।।१२।।\nघूर्णमानं तदालक्ष्य दानवेन्द्रं विरोचनम् ।\nदन्ताभ्यां चन्द्रशुभ्राभ्यां निर्बिभेद विनायकः ।१३।।\nवैनायकं तत् समीक्ष्य कर्म देवाः शशक्रा मुमुचुः प्रणादान् ।\nतस्योतमाङ्गोपरि पुष्पमाला पपात देवस्य यथा त्रिमार्गा9 ।।१४।।\nतया तु नानाविधपुष्पवत्या विभाति देवः स तदा स्रजा रणे ।\nनक्षत्रमालावलिचारुशोभ:१० समुन्नतो मेरुरिवापरः स्थितः ।।१५।।\nउद्भिन्नरक्तं तु विदार्यमाणं विरोचनं वीक्ष्य विनायकेन ।\nजम्भोम्बुदाभीतुरमारसित्वा११ दुद्राव मा भैरिति१२ भाषमाणः१३ ।।१६।।\nतमापतन्तं बहुधा नदन्तं जम्भं वियन्मेघमिवाप्रमेयम् ।\nरुरोध नन्दी समताडयच्च वज्रेण वज्री कुपितो यथाद्रिम् ।।१७।।\nस वज्रघाताच्छिथिलः क्रियासु व्यसुर्यथा१४ दानवदेवपुत्रः ।\nपपात भूमौ मुहुरुत्थितश्च घृतावसिक्तः सदसीव वह्निः ।।१८।।\nजम्भेवसन्नेरिबले प्रसन्ने षड्१५ दानवाः षण्मुखपूर्वजं तम् ।\nकुठारशूलासिपरश्वधैस्तु म्लेच्छा यथा क्रुद्धमुखास्ततक्षुः ।१९।।\nविनायकस्तैरवतक्षितस्तु प्रह्लादिदेहात्१६ प्रविकृष्य दन्तौ१७ ।\nमुमोच तं वै रुधिरावसिक्तं राहुर्विवस्वन्तमिवार्धभुक्तम्१८ ।।8.136.२०।।"
  },
  {
    "text": "५ वैरोचनं - क. ।। ६ तो रणन - वि. ।। ७ करेण हत्य (?), हस्तेनाक्षिप्य (?) । ८ तस्योत्तमाङ्गे बहि - क. व., .. माङ्ग प र ? [ा ल (?) । ९ त्रि पागति? - ख । १० ... चारुशोभाः - क. । १ ! त् rर (?). .. मारशिप (?) । । २ भी रति - क. ! १३ भाष्य पाणः - क. ।। १४ ... व्यसुर्यथा - क. ख. । १५ ते - . (क. fट. ) ।। १६ अह्नो ददे ई { - क., प्राह्लादिदेहात् (?) । १७ दन्ते - ख. ।\n१८ ...विभास्वन्तमिवार्धभुक्तम् - क. ख. ।"
  },
  {
    "text": "( ७४१ )\nस तेन मुक्तोतिरुजावृतश्रीर्विरोचनो नातिबभौ मनोज्ञः ।\nमेघाभिरुद्धो१९ नवमेघकाले संपूर्णबिम्बो२० नभसीव चन्द्रः ॥२१॥\nविनायकाभान्स विनायकस्तु षड् दानवान् षण्मुखसन्निकाशः२१ ।\nविशालदन्ताशनिसंप्रहारैर्व्यर्थद्रावयत् सिंह इव द्विपेन्द्रान् ।।२२।।\nकरीन्द्रवक्त्रः करमुच्छ्रयित्वा करी सुराणामिव जातदर्पः । ।\nप्राकालयद्२२ दानवपुङ्गवाँस्तान् यथा गजान् दर्पितसिहपोतः ।२३।\nसिंहेक्षितानामिव गोपतीनां२३  कालेक्षितानामिव मानवानाम् ।\nविनायकेनेक्षित कालितानां२४ भयं तदासीन्मिषतां२५ बलानाम् ।२४।।\nयतो यत: प्रेक्षति वै स देवो हस्तीव हस्तं स्वकमुच्छ्रयित्वा२६ ।।\nततस्ततो दैत्यबलं प्रभग्नं चण्डानिलेनेव वनं सपुष्पम् ।२५।।\nदृष्ट्वा बलं तद् बलिनाभिभूतं बलेः सुतोसौ बलिनां वरिष्ठः ।\nविनायकं हन्तुमनाः ससार मत्तं रणे मत्त इव द्विपेन्द्रः ।२६।।\nतमापतन्तं तपनाभिवेशं क्रुद्धं रणे कालमिवातवापम् ।\nससार रोद्धुं समरे च योद्धुं कुण्डोदर: सिह इवान्यसिंहम् ।२७।।\nतौ सिंहपोताविव जातदर्पौ प्रकीर्णहस्ताविव हस्तिपोतौ ।\nसमागतौ युद्धरसाभिमत्तौ कुण्डोदरो वै २७ बलिनन्दनश्च ।२८।।\nशतानि पंचेव स कार्मुकाणां विकृष्य वज्राशनिनिस्वनानाम् ।\nकुण्डोदरायेषुवरान्२३ ससर्ग गर्जन् स बाणस्तु यथा पयोदः ।२९।।\nतानागतां३०स्तीक्ष्णमुखांस्तदानीं बाणस्य बाणान् कुपिताहिकल्पान् ।\nकुण्डोदरः शैलरुहेण३१ सर्वान् मनोरथान् विघ्न इवाजघान ।8.136.३०।।\nतान्निष्फलान् प्रेक्ष्य३२ शरान् सुरारिः सुरेतरारिप्रहतान् क्षितिस्थान् ।\nशक्त्या स कुण्डोदरमाजघान शक्तया गुहः क्रौञ्चमिवाचलेन्द्रम् ।३१।।\nवक्षः प्रदेशात्तु गणेश्वरस्य बाणस्य शक्तिः क्षतजं पपौ सा ।\nशक्रोपनीतं रुचिरं सुगन्धि३३ यथामृतं वज्रधरस्य भार्या ।३२।।"
  },
  {
    "text": "१९ ... भ्ररुद्धो - क. ख. ।। २० संपूर्णबिम्बे क। २१ सन्निकायः - ख. । २२ प्रकालयद् - क ख , प्रकालयन् - ख. ।। २३ (ह) स्तिनीनां (?) । २४ कालिकान्तं - ख. ।। २५ विद्विषतां (?) । २६ प्रविशार्यं सर्वशः - घ ।। २७ ... सौ - घ ।। २८ कार्मुकानां - क. ख. ।। २९ कुण्डौदरायेषुवरान् - क. । ३० नानागणां - क. ।। ३१ शैलवरेण - थ. ॥ ३२ वीक्ष्य - ख. ।। ३३ सुगन्धं - क ख. ।"
  },
  {
    "text": "७४२\nशक्तिप्रहाराभिहतस्तु यक्ष:३४ कुण्डोदरोदर्दरमन्दराभ:३५ ।।\nपपात संज्ञां विपुलां प्रहाय दावाग्निना दग्ध इवोच्चवृक्षः ॥३३॥\nकुण्डोदरं तन्निहतं समीक्ष्य विनायकोसौ च्युतपद्ममालः ।\nद्रुद्राव बाणं प्रति हन्तुकामः करीव भृङ्गारकरोच्छ्रयेण३६ ।।३४।।\nतमानने वज्रनिभाननैः शरैर्विनायकं ह्याततमेव बाणः ।\nबिभेद भित्वा च ततो ररास३७ ग्रीष्मव्यपाये नभसीव मेघः ।॥३५॥\nतृणाग्रपातानिव सेषुपातानचिन्तयित्वैव गजेन्द्रवक्त्रः ।\nईषेष३८ नेत्रं३९ सवरूथचक्रं बभञ्ज बाणस्य रथं ससूतम्४० ।३६।।\nबाणस्य वाहान् तु तमारुजन्तं४१ विनायकं भूमिगतं यथेभम् ।\nसिंहीसुतः सिंह इवाभिपत्य स बाहुपाशेन बबन्ध राहुः ।३७॥\nस राहुणा बहुयुगावबद्धो४२ विनायक: सर्पसहस्रमालः ।\nप्रस्पदन्त४३ भ्रामितपुष्कराग्रो गजस्तरन् देवनदीं यथैव ।३८।।\nतं राहुबाहुप्रतिबद्धचेष्टं विनायकं वीक्ष्य तदा दिविस्थाः ।\nदेवाः सशक्राः सह यक्षसिद्धैर्हाहेति हाहेत्यसकृद्विनेदुः ।।३९।।\nकुण्डोदरो यक्षवरस्तु सोथ आंश्वस्य सस्यं हि यथाम्बुसिक्तम् ।\nकुठारमादाय जघान राहुं जत्र्वन्तरे संहतमुष्टिना च ॥8.136.४०॥\nकुठारघातात् स तु मुष्टिना च दृढाहतो यक्षवरेण राहुः ।\nविनायकं भीमबलो मुमोच शुभेतरं कर्म यथा कुलीनः ।४१।।\nतं वै परावृत्य करीव मत्तो गजाननः काननषण्डवासी४४ ।\nपद्भिश्च दन्तैश्च जघान राहुं प्रकीर्णहस्तेन च भीमह्स्तः ।४२।।\nविनायकेनाभिहतस्तु राहुर्दर्पञ्च गर्वञ्च बलञ्च हित्वा ।\nनिस्तोयमेघप्रतिमोमरारिः स्थितो यथा सिंहहतो गजेन्द्रः ।४३।।\nराहौ तु४५ कुण्डोदरमुष्टिघातै४६र्विनायकेनैव च पीडयमाने ।\nकुजम्भसंह्रादमयाः सतारा हुण्डस्तुहुण्डश्च तदा तमीयुः४७ ।४४।।"
  },
  {
    "text": "३४ . स्रा तेन - घ. । । ५ मन्दरदर्शनाभः - घ. ।। ३६ श्रृङ्गाग्रकरोच्छ्रयेण (? ) ।। ३७ ररास तत्र - घ. । ३८ इयेष - क. ख. ।। ३९ नेतुं - ख. ।। ४० सयन्तृ - क. ख. ।। ४१ द्रुतमारुजन्तं - ख. । ४२ बुद्धो - क., न (?) । ४३ प्रस्पदन्ते - क. ख. ॥ ४४ ...वासः - ख. ॥ ४५ राहुस्तु - क. । ४६ मुष्टिपातै - क ।। ४७ तु - क. ख. ।"
  },
  {
    "text": "( ७४३ )\nमयस्तु कुण्डोदरमाजघान शूलेन तारो मुशलेन कुक्षौ ।\nबलस्तु लम्बाम्बुदसन्निकाशं तं ४८ मुष्टिना वज्रनिभेन चापि ।।४५।। हिरण्यनेत्रावरजात्मजश्च विनायकं भीमबलं तलेन ।\nतस्यात्मजश्चापि जघान रोषात् स चापि गत्वा बलवाँस्तुहुण्डः ।४६।।\nविनायकस्तं तु तदा गृहीत्वा करेण विक्रम्य तुहुण्डमाजौ ।\nआाक्षिप्य चोत्क्षिप्य ४९ च भीमवेगश्चिक्षेप दूरं यमदूतकल्पम्५० ।४७। ।\nप्रह्रादमाहत्य ततः स देवो मयश्च मत्ताञ्जनतुल्यवक्षाः ।\nउत्पाट्य तं घोररवं ननाद शुभ्राम्बुपूर्णो नभसीव मेघः ।।४८।।\nकुण्डोदरश्चापि बलं सतारं कुजम्भमाहत्य५१ च यक्षवर्यः ।\nउभौ रणस्थौ५२ गजयूथपालौ५३ व्याधूतमालौ५४ भृशजातकोपौ ॥४९॥\nससर्जतुस्तौ५५ शरवृष्टिमुग्रां यथाम्बुवृष्टिं जलदौ सनादौ ।\nततः पुनश्चायुधसर्जगनि५६ पयोदविस्फूजितगजितानि५७ ॥\nबलानि तान्यासुरपार्षदानां संसक्तभावं परमं गतानि ।8.136.५०।।\nइति स्कन्दपुराणे गणयुद्धे षट्त्रिंशदुत्तरशततमोध्यायः\nसनत्कुमार उवाच\nततो व्यतिकरो भूयः पार्षदासुरसैन्ययोः ।\nसंबभूवोदधिक्षोभान्मकराणामिवाद्भुतः ।।१।।\nपट्टिशासिधनुष्मन्तो१ विद्युत्वन्त इवाम्बुदाः ।\nविबभुर्दानवास्तत्र प्रमथाश्च युयुत्सवः ।।२।।\nसहस्व प्रहरस्वेति नश्य नष्टस्त्वमित्यपि ।\nतेषामेवं प्रवदतामश्रूयन्त गिरो मुहुः ।।३।।"
  },
  {
    "text": "४८ सन्निकाशस्तं - ख. ।। ४९ सोत्क्षिप्य - क. ख. ।। ५० यमदूतकल्प: - ख. ।। ५१ कुभञ्जमाहत्य - क. । ५२ रणस्ते (स्थो - ख. ॥ ५३ गजयूथपालो - ख. ॥ ५४ व्याधूतमालो - ख. ॥ ५५ तुष्टो - ख. । ५६ पुनस्त्वायुधसर्जनानि - ख. ।। ५७ नादितानि - घ. ।\n१ पट्टशासिधनुष्मन्तो - क. ख. ।"
  },
  {
    "text": "(७४४)\nशूलैस्त्रिशूलैश्चक्रैश्च हुण्डैर्लगुडकम्पनैः२ ।\nभिन्दिपालैः करसमैः प्रसृतैर्निखरैरपि ।।४।।\nटंकैः कटंकटैः प्रासैः पाशैः३ परशुपट्टिशैः ।\nद्रुमोपलशिलाघातैर्गिरीणां शिखरैरपि ॥५॥\nएतैः प्रहरणैस्ते वै सूदयन्ति परस्परम् ।\nघण्टाकर्णोहमसुर जम्भोहं प्रमथेश्वर ॥६।\nसोमनन्द्यहमिन्द्रारे कुजम्भोहं गणाधिप ।\nबिल्वकोहमहं४ यक्ष पिङ्गलो नाम दानव ।७।।\nप्रह्रादोहमहं नन्दी शंकुकर्णो बलो५ ह्यहम् ।\nत्वं कः कुण्डोदरोहं वै वृत्रोहं६ कुण्डकोदर ७ ।।८।।\nनन्दिषेणोस्म्यहं शंभुर्महाकाल८ मयो ह्यहम् ।\nविशाखोहं बलिरहमहं बाणो गुहो ह्यहम् ।९।।\nप्रह्रादोहमहं९ शाखो१० नैगमेषोहमन्धकः११ ।\nइत्येवं दानवानां च प्रमथानां च भैरवा:१२ । 8.137.१० ।।\nदर्पोद्रेकादधिक्षेपाः१३ श्रूयन्ते युध्यतां रणे ।\nगजानामिव मत्तानां मेघानामिव चागमे ।११।\nभिद्यतामिव१४ शैलानां समुद्राणां क्षयेष्विव ।\nप्रलयान्तेषु महतां वायूनां जवतामिव ।।१२।।\nतेषामासीन्महाञ्छब्दः परस्परनिजघ्नुषाम्१५ ।।\nब्रह्मदण्डप्रतीकाशैर्यमदण्डनिभैरपि ।\nआायुधैस्सूदयन्ति स्म तेन्योन्यकुपिता१६ भृशम् ।।१३।।\nवज्राणामिव शैलेषु वंशानामिव१७ दह्यताम् ।\nअभूच्चटचटाशब्दः शस्त्राणां पात्यतां१८ तदा ॥१४॥"
  },
  {
    "text": "२ हुलैर्लकुल... - ख. ।। ३ कण्णैः - ख. ॥ ४ पिल्वलोहमहं - ख. । ५ बले - क. । ६ वृतोहं - ख. ॥ ७ कुण्डको दरः - क.ख., ८ महाकायो - ? , य (?) । ९ संह्रादोहमहं (?) । १० शम्भो - ख. ।। ११ ... मप्युत - घ. ।। १२ दारुणा: - क. (? ), बभौ रव: - घ. ।। १३ अधिक्षेपा: (?) । १४ विध्यतामिव - ख. ।। १५ शस्त्राणां पात्यतां तदा - ख., विजघ्नतां - घ. ।। १६ क्षुभिता: - घ. । १७ वेणूनामिव - क. (?) । १८ पततां - घ. ।"
  },
  {
    "text": "( ७४५ )\nगणेश्वरविमुक्ताभिः शक्तिभिः सुदृढाहताः१९ ।\nनिपेतुरारसन्तस्ते२० सोल्का इव यथा घना:२१ ।।१५।।\nद्रुमप्रहारभग्नाङ्गा गदाचूणितसन्धयः ।\nदानवा निपतन्त्युर्व्यां वाजिनश्च्युतजीविताः ।।१६।।\nछिन्नध्वजपताकेषा भग्नाक्षयुगकूबराः ।\nविध्वस्तास्तत्र दृश्यन्ते विमानप्रतिमा रथाः ।।१७।।\nमातङ्गैश्च तुरङ्गैश्च स्यन्दनैश्चावचूर्णितैः ।\nविन्ध्याक्रान्तेव सा भूमिर्दुर्गमा समपद्यत ।।१८।।\nतत्र देवा: स गन्धर्वाः सयक्षोरगकिन्नराः ।\nउत्क्रुष्टवरशब्दाढयं चक्रुः सुबहुशोम्बरम् ।।१९।।\nदिव्यानां सुविचित्राणाममृतोपमगन्धिनाम् ।\nवर्षं पपात पुष्पाणां युध्यन्ते यत्र२३ ते रणे २४ ॥8.137.२०॥\nतथा तु ते गजघननादगर्जनाः२५ शरासिशक्त्यृष्टि२६ गदाविसर्जनाः ।\nपरस्परं युयुधुरतीव संहता२७ दितेः सुताः प्रमथगणाश्च दर्पिताः ।।२१।।\nइति स्कन्दपुराणे गणयुद्ध सप्तत्रिंशोत्तरशततमोध्यायः\nसनत्कुमार उवाच\nताम्यमानेषु१ दैत्येषु दैत्ययूथपयूथपाः२ ।\nचक्रुर्वेगं महावेगा युगान्तेष्विव सागराः ।।१।।\nप्रह्रादश्चानुह्रादश्च संह्रादः शिनिबाष्कलौ ।\nप्रह्लादस्य च ये पुत्राश्चत्वारो भीमविक्रमाः ।।२।।\nबलिर्बाणश्च वातश्च शम्भुः कार्तस्वन: कुभः ।\nकरभो४ नमुचिस्तारस्तारकश्चेन्द्रतापनः५ ।।३।।"
  },
  {
    "text": "१९ प्रासतोमरै: - घ. ।। २० रारसन्तो वै - क. ख. । २१ घनाघनान् - (ना:?) - घ. ॥ २२ खरशब्दाढयं - क. ॥ २३ तत्र - क. ।। २४ तोरणे - ख. ।। २५ गर्जिताः - क. ॥ २६ शरर्ष्टिशक्त्यसि - (? ) ।। २७ संकटे (टा) - क. ख. । १ नाम्यनानेषु - क.,  नाश्य... - घ. ।। २ अन्ये दैत्या महारथाः - घ. ।। ३ शुभः - क. ।। ४ शरभो (?) । ५ ...स्सेन्द्रतापन: - क्र, ख. ।"
  },
  {
    "text": "७४६\nअञ्जनो रूषणो व्यंसो गविष्ठ: पृथिवीञ्जय:५ ।।\nइल्वकः पिल्वकश्चैव धुन्धुर्मूकश्च दानवः ।।४।।\nखरो९ मुरोथ१० नरकः केशी धेनुक एव च ।\nलम्बः प्रलम्बो ह्यजरो११ भावयव्योममार्दवा:१२ ।।५।।\nवृषपर्वा शतावतों गवाक्षो गोमुखस्तथा ।\nसरो१३ निसुन्दः सुन्दश्च महाबलपराक्रमाः ।।६।।\nपाको विपाकः सन्तापो१४ हस्ती दुर्योधनस्तथा ।\nमोहनो मथनश्चापि सचक्रश्चक्र एव च ।।७।।\nकालकावदनः कालः कालनेमी१५ कलिद्रुम:१६ ।।\nह्यशीर्षश्चेन्द्रशिरा१७स्त्रिशिराः शंकुरेव च ।।८।।\nतथा गगनमूर्धा च अविरोमा महामन:१८ ।\nअसिलोमा तुहुण्डश्च हुण्डो वृत्रश्च दानवः ।।९।।\nदशग्रीवश्च बालिश्च मेघनीलः१९ प्रभाकरः ।\nयश्चादित्यरथाच्चक्रं जहार बलदर्पितः ।।8.138.१०।।\nस विप्रचित्तिः सबलः सन्यवर्तत दंशितः(?)२० ।\nएते चान्ये च दितिजाः समदास्ते गजा इव ।।११।।\nचक्रुरुत्साहमुत्सर्तुं२१ प्रमथ्य प्रमथान्२२ रणे ।\nआामिषार्थे२३ यथा सिंहा वासितार्थे२४ यथा गजाः ।।१२।।\nदानवा विविशुस्तद्वत् प्रमथान् संजिघांसवः ।\nतेषामापततो वेगो भीमोभूद्देवविद्विषाम्२५ ।\nसनक्रमकरो घोरो वेगः सिन्धुपतेरिव ।।१३।।\nते वै शस्त्रोपलशिलापादपाशनिपाणयः ।\nप्रमथैरुद्धतै रुद्धा नदीवेगा इवार्णवै:२६ । १४ ।।"
  },
  {
    "text": "६ गविष्ठः - ख., गविजः - क. ।। ७ पृथिवीजयः - क. ।। ८ इल्वलः - ख: । ९ सुरो - ख., १० वै - क. । ११ ह्यजकी - घ. ।। १२ ...श्व प्रमर्दनः - घ., मार्दव: - क. । गर्वेवरोथ - घ. । १ ३ खरो - घ. । थेन्द्रशिरा - व्क , हयशिरो - ख. । १४ सन्तापी - घ. ।। १५ कालनेमि: - घ ।। १६ द्रुमा: - घ. । १७ हय:शिरो – ख १८ महामना: (?) । १९ नीलमेघः - घ. ।। २० दंशिता: - घ. । २१...मत्यर्थं - ख. ।। २२ प्रमथाः - क., प्रमथो - ख , प्रमथ - घ , प्रथमं - (?) ।। २३ आमिषार्थ - क. ख. । २४ वासितार्थं - क. ख. ।। २५ देवतारिणाम् - क. ख, देवताद्विषाम (?) । २६ इवार्णवे (?) ।"
  },
  {
    "text": "७४७ }\nगणेश्वराधिपो नन्दी महाकायश्च२७ वीर्यवान् ।\nघण्टाकर्णः शंकुकर्णः कुण्डोदरमहोदरौ ।१५।।\nनन्दिषेणः सोमनन्दी करिकश्च गणेश्वरः ।\nविघ्नो विनायकश्चैव स च सर्वविनायकः२८ । ।॥१६ ।।\nपिङ्गलो लोहितश्चैव मयूरः कुक्कुटोपि च ।। ६ ।।\nपञ्चाक्षो वीरभद्रश्च विट्पतिः पावकार्दनः ।।१७।।\nअदित्याप्यायनश्चैव सोमाप्यायन एव च ।\nसमुद्राप्यायश्चान्यः पावकाप्यायनस्तथा ।।१८।।\nवरबर्हिध्वजश्चैव विशाखः शाख एव च ।\nनैगमेषश्च बलवान् रुद्रवीर्यपराक्रमा:३० ।।१९।।\nबाहुलेयोद्भवा३१ ये च प्रमथा भीमरूपिणः ।\nतेभ्ययुर्दानवान् युद्धे वृषभा वृषभानिव ।।8.138.२०।।\nतेषां तेषांञ्च संग्रामस्तुमुलः समपद्यत ।\nअजने३२ गन्धहस्तीनां (?) शरभैरिव दारुणः ।।२१।।\nमहागजैरिव गजाः पर्वतैरिव पर्वताः ।\nसागराः सागरैर्यद्वत् पावकैरिव पावकाः ।।२२।।\nतथा३३ सुरा जातदर्पाः क्रोधवैश्वानरावृताः ।\nधृताः पारिषदैः३४ शूरैर्विघ्ना धर्मपरैरिव ।।२३।।\nटङ्कैर्विदार्यमाणानि गिर्यग्राणि समन्ततः ।\nगृध्रचक्रायमाणानि३५ पतन्त्युर्व्यां सहस्रशः ।।२४।।\nचक्राणि चक्रै च्छिद्यन्ते शूलैः शूला विदारिताः ।। ६ ।।\nइषुभिश्चेषवो विद्धाः पतन्ति भुजगा इव ।। २५ ।।\nवदनैश्चन्द्रपद्माभैः करैश्च परिघोपमैः ।\nआास्तृता मेदिनी भाति व्याघचर्माम्बरैरिव ।।२६।।"
  },
  {
    "text": "२७ महाकालश्व - ख. ॥ २८ दर्प्पविनायक: - क. ।। २९ ह्यपि - क. ३० पराक्रम: - क. । ३१ बाहुलोमोद्भवा - क., बहुलासोदरा - घ. ।। ३२ अयने - क., अजले - घ. ॥ ३३ तेषां - ख. । ३४ विवृताः पार्षदै - घ. ।। ३५ चक्रोपमानानि - घ. ।। ३६ विरेजिताः - ख ।"
  },
  {
    "text": "७४८\nमेदो मज्जास्थिपङ्काङ्कं३७ केशकश्मलसंकुलम्३८ ।\nबभूवायोधनं घोरं श्मशानवनसन्निभम् ।।२७।।\nहया गजा रथाश्चापि दानवानां गणेश्वरैः ।\nसंचूर्णिताः प्रदृश्यन्ते तत्र तत्र महीतले ।२८।।\nपरीक्षणीय३९स्समितौ त्वमद्य सुरेतराणां सुरराजशत्रो४० ॥२९॥\nनन्दिन्यथैवं ब्रुवतीन्द्रकल्पे४१ शक्रेन्दुवायु४२ प्रतितुल्यवीर्यः४३ । ।\nबद्ध्वा त्रिशाखां भृकुटीं ललाटे स नन्दिनं प्राह तदा४४ कुजम्भः ॥8.138.३०॥\nवानरानन किं वाग्भिर्मां भीषयितुमिच्छसि ।\nहिरण्यकशिपोः पौत्रो४५ नाहं प्राकृतदानवः ।।३१।।\nयमात्सदण्डाद्वरुणा त्सपाशादिन्द्रात्सवज्रात्सगदाद्धनेशात्४६ ।\nनाहं४७ रणस्थो भयमाहरामि भयन्न दैत्येषु पलायितं वा ।।२३।।\nअद्येह ते४८ पिङ्गललोलनेत्रं मुखं त्वपात्रं४९ विकृता५० मनोज्ञम् ।\nमद्बाणलूनं पततामवन्यां तालाद्यथा तालफलं सुपक्वम् ॥३३।।\nइत्येवमुक्त्वा शरजालवृष्टया नन्दीश्वरं दानवराजमेघः५१ ।\nसिंहो यथातीव विमुच्य नादं प्राच्छादयन्५२ मेघ इवाचलेन्द्रम् ।३४।।\nतरुं यथा पक्वफलं शकुन्ता वल्मीकमुच्चं भुजगा इवोग्राः ।\nतथा शरा दानवराजमुक्ता नन्दीश्वरं दीप्तमुखा५३ विशन्ति ॥३५॥\nवज्रेण वज्री स तु ता५४ञ्छरौघान् शैलः पयोधानिव५५ सन्निवार्य ।\nकुजम्भमुद्दिश्य मुमोच वज्रं ननाद चोच्चेर्नभसीव मेघः ।।३६।। तद्विस्फुलिङ्गोद्गतघोररूपं समाहतारावविमुक्तरावम् ।\nवज्रं प्रधावत्यसुरं निहन्तुं गिरेिं यथा देवतराजवज्रम् ।३७।।\nतद्वत्सदन्तैः सुविपाटवस्तैः५६ समीपगैर्दिग्धविकर्ण्णिभिश्च५७ ।\nजघान वज्रं शतधा५८ कुजम्भः संवर्त्तकाग्निं समयेव५९ मेघः ।।३८।।"
  },
  {
    "text": "३७ मेदोमांसास्रगापूर्णं - घ. ।। ३८ शाद्वलसंकुलम - घ. ।। ३९ निरीक्षणीय - क. ।। ४० तिष्ठ त्वरेणासुरराजशत्रो - घ ।। ४१ ... कल्पः - क. ।। ४२ शक्रेन्द्रवायु - क. ।। ४३ वेगान् - ख., पुत्र - घ. । ४४ तथा - क ।। ४५ पुत्रो - क. ख । ४६ धनेशT: - क ।। ४७ ... न्नाहं - क. ! ४८ अद्याह (वे) - ख । ४९ नवात्रा - घ. ! ५० विकृतं - घ ।। ५१ ... राजमेघं - क. । ५२ प्रच्छादयन् - क. ख. । ५३ दीपमुखं - ख. ।। ५४ वज्रीशहता - घ. ॥ ५५ पयोदानिव - ख. ॥ ५६ सविपाटवस्तै: - ख । ५७ .. देिर्ग(वीर्घ?)... - क. ।। ५८ स तदा - घ ।। ५९ स यथैव - घ. ।"
  },
  {
    "text": "७४९\nतद्वाणवेगप्रहतातिवेगं शैलादिनिर्मुक्तममोघवेगम् ।\nवज्रं कुजम्भाभिहतं निवृत्तं दत्तं६० यथोन्मादविकारदत्तम् ।३९।।\nविष्टम्भितं वज्रवरं निशाम्य निशाम्य नादश्च कुजम्भमुक्तम् ।\nससार नन्दी कुपितो रिपुं तं राहुर्यथा वे खतले तमोन्घ्रम् ।8.138.४०।।\nबलात्स संगृह्य रथं करेण ईषावराग्रे६१ प्रमथेशपालः ।\nआक्षिप्य चिक्षेप ससूतवाहं क्षिप्त्वा च भूयस्स ररास घोरम् ।४१।।\nसंभ्रान्तवक्र: सविसन्धिताश्व:६२ प्रभ्रष्टसूतासिशिरोग्रनेमिः६३ ।।\nकुजम्भवाहः खतलात् पपात गिरिर्यथा वज्रनिकृत्तपक्षः ।४२।।\nतस्माद्रथान्नन्दिगजप्रनुन्ना६४दपेत्य६५ प्रह्रादिरदीनसत्वः ।\nशक्तिं समादाय६६ न दीनसत्वस्तस्थौ सविद्युत्सरवो यथाब्दः ।४३।।\nतां सर्पजिह्वामिव लेलिहानो मृत्युं क्षुधार्तामिव भोक्तुकामाम् ।\nशिखां महाग्नेरिव दीप्यमानां स नन्दिने सं६७ प्रमुमोच जम्भः६८ ।।४४।।\nसा शक्तिरिन्द्रारिभुजप्रमुक्ता उग्रातिदीप्ताङ्गिरसीव कृत्या ।\nअभ्याहता नन्दिमुखानलेन दग्धा पतङ्गीव यथानलेन ।४५॥\nशक्तिं स दग्ध्वा वदनानलेन कपीन्द्रवक्त्रस्तपनप्रभावः ।\nवज्रेण तं सत्वरमाजघान वज्रेण मेरुं भगवानिवेन्द्रः ।४६।।\nस वज्रघातादवचूर्णितस्थिः संशीर्णदन्तेक्षणभग्नजानुः ।\nकुब्जः कुजम्भो निपपात भूमौ शक्रेण वज्राभिहतो यथाद्रिः ।४७।।\nतस्मिन् हते देवगणा विनेदुः सेदुः६९ सुराणामरयश्च दैन्यात्७०\n|\nभूताधिपं भूतपतिश्च देवं७१ प्रपूजयामास शाशाङ्कचिह्नम्७२ ।४८ ।।\nइति स्कन्दपुराणे गणयुद्ध जम्मवधे अष्टत्रिशदुत्तरशततमोध्यायः"
  },
  {
    "text": "६० दानं - क. ।। ६ १ ईशा - क. ख. ।। ६२ प्रविसन्धिताश्वः (? ) ।। ६३ प्रन (ण) ष्टसूतांसि - ख. । ६४ प्रतुन्ना - ख ।। ६५ ... दुत्पत्य (?) - ख. ।। ६६ ह्य (? ) - ख. ।। ६७ तां - घ. । ६८ शक्ति - घ. ।  ६९ सुखात् - घ. ।। ७० दैत्याः - क. ।। ७१ देवा: (वः) - ख. ।। ७२ चिह्न (? )"
  },
  {
    "text": "७५०\nसनत्कुमार उवाच\nकुजम्भं निहतं दृष्ट्वा नन्दिना देवनन्दिना१ ।\nनिनादं२ चक्रिरे३ देवाश्चारणाश्च महोरगाः ।।१।।\nतेन देवनिनादेन कुजम्भनिधनेन च ।\nजम्भो दानवशार्दूलः क्रोधमाहारयन्महत् ।।२।।\nतस्य क्रुद्धस्य गात्रेभ्यो निष्पेतुः पावकार्चिषः ।\nमेरोर्वज्राहतस्येव विस्फुलिङ्गाः समन्ततः ।।३।।\nसोल्काम्बुदनिभाभासो जम्भ:४ क्रोधसमावृतः५ ।\nद्रुद्राव नन्दिनं हन्तुं कुञ्जरं सिंहराडिव ।।४।।\nसोर्धभारसहस्रस्य कृतं सैक्यायसं६ महत् ।\nउद्वहन् परिघं घोरं दैत्यो दुद्राव नन्दिनम् ।।५।।\nतिष्ठेदानीं दुराचार मया दृष्टः क्व यास्यसि ।\nएष त्वं वज्रसंकाशः परिघश्चूर्णयिष्यति ।।६।।\nइत्युक्त्वा घोरया वाचा जंभो नन्दिनमग्रतः ।\nपरिघं तस्य चिक्षेप दण्डं यम इवापरः ।७।।\nस तस्य करनिर्मुक्तो७ निर्मुक्तोरगसन्निभः ।\nपरिघो नन्दिनं याति हन्तुं कालानलोपमः ।। ८ ।।\nतं वासुकिभुजङ्गाभं ब्रह्मदण्डनिभं महत् ।\nवज्रेणाभ्यह्नन्नन्दी देवराजो यथा बलम्९ ।।९।।\nवज्रप्रहारं तृणवद्विचिन्त्य परिघः स तु ।\nशक्राग्निरिव१० दुर्दृश्य: प्रधावन्नन्दिनं११ प्रति ।।8.139.१०।।\nकृतो निनादः सुमहान् प्रमथेश्च सहस्रशः ।\nश्रुत्वा निनादं देवानां परिघं वीक्ष्य चागतम् ।।११।।\nशंकुकर्णोभिदुद्राव१२ परिघं प्रति वेगितः ।\nस तं कर्कोटकप्रख्यं दुर्निवार्यं महास्त्रवत् ।१२।।"
  },
  {
    "text": "१ देववन्दिना ।२ अकुर्वन - ख. ।। ३ निनदं - ख., अकरोद - क. ।\n४ भंज: - क, ५ क्रोधाग्निनावृतः - ख. घ. ।। ६ शैक्यायस - क. ।। ७ नियुक्तो - क. ।। ८ कालानलोपमं - क. ९ यथाचल - क. । १० वज्राग्निरिव - घ. ।। ११ प्रधावन् नन्दिनं - क. ख. ।। १२ ...भिजग्राह् - घ, ।"
  },
  {
    "text": "( ७५१ )\nशंकुकर्णेन परिघं गृह्णीतं वीक्ष्य तद्बलात् ।।१३।।\nविनेदुर्मुदिता देवाः१३ शंकुकर्णश्च तुष्टुवुः ।\nशंकुकर्णोपि परिघं गृहीत्वा बलवान् पुनः ।।१४।।\nररास जम्भमुद्दिश्य ससार च रणप्रियः१४ ।।\nततो दानवशार्दूल: ससार रणलालसः ।।१५।।\nततो गणेश्वरबले दानवानां बले तथा१५ ॥\nजज्ञे वादित्रनिनदः सिंह्नादविमिश्रितः ।।१६।।\nअथ गगनतले बभूव शब्दः क्षुभितसमुद्रपयोदनादकल्पः१६ ।\nदनुतनयगणाधिपेशयुद्धं तदुपनिशाम्य दिवौकसां तदानीम् ।१७।। प्रमथगणवरास्सनागरुद्रा१७ ह्यसुरवराश्च सहान्धका रणस्थाः । व्युपरतकलहा१८स्तदावतस्थुर्गणपतिदानवयुद्धमीक्षमाणाः । (१८।।\nइति स्कन्दपुराणे गणयुद्ध ऊनचत्वारिंशदुत्तरशततमोध्यायः\nसनत्कुमार उवाच\nशंकुकर्ण तु धावन्तं जम्भं प्रति महाबलः१ ।\nवृत्रोभ्यधावत्तं हन्तुं पंचानन इव२ द्विपम् ।।१।।\nउत्सृज्य शंकुकर्णोपि जम्भं गणपपुंगवः ।\nवृत्रमेवाभिदुद्राव विघातो वै दमं३ यथा ॥२॥\nपरिघेणाहनच्चैनं शंकुकर्णो गणेश्वरः।\nमहागिरिं यथा शक्रो वज्रेण शतपर्वणा ।।३।।\nवृत्रोपि चाथ दैत्येन्द्रः परिघेणायसेन४ वै ।\nब्रभ्राम ताडितोत्यर्थँ वायुनुन्न इव द्रुमः ।।४।।"
  },
  {
    "text": "१३ दुरितान्देवा: - क. ।। १४ रणे प्रिय: - क.. रणप्रियः - ख. ।। १५ तदा -- ख. ।। १६ पयोदसमुद्रनादकल्प: - क.ख. घ. ।। १७ ...श्च नfगरुद्रा - क. ख. ।। १८ व्यपगतकलहा - क. ।। १९ १८८ - ख. पु. ॥\n१ महाबल - ख. ।\n२ नरसिंहो यथा - क. ख. ॥ ३ द्रुमं - क. ॥ ४... नायसेन - क.ख. ।"
  },
  {
    "text": "(७५२ )\nस तेन सुप्रहारेण रुधिरस्रावचित्रितः ।\nस्वर्णधातुरसोद्गारी नीलाचल इवाबभौ ।।५।।\nवृत्रे घूर्णति दैत्येन्द्र परिघाभिहते भृशम् ।\nविनेदु५र्देवगन्धर्वाः पूजयन्तो गणेश्वरम् ।।६।।\nततश्चिरात् समाश्वस्य वृत्रो दानवपुङ्गवः ।\nगिरे: श्रृङ्गं समुत्पाटय शङकुकर्णमधावत ।\nस तस्य तत्सवृक्षर्क्षं सधातूपलपन्नगम् ।\nगणेश्वरायाचलाग्रं चिक्षेप च ररास च ।। ८ ।।\nतद्वृत्रभुजनिर्मुक्तं  गिर्यग्रशिखरं महत् ।\nबिभेद नन्दी वज्रेण केशरीव मतङ्गजम् ।।९।।\nअथ तौ गणदैत्येन्द्रौ भुजैर्भुजगकोपनौ ।\nसमेतौ घोरसंह्रादौ नियुद्धकुशलावुभौ ।।8.140.१०।।\nनिष्टनन्ताविवादित्यौ दीप्यमानाविवानलौ९ ।।\nगर्जमानाविव घनौ बृहन्ताविव कुञ्जरौ ।।११।।\nमत्ताविव च शार्दूलौ निःश्वसन्ताविवोरगौ ।\nनर्दमानौ यथा सिंहौ वल्गमानौ वृषाविव१० ॥१२॥\nचलन्ताविव शैलेन्द्रौ घूर्णमानाविवार्णवौ११ ।\nपूरयन्तौ यथा मेघौ स्पर्धन्तौ मकराविव ।।१३।।\nइत्येवं शंकुकर्णश्च वृत्रश्चासुरपुंगवः ।\nप्रयुद्धौ युद्धकुशलौ परस्परजिघांसया ।१४।।\nमुष्टिभिर्वज्रकल्पैश्व तलैश्चाशनिसन्निभैः ।\nपादप्रहारैर्घोरैश्च१२ ऊर्ध्वमुत्क्षेपणैस्तथा ।।१५।।\nआक्षेपैरथ विक्षेपैः कर्षणैरपकर्षणैः ।\nपौरुषाख्यापनै१३रुग्रै१४र्नामसंश्रावणैरपि ।।१६।।"
  },
  {
    "text": "५ युयुधु - घ. ॥ ६ गिरेरग्रं - ख. ।। ७ भुजविनिर्मुक्त - क., हस्त... - क. टि. ।। ८ भुजौ भुजगकोपनौ - क., भुजगोपमौ - घ. ॥ ९ .. चलौ - क. ख. ।। १० वेपमानाविव ध्वजौ - घ. ।। ११ नर्दन्ताविवगोवृषौ - घ. ।। १२ बाहुप्रहारैर्घोरैश्च - घ. ।। १३ पौरूषख्यापनै - ख., ख्यापनै - क. ।। १४ ... रुग्रै - ख. ।"
  },
  {
    "text": "७५३\nकरजाग्रप्रतुदनै१५र्गलग्रहणनिग्रहैः ।\nसिंहनादैः सवादित्रैर्वृक्षशैलशिलोपलैः । । १७। ।\nशंकुकर्णो गणाध्यक्षः स च वृत्रो१६ दनोस्सुतः ।\nजघ्नतुस्तावथान्योन्यमन्योन्यस्यान्तरैषिणौ१७ । । १ ८।।\nशंकुकर्णेन वृत्रस्तु१८ दृढमूल इव द्रुमः ।\nहस्तावबन्धनोत्क्षिप्तः१९ सहसा पातितः क्षितौ । । १ ९। ।\nततो२०गणेश्वरबले दानवानां तथा बले२१ ।\nसाधुशब्दो बभूवोच्चैर्वृत्रे२२ तु विनिपातिते । । 8.140.२० । ।\nमुष्टिना तमथाहत्य वृत्रं भुवि निपात्य२३ च ।\nशंकुकर्णो ह्यपक्रान्तो देहाज्जीव इवाशुगः । । २१ । ।\nवृत्रस्तु२४ सुमहावीर्यो मुष्टिताडनविह्वलः२५ ।\nइन्द्रकेतुरिवोत्तस्थौ दुद्राव च गणेश्वरम् ।। २२ ।\nतमापतन्तं वृक्षेण शंकुकर्णो गणेश्वरः ।\nशालेन२६ ताडयामास इत एहीति चाब्रवीत् ।।२ ३ ।।\nक्रुद्धेन शंकुकर्णेन वृत्रो वै शालताडितः ।\nउपेत्य पादे जग्राह शंकुकुर्णं बली बलात् । । २४। ।\nशंकुकर्णं गृहीत्वा तु वृत्रो नाग इवाण्डजम्२७ ।\nभ्रामयामास विवशं लोकं मोह इवोद्यतः ।। २५। ।\nशंकुकर्णस्य वृत्रेण भ्राम्यमाणस्य सर्वशः ।\nशरीरात्समदीर्यन्त भूषणानि सहस्रशः । । २६ । ।\nतं भ्राम्यमाणं प्रसमीक्ष्य देवा वृत्रेण सर्वे च तदा गणेशाः ।\nहाहेति कृत्वा धृतशस्त्रबाणाः प्रदुद्रुवुस्तस्य विमोक्षणार्थम् ।।२७।।\nआगच्छातस्तान् प्रसमीक्ष्य वृत्रः सर्वान् गणेशान् शितशस्त्रहस्तान्२८ ।\nमुमोच तं संसदि२९शंकुकर्णं नागं गरुत्मानिव पक्षिराजः ।।२८।।"
  },
  {
    "text": "१५ करञ्जनाग्रनुदनैः  - क । १६ वृत्तो - ख । १७... मन्योन्यस्य वधैषिणौ - घ. । १८ वृत्तस्तु - ख. । १९ बन्धेनोत्क्षिप्त (?) । २० गते - क. । २१ बले तथा - क. । २२ वृत्ते - ख. । २३ तु विनिपात्य - क. । २४ वृत्तस्तु - ख. । २५ मुष्टिघातेन विह्वलः - घ. । २६ सालेन - ख. । २७ इवाण्डकान् - क., शुभं - घ इवांशुकम् (?) । २८ सितशस्त्रहस्तान् - क. । २९ सयति (?) ।"
  },
  {
    "text": "७५४"
  },
  {
    "text": "वृत्रमुक्तस्तु३० गणपः शंकुकर्णो महाबलः ।\nयोद्धुकामः पुनर्वृत्रं निवृत्तो३१ हस्तिराडिव । ।२ ९। ।\nततः पुनः सिंहरवाः समन्तात्३२ तस्मिन्बले दुन्दुभिनिस्वनाश्च ।\nहे शंकुकर्णेति च साधुवादो मनोहरस्तस्य रणे बभूव । । 8.140.३० । ।"
  },
  {
    "text": "इति स्कन्दपुराणे गणयुद्धे चत्वारिंशोत्तरशततमोध्यायः"
  },
  {
    "text": "३० वृत्तमुक्तस्तु - ( ?) । ३१ निर्वृत्तो - क. 7 प्रवृत्तो - घ. । ३२ सशंखाः - क ख., १८९ ः ख\n१ महागज - ख. । २ आहत - क., आहत्य - ख । ३ शुभम् - ख. । ४ उच्छृत्य क। ५ दुद्राव विट्पतिं (?) । ६ महाकालो (?) । ७ पश्यमानो - क. ।"
  }
]