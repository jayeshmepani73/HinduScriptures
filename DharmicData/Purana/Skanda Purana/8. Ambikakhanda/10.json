[
  {
    "text": "सनत्कुमार उत्राच\nतस्मिन्बले तथा१ तेन सोमेनाप्रतिमौजसा ।\nहन्यमाने महामाय: समाश्वस्य तदासुरः ।।१।।\nहिरण्याक्षो दितेः पुत्र इदमाह रुषान्वितः ।\nगरुत्मतः सुतं वीरं रथयन्तारमाहवे२ ।।२।।\nखगेश्वर न ते लज्जा भवतीह रणार्णवे ।\nयन्मां४ रथेन संग्रामात्५ त्वं हरस्यन्यतोद्य६ वै ।।३।।\nकिं वक्ष्यन्त्यसुराः सर्वे दैत्याश्चैव महाबलाः ।\nराजास्माकं जित: संख्ये शत्रुभिः शत्रुतापनः ।।४।।\nजीवितैषी परित्यज्य बालानस्मान् ढुरात्मवान्७ ।\nरणादपगतः क्वापि धिङ् मामशुभकारिणम् ।।५।।\nकश्यपस्य सुतो भूत्वा भ्राता दैत्यस्य संमतः९ ॥\nहिरण्यकशिपोर्दैत्यो१० महायोगबलान्वितः११ ।। १ ।।६।।\nअग्रतः१२ सर्वदैत्यानां दानवानां तथैव च ।\nराजा स्वामी च शूरश्च१३ निर्जितः शत्रुभिः कथम् ।।७।।\nअथवा देवपक्षस्य त्वं पुत्रो वै गरुत्मतः ।\nतमेव पक्षं भजसे न मां त्वं परिरक्षसे ।८।\nनाहं तव न शक्तोद्य शिरः कायात् सकुण्डलम् ।\nखङ्गेनानेन तीक्ष्णेन छेत्तुं खगकुलाधम ।।९।।"
  },
  {
    "text": "१ तदा - घ ।। २ ...मब्रवीत - ख. ।। ३ रणान्तरे - घ. ॥ ४ त्वं या (मां?) - ख. ॥ ५ संग्रामे - ख. । ६ वह्5थन्यतोद्य - घ. ।। ७ दुरात्मनाम - ख., दुरात्मनः (? ) ।। ८ .. दुपगत: - ख , .. दद्य - घ. ।। ९ ... सन्तम - घ. । १० हिरण्यकशिपुर्दैत्यो - ख । ११ महामायो बलान्वितः - ख. ।। १२ अग्रणी (?) । १३ वृद्धश्च - ख. ।"
  },
  {
    "text": "509\nमित्रं त्वं मम मन्दस्य पुरा बालसखेति च१४ । ।\nअतः कृत्वाभिरक्षामि१५ गच्छ मुक्तोसि दोषवान् ।।8.91.१०।।\nतस्य तद्वचनं श्रुत्वा रथयन्ता खगेश्वरः । ।\nउवाच श्लक्ष्णया वाचा हिरण्याक्षं महासुरम् ॥११॥\nमा क्रुधो दानवश्रेष्ठ१६ नास्मि दैत्य तवाहितः ।\nतदोपवाहितः१७ क्षिप्रं रणाद् रक्षार्थमेव हि ।।१२।।\nसूताः शास्त्रविदश्चैव ब्रुवते दानवेश्वर ।\nदम्पती रथियन्तारौ परस्परमनुव्रतौ ।।१३।।\nरथिना शस्त्रघातेभ्यो रक्ष्यो यन्ता यथा प्रिया ।\nतेन चैव रथो रक्ष्यो यथा भर्त्ता जयावहः ।।१४। ।\nस भवान् रिपुणा भिन्नो ह्यवबद्धश्च संयुगे ।\nअशक्तः स्यादितीत्येवं मया क्षिप्रमपोहितः१८ ।।१५।।\nआाश्वस्य बलमाधाय१९ पुनर्युद्धेन दंशितः ।\nरिपूञ्जेष्यसि संग्रामे त्वेवं त्वमपवाहित:२० ।।१६।।\nये हि कालेपयान्ति स्म काले चायान्ति दंशिताः ।\nतेषान्नासुलभो२१ दैत्य जयो युद्धे महात्मनाम् ॥१७॥\nन चाहमहित: सत्यं हितकृत् तव नित्यदा ।\nमा शङ्कां कुरु दैत्येन्द्र शपे सत्येन सर्वतः ।।१८।।\nन चाप्यविदितं तेद्य२२ कृतो यत् शपथः२३ पुरा ।\nतथैवामृतपश्चाहं न मृत्युर्मम विद्यते२४ ।।१९।।\nअहं गरुत्मतः पुत्रो देवान् हित्वासुरान् श्रितः ।\nतवैव दैत्य स्नेहेन मा शङ्कां त्वं कृथा मयि ।।8.91.२०।।\nएतद्बलं चन्द्रमसा वह्निना चोपपीडितम्२५ ।\nत्राहि क्षिप्रं महाबाहो२६ न शोकं कर्तुमर्हसि ॥२१॥"
  },
  {
    "text": "१४ बालः सखेति च - घ. ।। १५ कृतभिरक्षस्त्वं (? ) ।। १६ नात्र लज्जा दानवेश - घ. ।। १७ तन्नोपवाहितः - ख.। १८ क्षिप्र प्रवाहितः - ख. ।। १९ ... मादाय - ख. ।। २० ...त्येवं - ख., त्वमेवमपवाहितः (?) । २१ तेषान्न सुलभो - ख. ।। २२ न चैव त (त्व) द्भीतो वाक्यै - ख. ।। २३ मे कृतं शपथं - घ., कृतोहमप (म)रः --ख. २४ यतोहममृतं प्राप्य (श्य) चामरत्वमवाप्तवान - घ ।। २५ चोपपीडिताः - ख. ।। २६ महामोहौ - ख. । ।"
  },
  {
    "text": "510\nमायामथ समास्थाय धनुषा वा बलेन वा ।\nजहि शत्रून्महाराज२७ मा२८  रुषन्तु दितेः सुताः ।।२२।।\nसनत्कुमार उवाच\nततः स तं२९ परिष्वज्य पक्षिराजं महासुरः ।\nअभिदुद्राव वेगेन रथेनाम्बुदनादिना ।२३।।\nतस्यापतत एवाथ सवह्निश्चन्द्रमास्तथा ।\nशरैराशीविषाकारैर्ध्वजं चिच्छिदतुर्युधि ॥२४॥\nततो ललाटे विद्ध्वैनं तौ देवौ शशिपावकौ ।\nयुगान्ताम्बुदवद् व्यास नादमुच्चैः प्रचक्रतुः ।।२५।।\nतयोस्तल्लाघवं दृष्ट्वा हिरण्याक्षः प्रतापवान् ।\nआग्नेयेनास्त्रमुख्येन शिशिरं३० तद् व्यशातयत् ।।२६।।\nतुषारवर्षणं दग्ध्वा ततोसौ मायया पुनः ।\nसंमोहयित्वा वेगेन राहुर्भूत्वाभिदुद्रुवे३१ ॥२७॥\nस राहुणा तदा तेन ग्रस्यमानः खगेश्वरः ।\nरणं त्यक्त्वान्यतो यातस्ततो देत्यो ननाद ह ।।२८।।\nदानवा ह्यपि ते३२ सर्वे नष्टे तस्मिन् हिमाशये ।\nसमाश्वस्य पुनश्चक्रुर्युद्धं सुरगणैः सह ।\nतेम्बुदाशनिसन्नादाः समुद्रसमनादिताः ।२९।।\nदैत्यदानवमहारथाः प्रवरसादिन आश्वसन्तः ।\n- - तनेव युद्धकांक्षिणो दंष्ट्रिण इव महागजा वनसमाश्रिताः ।।8.91.३०।।\nइति स्कन्दपुराणे युद्ध एकनवतितमोध्यायः"
  },
  {
    "text": "२७ शत्रुम्महाराज – ख। २८ – तु – ख। २९ – सन्तं – ख। ३० – तिमिरं – ख।\n३१ विदुद्रुवे - ख. । ३२ – पिहिते – ख"
  },
  {
    "text": "511\nसनत्कुमार उवाच\nनक्षत्राधिपतिं दृष्ट्वा भगवान् हव्यवाहनः ।\nविद्रुतं दानवभयात् पदातिर्योद्धुमुद्यतः१ ॥१॥\nस शरैर्दानवरथं ससूतं सहवाजिनम्२ ।\nसध्वजं सपताकञ्च भस्मसायुज्यमानयत्३ ।।२।।\nततोस्य कार्मुकं दिव्यं शरेणानतपर्वणा ।\nविज्यं चकार संक्रुद्धस्तिष्ठतिष्ठेति चाब्रवीत् ।।३।।\nअथान्धकश्च राहुश्च प्रह्लादो मय एव च ।\nअन्ये च दानवश्रेष्ठाः कृशानुं पर्यवारयन् ।।४।।\nसोवप्लुत्य तदा तेषां धनूंषि च च रथाँस्तथा ।\nध्वजानि च विचित्राणि ददाह च ररास च ।॥५॥\nकवचानि विचित्राणि शिरांसि च वसूत्तमः ।\nददाह विकृताकारो नादयन् सर्वतोदिशः ।।६।।\nहाहेति नदतां तत्र भगवान् ह्यव्यवाहनः ।\nजिह्वा दह्न्४ बभौ व्यास गुहायां दीपवत् स्थितः ।।७।।\nकेषाञ्चित् प्रदहत् तानि दानवानां मुखानि सः ।\nपङ्कजानीव५ फुल्लानि तिमिरारिर्महाप्रभः ॥८॥\nकेषाञ्चित्तु गजेन्द्राणां करान् काञ्चनभूषितान् ।\nददाह भगवान् वह्निर्दावाग्निर्भुजगानिव ।।९।।\nशरान् शराशनाञ्चैव तथा खङ्गपरिच्छदान् ।\nददाह भगवान् वह्निर्हस्त्यश्वमपि सर्वशः ।।8.92.१०।।\nते हन्यमाना दैत्येन्द्रा विशस्त्रा दुःखिता भृशम् ।\nभ्रमन्ति वितनुत्राश्च तत्र तत्रैव - --७ ॥११॥\nतेषां वह्निप्रदीप्तानां दह्यतां सुरविद्विषाम् ।\nहिरण्याक्षः स्वयं राजा पर्जन्यः समपद्यत ।।१२।।"
  },
  {
    "text": "१ ...र्यमथागतः (योद्धुमागत:?) - ख., समधावत - घ. ।। २ ...सहवाजिन: - ख. ।। ३ पादयत् - ख. । ४ दन्तं – ख. ॥ ५ .. निव - ख. ।। ६ ध्वजपरिच्छदान् (?) । ७ सर्वकृत. ? - ख., सर्पवत् (?) ।"
  },
  {
    "text": "512\nस मेघभूतो दैत्येन्द्रस्तमग्निं वृष्टिभिस्तदा ।\nप्रशामयत८ वेगेन संवर्त्तक इवाम्बुदः ।।१३।।\nतं प्रशान्तं तदालक्ष्य विधुरं हृव्यवाह्नम् ।\nविप्रचित्तिः शरैस्तीक्ष्णैर्ललाटे समवाकिरत् ।।१४।।\nततोस्य नदतो भूयो मयो दानवसत्तमः ।\nमुखे शरान् महाघोरान्निचखान महासुरः ॥१५॥\nतस्य तेन तदा व्यास मुखे भिन्नस्य दारुणः ।\nउत्तस्थौ वायुवद् धूमः शरीरादञ्जनोपमः ।।१६।।\nतेन धूमेन९ खञ्चैव दिवं भूश्चैव सर्वशः ।\nपूरिता महता१० व्यास न प्राज्ञायत११ किंचन ॥१७॥\nतेन शब्देन संज्ञाभिर्नामविश्रावणैरपि ।\nकरस्पर्शैस्तदा१२ न्योन्यमनयद्यमसादनम् ।।१८।।\nन देवो ज्ञायते तत्र न दैत्यो दानवोपि वा ।\nअजानन्तस्ततस्तत्र संस्थामेतां१३ प्रचक्रिरे । । १९ । ।\nआटिं दैत्याः प्रकुर्वन्त बक इत्येव देवताः ।\nबकं वदन्ति ये तत्र दैत्यास्तान् व्यह्नँस्तदा ।।8.92.२०।।\nआाटिं ब्रुवाणश्च सुरा इत्येवं तद् व्यवर्तत१४ ।\nएवंभूतमभूद्युद्धं१५ वर्षाणां तु१६ सहस्रकम्१७ ।। ७ ।।\nमहद्भयं वै१८  दैत्यानामन्धकारे सुरैस्सह ।।२१।।\nतदन्धकारे सुमहाभयंकरं तदाभवद्युद्धमतीव दारुणम् ।\nजगद्विनाशाय जगद्धितैषिणां सुरासुराणां रुधिरौघनिस्रवम्१९ ॥२२॥\nइति स्कन्दपुराणे युद्धे द्विनवतितमोध्यायः"
  },
  {
    "text": "८ प्रशमेयत - ख., प्राशामयत् (?) । ९ धूपेन - ख । १० महतो - ख. ॥ ११ प्रज्ञायत - ख. । १२....स्तथा (?) ।। १३ संज्ञामेतां (?), संग्रामं तं - घ. ।। १४ ...ध्यवर्तत (?) ।। १५ एतद्भूतमयुध्यन्तु - ख । १६ वै - ख. ।। १७ महद्भय - ख. घ., तदभूत्संज्ञया युद्धं मूर्खाणां वै महद् भयम् - घ. ।। १८ सहस्रमेकं - ख. । १९ विस्रुतं - घ. । -"
  },
  {
    "text": "513\nसनत्कुमार उवाच\nअथासौ तेन कालेन केतुरग्नेः१ समुत्थितः ।\nवायुनाभिहतश्चैव अगच्छद् विलयं भृशम् ।।१ ।।\nततः समभवद् व्योम विमलं सर्वमेव हि ।\nअपश्यन्त सुरास्सर्वे दैत्याश्चैव परस्परम् ।।२ ।।\nततः शंखाश्च भेर्यश्च पटहाडम्बरास्तथा ।\nसुघोषका डिण्डिमाश्च भग्ना भेर्यश्च सर्वशः ।।३।।\nबलद्वयेप्यवाद्यन्त शतशोथ सहस्रशः ।\nअथ शक्रश्च देवेन्द्रो यमो वैश्रवणस्तथा ।।४।।\nपूषा भगश्च द्वावेतौ अर्यमा मित्र एव च ।\nजयन्तो मरुतश्चैव रुद्रादित्याश्च सर्वशः ।।५ ।।\nवेगेन सुमहावेगा ममृदुर्दानवं बलम् ।\nतत्र चामीकराभासं प्रगृह्य बलवद्धनुः ।।६।।\nयमो दण्डेन दैत्येन्द्राननयद्यमसादनम् ।\nस पञ्चभिः शरैर्विद्ध्वा हिरण्याक्षं महाबलम् ।।७।।\nअश्वाँश्चैकैकशः सर्वान् जहास च ननाद च ।\nतस्य सर्वे तदायस्ता दैत्यदानवसत्तमाः । ।८।।\nशरानाशीविषाकारान् व्यसृजन् विकृताशनान् ।\nतान् स चिच्छेद समरे त्रिधैकैकं लघुक्रियः ।।९ ।।\nपुनश्च विशिखै५र्घोरैरर्दयत् प्रहसन्निव ।\nततोन्धकस्य यन्तारं रथञ्च सहवाजिभिः । ।8.93.१ ०।।\nकिंकरेण६ महावीर्यो यमो निन्ये स्वकं पुरम्७ ।\nततोन्धको गदापाणिर्युगान्ताम्बुदवन्नदन् ।।१ १ ।।\nअभ्यधावद्यमं तूर्णम तिष्ठतिष्ठेति चाब्रवीत् ।\nतस्य वज्रेण देवेन्द्रो गदां हेमपरिष्कृताम् ।।१ २।।"
  },
  {
    "text": "१  रुग्रैः (रुग्रः) - घ. । २ ह - ख. । ३ दैत्येन्द्रो - ख । ४ व्यसृञ्जन्  - ख. । ५ निशितै - ख. । ६ किंकारेण (?)- ख. । ७ पुनः - ख ।"
  },
  {
    "text": "514"
  },
  {
    "text": "बिभेद शतधा८ व्यास सापतद् भुव्यवस्थिता ।\nतं विशस्त्रं विकवचं कृत्वा ते देवसत्तमाः ।।१ ३ ।।\nयुगपच्छस्त्रवर्षेण ताडयामासुराहवे ।\nयमो दण्डेन तं मूर्ध्नि शक्रो वज्रेण चाहनत् ।।१४।।\nवित्तदोशनिना चैव पाशेन वरुणस्तथा ।\nअन्ये चान्यैस्तथा देवा ह्यमोघैरायुधोत्तमैः ।।१ ५।।\nअभ्यधावन्नसंरब्धा हतस्त्वमिति वादिनः ।\nन चैव तस्य दैत्यस्य दुःखं तत्राभवत्तदा ।। १६। ।\nसोपि दैत्यस्ततोत्पत्य९ पुण्डस्यास्थाय१० पृष्ठतः ।\nयमं मुष्टिप्रहारेण पुण्डाद् भूमावपातयत् ।। १७।।\nतथेन्द्रस्य गजं भूयो पुच्छे संगृह्य वेगवान् ।\nभ्रामयित्वाक्षिपद् दूरे नष्टस्त्वमिति चाब्रवीत् ।।१८।।\nततो धनेशस्य पुनः शिविकां कामगामिनीम् ।\nआक्षिप्य११ बहुधा दैत्यो व्यधमत् क्रोधमूर्छितः । ।१ ९।।\nततो गजैर्गजान् निघ्नत्१२ पदातीँश्च पदातिभिः ।\nरथं रथेन च रणे हयाँश्च हयसादिभिः । ।8.93.२० ।।\nपुनर्गजे१३ महेन्द्रस्य हन्यमानोपि१४ संयुगे ।\nसमुत्प्लुत्य१५ तदा शक्रं गजस्कन्धान्न्यपातयत् ।।२१ ।।\nतस्य तत् कर्म संवीक्ष्य दानवेन्द्रस्य संयुगे ।\nसर्वे देवा दिशः सर्वाः प्रनष्टा जीवितार्थिनः ।।२२ ।।\nपूर्वेण भगवानिन्द्रः सहादित्यः१६ सलोकपः ।\nदक्षिणेन तथा रुद्रा वसवश्चाश्विनावपि ।।२३ ।।\nप्रतीचीं यक्षरक्षांसि पिशाचाः पन्नगैः सह ।\nउत्तरेण तथान्ये च प्रपद्यन्त१७ यथा मृगाः ।।२४।।"
  },
  {
    "text": "८ स तथा - ख. । ९ स.. तदोत्पत्य - घ. । १० पुण्डमास्थाय - घ. । ११ आदाय - घ. । १२ निघ्नन् - ख । १३ पुनर्गजं - ख. । १४ हन्यमानञ्च - घ. । १५ अवप्लुत्य - ख । १६ सहादित्यैः - ख । १७ पलायन्त(?)।"
  },
  {
    "text": "515\nतेषु भग्नेषु दैत्येन्द्राः पृष्ठतो विकृतायुधाः ।\nअभ्यधावन्त गर्जन्तो भयं तेषां व्यदर्शयन् ।।२५। ।\nततो मुहूर्त्तं ते गत्वा हिरण्याक्षेण वारिताः ।\nनिवृत्ताः समतिष्ठन्त सर्वेमर्षवशं१८ गताः । । २६।।\nअथोवाच ततः क्रुद्धान् हिरण्याक्षो हसन्निव ।\nदैत्यदानवनाथाँस्तानिदं वचनकोविदः ।।२७।।\nकिमेभिरबलैरद्य१९ युष्माकं दैत्यदानवाः ।\nअवबद्धैश्च रुद्धैश्च मृतसंज्ञै२०र्दुरात्मभिः ।।२८ ।।\nहतास्ते नात्र सन्देहो येषां राज्यमिदं धृतम्२१ ।\nनैषां जीवितमद्यास्ति मा त्वरध्वं सुबालिशाः ।।२९ ।\nअबलानपि संरब्धान्निराशान् जीवितैषिणः ।\nअवद्ध्येति बलाच्चैव दुर्जयाश्च न संशयः(?) ।।8.93.३ ० ।।\nसङ्गमोक्षन्निदानीञ्च ल - - - - - सव ( ?) ।\n- - - - - - - - इत्युवाच सदोशनाः (?) ।।३ १।।\nयदेतद्राज्यमित्याहुः प्राणा ह्येते महात्मनाम, ।\nस तेषां हरति प्राणान् यस्तेषां राज्यमाहरेत् ।।३२।।\nतेषामद्य हृ - - - - - - - तसमैः सुरैः ।\nआपूरयाम२२ स्थानानि देवानां दानवेश्वराः ।।३३ । ।\nसनत्कुमार उवाच\nततस्ते सहिरण्याक्षाः प्राविशन्नमरावतीम् ।\nरत्नानि जगृहुर्व्यास विजयं चावघोषयन् । ।३४। ।\nआरक्षमामनुस्तत्र चक्षु२३राप्तैश्च तेसुराः ।\nआश्वासयन्त पौरांश्च तथा प्रकृतयश्च ह ।।३ ५।।\n- - मिति तथार्घेण तथैवोपायनैर्वरैः ।\nआशीर्भिश्चासुरश्रेष्ठं हिरण्याक्षं प्रणेमिरे । ।३६। ।"
  },
  {
    "text": "१८ मन्युवशं - ख. । १९... रत्र - ख. । २० भृतसंज्ञै - ख. । २१ हृतम् (?) । २२ मा - ख. । २३ चख्यु (?) ।"
  },
  {
    "text": "516\nतान् समाश्वास्य२४ दैत्येन्द्रो ह्यध्यस्य च वरासनम् ।\nकार्याणि कृत्वा सर्वेषामगच्छद् वरुणालयम् ।।३७।।\nते सिंहनादैर्विविधैश्च वाद्यैः प्रवल्गनास्फोटितकूजितैश्च ।\nमहासुरा२५ दानवराजसिंहं जग्मुस्समन्तात् परिवार्य सर्वे ।।३८। ।\nइति स्कन्दपुराणे वरुणालयगमने त्रिणवतितमोध्यायः"
  },
  {
    "text": "सनत्कुमार उवाच\nतमापतन्तं वेगेन गरुत्मन्तमिवाहवे ।\nदृष्टवा वरुणपुत्रास्ते पित्रा सह विदुद्रुवुः ।। १ । ।\nदैत्याश्चापि हि ते सर्वे प्राप्य तद्वरुणालयम् ।\nव्यूढस्कन्धा व्यतिष्ठन्त व्यसृजंस्तत्पुरं प्रति ।।२। ।\nदूतं वातापिनं चैव राज्ञा प्रेषितमूर्जितम् ।\nस गत्वा तां पुरीं रम्यां प्रविश्य च महासुरः ।। ३ । ।\nपौरैः सुपूजितो व्यास प्राहेदं तान् सुगर्वितः ।\nराजा सर्वस्य लोकस्य दैत्यदानवनन्दनः ।।४। ।\nकश्यपस्य सुतः श्रीमान् हिरण्याक्षः प्रतापवान् ।\nजित्वा सर्वान् सुरान् संख्ये आज्ञापयति वस्सदा ।।५। ।\nयूयं शृणुत सर्वे मे आज्ञां कुरुत चैव१ हि ।\nआनयध्वं च रत्नानि परित्यजत देवताः । ।६। ।\nदेवपक्षोत्र यः कश्चित् पुरे प्रतिवसत्युत२ ।\nअभयं तस्य३ यच्छामि यातु देवानभीतवत्४ । ।७। ।\nनारदाद्याश्च ऋषयस्तं समासाद्य दैत्यकम्५ ।\nऊचुस्तमसुरं व्यास सान्त्वयुक्तमिदं तदा । ।८। ।"
  },
  {
    "text": "२४ सम श्वस्य - ख. । २५ महासुरं - ख. । ."
  },
  {
    "text": "१ कुरु तथैव - ख. । २ प्रतिवसन्त्युत - ख । ३ अयन्तस्य प्रयच्छामि - ख. । ४... न्नभीतवत् - ख, इतः परं पत्रमेकं खण्डितं खपुस्तके । ५ इतः पूर्वं  खपुस्तके इव घ पुस्तकेपि कियानंशः खण्डितः ।"
  },
  {
    "text": "517\nराजा भोजो विराट् सम्राट् भूपतिः क्षत्रियो नृपः ।\nय एभिः स्तूयते शब्दैः कस्तन्नार्च्चयते६ बुधः७ ।।९।।\nस त्वं राजा च भोजश्च विराट् सम्राट् तथैव च ।\nभूपतिः क्षत्रियश्चैव नृपः सर्वसहस्तथा ।।8.94.१ ०।।\nनिर्जिताः सुमहावीर्यास्त्वया देवाः सवासवाः ।\nकस्त्वया सदृशो लोके बाह्यैकं८ रुद्रमीश्वरम् ।।११ ।।\nत्वं पाता सर्वलोकानां हर्त्ता स्रष्टा तथैव च ।\nकस्तवाज्ञां महाराज प्रतिहन्याद् दुरात्मवान् ।।१२।।\nवयं९ च सर्वे दैत्येन्द्र वरमिच्छाम१० दानव ।\nवरदस्त्वं हि भूतानामस्माकं वरदो भव ।।१३।।\nसनत्कुमार उवाच\nतेषां तद्वचनं श्रुत्वा वरदोस्मीति सोब्रवीत् ।\nऊचुस्ते दैत्यराजानं तदा वचनकोविदाः ।।१४। ।\nऋषय ऊचुः\nयदेतदुक्तं भवता नरकव्याधिमृत्युषु ।\nन तथा तद् भवेद् दैत्य एष नो दीयतां वरः ।।१५।।\nदैत्य उवाच\nमम प्रतिज्ञा विप्रेन्द्राः पूर्वमेव तपोधनाः ।\nलोकानां सुखमेधेयं राजा लोकस्य यद्यहम् ।।१६।।\nन तथा तत् करिष्यामि यद्यहं मुनिसत्तमाः११ ।\nमिथ्याप्रतिज्ञः स्यां चाहमसत्यश्च दुरात्मवान् । ।१७।।\nतस्मादन्यद्१२ भवन्तो मां वर याचन्तु१३ सुप्रियम् ।\nकर्तास्मि तं तथा सर्वं याचेहं१४ शिरसा ह वः । ।१ ८। ।"
  },
  {
    "text": "६ ...श्रयते - घ. । ७ बुधैः - घ. । ८ त्यक्त्वैकं (?) । ९ यमं - घ. । १० वरमिच्छामि - घ. । ११ ऋषिसत्तमाः - घ. । १२ ...दन्यं - (?) । १३ याचत - घ. । १४.. .चेयं - घ. ।"
  },
  {
    "text": "518\nसनत्कुमार उवाच\nतस्य तद्वचनं श्रुत्वा ऋषयः सर्व एव ते ।\nहिरण्याक्षमिदं व्यास पुनरेवाब्रुवन्१५ विभुम् ।।१९।।\nऋषय ऊचुः\nलोकधर्मप्रवृत्त्यर्थं ब्रह्मणा दैत्यपुंगव ।\nकृतमेतत् पुरा सर्वं धर्मश्चापि प्रवर्तितः ।।8.94.२०।।\nसमीक्ष्य चैतल्लोकस्य धर्मश्चापि१६ प्रवर्त्तितः ।\nनाभूतस्तद् भवेद् दैत्य इति नो वरदो भव ।।२१।।\nप्रतिज्ञा प्रभवेत् सा यल्लोकानां१७ दुःखवर्जनम् ।\nतच्च तस्मान्न नश्येत ब्रह्मणः१८ कृतिरव्यया ।।२२।।\nयावत्त्वं दैत्य लोकस्य राजा ह्यसि१९ प्रभुश्च ह ।\nएवं त्वयानृणत्वं२० च ब्रह्मणो२१द्य कृतं२२ भवेत् ।।२३।।\nतेषां स वचनं श्रुत्वा ऋषीन् निश्चित्य दैत्यराट् ।\nये२३ द्रोहाःशक्रपक्षाश्च ममाज्ञाभङ्गकारिणः । २४।।\nतेषामेव भवेन्मृत्युर्नरकेषु च यातनाः ।\nएतदाह तदा राजा ते चाप्यूचुर्नराधिपम् । ।२५।।\nएवमस्त्विति तां२४श्चोक्त्वा यातनामोक्षमादिशत् ।\nस मुक्त्वा नारकान्२५ सर्वान् ददौ स्थानस्य रक्षणम् ।।२६।।\nपितृराजानमनघ विप्रचित्तिं महाबलम् ।\nततोवघुष्य स जयं पूजयित्वा तु तान्द्विजान् ।\nजगाम धनदावासं हिरण्याक्षो महाबलः ।।२७।।\nते तां धनेशस्य पुरीं महाबला विनादयंतोंन्धकपालितास्तदा ।\nहिरण्यनेत्रं परिवार्य२६ दानवास्तदाभिजग्मुर्जलदा इवाचलम् ।।२८।।\nइति स्कन्दपुराणे हिरण्याक्षदिग्विजये यमलोकाभिगमनो नाम चतुर्णवतितमोध्यायः"
  },
  {
    "text": "१५ ..ब्रवीद् - घ. । १६ धर्मस्यापि - घ । १७ द्यायं लोकानां - घ. । १८ तस्यैतद् ब्रह्मणः - घ. । १९ ह्यासीत्- घ । २० स वामृणत्वं - घ । २१ ब्रह्मणा - घ. । २२ कृति - ध. । २३ यो - घ. । २४ त्वां - घ. । २५ वरदान् - घ. । २६ प्रविदार्य - घ. ।"
  },
  {
    "text": "519\nसनत्कुमार उवाच\nतथा१ लङ्कां२ समासाद्य धनेशस्य पुरीं शुभाम् ।\nअदूरे तस्थुरुद्धूताः सन्नद्धकवचायुधाः ।।१।।\nअवस्थिताँस्तथा दृष्ट्वा दानवान्३ बलदर्पितान् ।\nलङ्कानिवासिनः४ सर्वे निधिपालास्तथैव च ।।२।।\nनिधयः शंखपद्माद्या ऋषयश्च तपोधनाः ।\nअर्घं रत्नानि५ चादाय दानवाय न्यवेदयन्६ ।।३।।\nऊचुश्च तव दैत्येन्द्र वयं वश्या न संशयः ।\nकिङ्कराश्च प्रशाध्यस्मान् यथावद्दानवेश्वर७ ।।४।।\nहिरण्याक्ष उवाच\nमा भीर्भवतु वो यक्षा मम यूयं न संशयः ।\nअयं राजा हि वः श्रेष्ठो हिरण्यकशिपोः सुतः ।।५।।\nप्रह्लादो देवसंघानां सर्वेषां विप्रबाधनः ।\nततस्तं तत्र संस्थाप्य धनेशं दैत्यपुङ्गवम् ।। ६।।\nअन्येषां देवसंघानां स्थानान्यापूरयत्पुनः ।\nसंस्थाप्य सर्वस्थानेषु स्थानिनो दानवेश्वरान् ।।७।। अन्धकन्त्वमरावत्या८मिन्द्रत्वेनाभ्यषेचयत् ।\nभूर्ल्लोकञ्चाखिलं दैत्यः स्वयमेवान्वशासत९ ।।८।।\nभूयश्च धनुरादाय सशरं सूर्यसन्निभः१० ।\nदैत्येन्द्रो मेदिनीं प्राह ममात्मानं विदर्शय११ ।।९।।\nसा भीता तस्य दैत्यस्य वेपमाना कृताञ्जलिः१२ ।\nजयेत्युक्त्वाग्रतस्तस्थौ विष्णोर्लक्ष्मीरिवापरा ।।8.95.१ ० ।।\nतां मृगीमिव शार्दूलो भुजङ्गीमिव पक्षिराट् ।\nशार्दूलीं सिंह इव च सिंहीं शरभराडिव ।।११ ।।"
  },
  {
    "text": "१ ततो (?) । २ लंकां - घ । ३ धनदो - ख । ४ अलकावासिनः - घ. । ५ अर्घरत्नानि - ख. । ६ निवेदयन् - ख. । ७ देवो धनेश्वरः - घ., नरेश्वरः ख । ८... स्त्वमरावत्यां - ख. । ९,.. न्वशासते  ख. । १० सूर्यसन्निभं - ख. । ११ मम त्वं वै निदर्शय - घ., ' वदेशत - ख. । १२ कृताञ्जली - ख. ।"
  },
  {
    "text": "520"
  },
  {
    "text": "हंसीं काक इव क्षुद्रो मयूरी मद्गुराडिव१३ ।\nतथा तां स दितेः पुत्रो जग्राह रुषिताननः ।\nउवाच चैव१४ संरब्धस्तां देवीं भयविह्वलाम् । । १ २।।\nतवाहं वसुधे भर्त्ता ब्रह्मणा प्रकृतः शुभे ।\nमान्यं१५ पतिं त्वमिच्छेथा रक्षिष्येहं ततो हि ते । ।१ ३ । ।\nसनत्कुमार उवाच\nततो रसातलं१६ गत्वा स्वपुरस्य समीपतः ।\nबबद्ध नागपाशैस्तां दुष्टामिव यथाङ्गनाम् ।।१४।।\nततोचलेन दैत्येन्द्रः शंखेन सुमहाबलः ।\nआर्त्तां रुरोध१७ दुष्टश्च१८ कन्दरामिव वीर्यवान्१९ ।।१५।।\nततोस्या रक्षणे नित्यमुद्युक्तान् रक्षिणो दधौ२०।\nकिङ्करान्नाम दैत्येन्द्रान् सहस्राणि चतुर्दश ।। १६ ।।\nस तथा तद्विधायैव दैत्येन्द्रस्तुष्टिमान् बभौ ।\nकृषीबल इव क्षेत्रं सुनिष्पन्नं समीक्ष्य च । । १७।।\nकृतकृत्योहमित्येव बुद्धिं चक्रे स पार्थिवः ।\nसंयुज्य स्वसुतं ज्येष्ठं दारैः साधुरिवात्मवान् । ।१८। ।\nअन्तरं न च तस्यान्यः२१ कश्चित्प्राप्नोति सुव्रत२२ ।\nस्वसहायस्य२३ विप्रस्य यथा दम्भेन वर्ततः । ।१९। ।\nयजध्वं२४ दानवास्सर्वे विप्रान्पूजयतेति च ।\nदेवञ्च शूलिनं सर्वे नमस्यत२५ पुनः पुनः ।।8.95.२० ।।\nधर्ममेव निषेवध्वमिति सोज्ञापयत्तदा ।\nन तस्या२६ धार्मिकः कश्चिद् दैत्यो वा दानवोपि वा ।।२१।।"
  },
  {
    "text": "१३ डङगुराडिव - ख. । १४ दैवे - ख । १५ नान्यं - घ. । १६ अथ पृथ्वीं ततो - घ. । १७ ददज - ख. । १८ दुष्टस्य - ख । १९ राजाक्रम्य विनष्टां तां भर्ता स्वामीव योषितम् - घ । २. ददौ - ख. घ. । २१ तस्यान्यत् - ख. । २२ सुव्रतः - ख- घ. । २३ असहायस्य - घ. । २४ जयध्वं - ख. । २५ नमस्य च - ख. । २६ तस्य - ख. ।"
  },
  {
    "text": "521"
  },
  {
    "text": "राज्येभवद् दुराचार२७स्तस्मिन्२८ राज्यं प्रशासति ।\nस्वयमेव स वायुश्च चन्द्रशाः सूर्य एव च२९ । । २२ । ।\nअभवद् व्यास लोकेषु तपोबलसमन्वितः ।\nओषध्यः स्ववमुद्भूतास्तस्मिन् राजनि शासति ३० । । २३ । ।\nविना कृष्टिं३१ सं भवन्ति सर्वलोकस्य साधिकाः३२ ।\nस एव तास्समादाय३३ क्षरं३४ नयति दैत्यराट् । । २४। ।\nस एवामर्दयच्चापि निनाय च पुनर्गृहान्।\nस एव दण्डिकोभूच्च दण्डश्चैव३५ स एव हि । । २५ । ।\nस एव योगात्३६ सर्वत्र चौराद्३७ रक्षति नित्यदा ।\nन तस्य व्याधितः कश्चिन्म्रियते वापि कश्चन । । २६ । ।\nपरदारप्रसक्तो वा पिशुनो वापि कर्हिचि तु ।\nहिंसका न च तस्यासन्न चाप्यधार्मिकाः क्वचित् । । २७। ।\nपल्वलानि तडागानि सरित्प्रस्रवणानि च ।\nविना वृष्ट्या३८ भवन्त्येते सर्वत्रैव च सुस्थितम् । । २८ । ।\nन सन्ति तस्य रक्षांसि न पिशाचाश्च हिंस्रिणः ।\nईतयश्च न सन्त्यस्य न द्वन्द्वानि च कानिचित् । । २९ । ।\nन जुह्वते तदा वह्निं विप्रास्तस्मिँस्तु राजनि ।\nनाधीयते यजन्ते वा एकवर्णमभूत्तदा । । 8.95.३० । ।\nभृगवो येभवन् विप्रा दानवानां मुदावहाः ।\nअधीयते३९ यजन्ते च एवं त व्यास सर्वशः । । ३१ । ।\nहृष्टपुष्टमभूत्४० सर्वं४१ व्याधिदुःखविवर्जितम्४२ ।\nवर्णाश्रम४३ परित्यक्तं सर्वलोकसमं४४ जगत् । । ३२ । ।"
  },
  {
    "text": "२७ दुराचार  ख। २८ इति - ख । २९ हि - ख । ३० राज्यं प्रशासति (?) । ३१ वृष्टि - ख, कृष्टं - घ । ३२ वै कृषिः - घ,  साधिका ख । ३३ ताम्समादाय - घ, समास्थाय (धाय) (?) । ३४ स्वयं - घ । ३५ दण्डाच्चैव  - ख । ३६ यं गान् - ख । ३७ चौरान् - ख । ३८ वृष्टिं - घ । ३९ -अध्याय (?) - ख. । ८० पुष्टधस्तैश्च ते - ख  ४१ सर्व - ख. । ४२. विवर्जिताः - ख. । ४३ कर्म्माश्रम (धर्मा...) - ख, वर्णाश्रय - घ । ४४ कर्मणोपस ( श) मं - घ. ।"
  },
  {
    "text": "522\nतन्नृत्यगीतोत्सवनित्ययुक्तं सुखप्रसुप्तं रतिकार्ययुक्तम् ।\nजगद् बभौ राजनि दैत्यदेवे४५  हिरण्यनेत्रे दितिनन्दनेति४६ ।।३३ ।।\nइति स्कन्दपुराणे हिरण्याक्षराज्यवर्णनो नाम पञ्चनवतितमोध्यायः"
  },
  {
    "text": "व्यास उवाच\nतथा राजनि दैत्येन्द्रे त्रैलोक्याधिपतौ शुभे ।\nधरण्याञ्चैव बद्धायां सुखितासु प्रजासु च ।।१।।\nस्थानेभ्यश्च्याविता देवा ह्यप्रतिष्ठा महाबलाः ।\nकिमकुर्वत१ दुःखार्त्ता एतन्मे२ शंस सर्वशः ।।२।।\nसनत्कुमार उवाच\nशृणुष्व धर्म (?) देवानामवस्था या बभूव ह ।\nयदकुर्वत३ दुःखार्त्तास्तत्र सर्वे यथाक्रमम् ।।३।।\nहव्यवाहोग्निरभवद्देवानां भागवर्द्धनः ।\nतं निरस्य तदा दैत्यो वह्निमन्यं चकार ह ।।४।।\nतस्मिन्कर्मणि विप्रेन्द्र मन्त्रास्तदनुगाभवन् ।\nदैत्यदानवभागानां वक्तारः शुभसाधकाः । ।५।।\nततो यज्ञः स्वयं दैत्यानुपतस्थे महात्मनः ।\nयज्ञे गते च दैत्येन्द्रान्देवाः सर्वे मृता इव ।।६।।\nअभवन्नष्टसंज्ञाश्च मन्दवीर्यपराक्रमाः ।\nनिःश्रीकाश्च निरुद्योगा निराक्रन्दा समुत्सुकाः ।।७।।\nमन्त्रदग्धा यथा सर्पा वज्रपिष्टा यथाचलाः ।\nगरुत्मताभिसन्दष्टाः पन्नगा इव निर्विषाः ।।८।।"
  },
  {
    "text": "४५ दैत्यनायके - घ. । ४६ दानवेन्द्रः - घ ।\n१ किमकुर्वन्त - ख. । २ एतन्नः - ख. । ३ यदकुर्वन्त - ख. । ४ इवाचलाः - ख. ।"
  },
  {
    "text": "523"
  },
  {
    "text": "विहीनाद्भि५र्यथा वृक्षा बान्धवैर्वापि योषितः ।\nतथा ते दैवता६ व्यास हृतराज्या हृतश्रियः । ।९। ।\nचिन्तयन्ति हृदा चैव शुष्यन्ति७ विलपन्ति च ।\nअथ देवः स्वयम्भूस्तान् ज्ञात्वा देवाँस्तथाविधान् । । 8.96.१० । ।\nविमानेनार्कवर्णेन प्रोवाचेदं पितामहः ।\nभो देवा नष्टसंज्ञा स्थ किमर्थं दुःखिता भृशम् ।\nतपोयोगबलं वोद्य ददामि सुरपुङ्गवाः ।।११ ।।\nयूयं लोकस्य कर्तारो हर्तारश्चैव सर्वशः ।\nन युक्तं भवतामेतत् क्लीबवत् स्थातुमद्य वै । ।१२। ।\nस्वीयं योगं मदीयञ्च८ त्यक्त्वा दुःखं महाबलाः ।\nप्रतिपद्यत मा शोके स्वयं देवाः प्रवर्तत ।।१३ ।।\nन तमो भास्कराद्युक्तं न सोमादुष्णता यथा ।\nनाग्नेर्यथा तुषारश्च९ नामृतं भुजगादपि ।।१४। ।\nनासाधोः साधुभावश्च न कुलीनादशोभनम् ।\nनाधर्मो१० नियमेभ्यश्च न वेदेभ्यश्च दुर्मतिः ।। १ ५।।\nतथा न युक्तं युष्माकमिदं देवा११ महात्मनाम् ।\nआपत्सु न१२ विषीदन्ति ये केचित्तेजसा१३ स्थिताः । ।१६।।\nते१४ यूयमापदं प्राप्य न शोकं कर्तुमर्हथ ।\nमा भवन्तोवसीदन्तु राज्यं भूयो भविष्यति ।। १७।।\nमहायोगबलोपेतो हिरण्याक्षोद्य देवताः ।\nअशक्यो हन्तुमल्पेन तेजसा दितिनन्दनः । ।१८।।\nप्रतीक्षन्तु१५ भवन्तोस्य तपसः क्षयमव्ययाः ।\nक्षीणे तपसि दैत्येन्द्रं युद्धे१६ विष्णुर्वधिष्यति१७ ।।१ ९। ।"
  },
  {
    "text": "५ विशाखाभि - घ. । ६ देवता - ख । ७ मुह्यन्ति - घ । ८ स्वयं - घ.,... स्तथा यो धर्मं - ख. । ९ नाग्ने स्तुथारश्च यथा - ख. । १० नाधर्मा - ख. । ११.. मिमं देवा - ख., देवानां च - घ. । १२ च - ख. । १३.. त्तेजसि - घ. । १४ ये - ख. । १५ प्रतीक्षन्तां (?) । १६ युधि - घ. । १७ र्हनिष्यति - ख. ।"
  },
  {
    "text": "524"
  },
  {
    "text": "सनत्कुमार उवाच\nत एवं ब्रह्मणा प्रोक्ता लब्धयोगाः१८ सुरेश्वराः ।\nप्रणम्य सर्वभूतानां स्रष्टारमिदमब्रुवन्१९ । ।8.96.२० । ।\nहृतानि नो महायोगस्थानानि दितिनन्दनैः ।\nक्व तिष्ठाम वयं ब्रूहि दिश नः स्थानमव्ययम् ।।२१ ।।\nब्रह्मोवाच\nहृतानि सर्वस्थानानि युष्माकं विदितञ्च२० मे ।\nशृणुध्वं यत्र वस्तव्यं२१ युष्माभिर्योगमायया ।।२२।।\nयूयं सर्वे शरीरेषु२२ योगाद् विशत२३ सत्तमाः ।\nप्रजानां सर्वतो देवास्ततो वृत्तिमवाप्स्यथ ।।२३।।\nतेषा२४मशितपीतैश्च संस्कारैश्च पृथग्विधैः ।\nपृथिवी नागबद्धापि२५ युष्मानाप्याययिष्यति ।।२४।।\nसनत्कुमार उवाच\nत एवमुक्ता२६ देवेन देवाः सर्वे२७ सवासवाः ।\nतथा चक्रुर्यथोवाच ब्रह्मा लोकपितामहः ।।२५।।\nतेवर्तयन्त सततं तत्रस्थाः सुरसत्तमाः ।\nचतुर्युगमुपासन्तो२८  लोकधातुर्मते स्थिताः । ।२६।।\nअथ योगाद् हिरण्याक्षः प्रजासु समवास्थितान्२९ ।\nसुरानपश्यद्योगात्मा चुक्रोध३० च स३१ तान्प्रति ।।२७।।\nयस्मिन्यस्मिन्नपश्यच्च सुरं स समवस्थितम्३२ ।\nअवधीत्तं तमभ्येत्य तदा दानवसत्तमः ।। २८।।"
  },
  {
    "text": "१८ प्रोक्तं - ख, लब्ध्वा योगं (?) । १९  मब्रवीत्  ख । २० विदितस्य - ख. । २१ वक्तव्यं - ख । २२ सर्वशरीरे - ख., मे - घ. । २३ वसत  - ख । २४ तासा (?) । २५ चावकल्पैश्च - घ. । २६ तदेवमुक्त्वा - ख. । २७ सर्वे देवाः - ख. । २८ मुपासन्त - ख. । २९ समुपस्थितान् - घ । ३० चुकोप - ख. । ३१ स च - ख. । ३२ सममवस्थितम् - ख ।"
  },
  {
    "text": "525\nअहं प्रजाः सदोद्युक्तो रक्षामि सततं भयात् ।\nममैव ता दुराचारा विद्विषो वर्धयन्त्युत ।। २९ ।।\nकृतघ्नाः स्वामिघातिन्यो दुष्पूरा दुष्टचेतसः३३ ।\nमम शत्रूनिमा दुष्टा३४नन्नपानादिभिस्सदा । । 8.96.३० । ।\nआप्याययन्ति दुर्वृत्ता दण्डार्हा मे ततस्तु ताः३५ ।"
  },
  {
    "text": "यत्र तत्र गताः सर्वाः३६ प्रजाः सर्वत्र सोवधीत् । । ३१ ।।\nपल्वलानि तडागानि नदीः प्रस्रवणानि च ।\nसर्वाण्येव तदा योगादशोषयत३७ दानवः । । ३२ ।।\nओषध्योकृष्टपच्याश्च या ह्यासँस्तस्य सुव्रत ।\nव्यनाशयत् स ताश्चापि वृक्षवल्लीरपोथयत्३८ । ।३ ३ ।।\nतन्नष्टवृक्षक्षुपवल्लिपल्लवं तृणौषधीप्रस्रवणोदकाशयम्३९  । सरि४०त्तडागावटशुष्कपल्वलं जगद् बभौ कच्छपपृष्ठसन्निभम् प्रणष्टवर्णाश्रमधर्मसंयमं विनष्टघोषव्रजपक्षिमानुषम्४१ ।\nद्विपाश्वपत्यादिगणैर्विनादितं४२ युगान्तकालाग्निमुदग्रवज्जगत्४३\nइति स्कन्दपुराणे ब्रह्मणो वाक्यं नाम षण्नवतितमोध्यायः"
  },
  {
    "text": "सनत्कुमार उवाच\nतथाभूतं जगद् दृष्ट्वा देवास्ते दुःखपीडिताः ।\nवैराजं लोकमासाद्य भूयोपश्यन् पितामहम् । । १ ।।\nते१ सर्वे समुपागम्य प्रणम्य च पुनः पुनः ।\nऊचुस्ते२ कर्म दैत्यस्य सर्वमेव३ सुदुःखिताः ।।२। ।"
  },
  {
    "text": "३३ दुष्टचेतसा - ख । ३४ न्दृष्ट्वा - ख । ३५ ततस्ततः - ख, ततस्त्विति (?) । ३६ सर्वे  ख ३७ योगादपोथयत - घ । ३८ रशोषयत् - ख । ३९ पल्लवं तथौषधप्रस्रवणादकाशयम् ४० शुष्यत् - (?) । ४१ धर्मसंयमस् -  घ। ४२  श्च ह्यृक्षादिगणैर्विनादितं (?) - ख. । ४३ निसुर.. १ तं (?) । २... स्ततः - (?) । ३ सर्व एव. - ख ।"
  },
  {
    "text": "526\nनिवेद्य च पुनर्देवमूचुस्ते लोककारणम् ।\nभगवन् हृतराज्याश्च दुर्बलाश्च तथा विभो । ।३ । ।\nअसमर्था वयं तस्य स्थातुं दैत्यस्य संयुगे ।\nन च स्थानं५ प्रपश्यामो यत्र तिष्ठाम विज्वराः । ।४।।\nसनत्कुमार उवाच\nतेषां तद्वचनं श्रुत्वा भीतानां त्रिदिवौकसाम् ।\nउवाच भगवान् ब्रह्मा सर्वानेव दिवौकसः ।।५। ।\nन भेतव्यं सुरास्तस्य योगिनः सुमहात्मनः ।\nसमाप्तं तपसः सर्वं फलं दैत्यस्य तस्य तत् ।।६। ।\nकालस्तस्याभिसंप्राप्तो जीवितान्तकरः सुराः ।\nतस्मात् सर्वे मया सार्धं यात विष्णुं प्रयाचत ।।७।।\nभवन्तो निर्बला ह्यद्य७ अशक्तास्तस्य बाधने ।\nविष्णुः शक्तः स तं दैत्यं जीविताच्च्यावयिष्यति ।।८।।\nपूर्वं हि जाते तस्मिँस्तु वागुवाचाशरीरिणी ।\nनायं वध्यो मनुष्यस्य न देवस्य कथञ्चन ।।९।।\nनापि तिर्यक्षु जातस्य८ न भूमौ न च तेजसि ।\nनाकाशे नापि लोकेषु महात्मायं भविष्यति । ।8.97.१ ० ।।\nस एष देवा दैत्येशो महात्मा धार्मिकस्तदा९ ।\nअवध्यः सर्वभूतानां१० वध्यो दुःखाद् भविष्यति ।। ११ ।।\nवाराहं रूपमास्थाय न दैवं नापि मानुषम्११ ।\nन च तिर्यक्षु तज्जातं नरवाराहमस्ति वै । । १२ । ।\nपाताले च प्रविश्यैव नासौ१२ भूर्नापि खं हि तत् ।\nन तेजो नापि लोकोसौ सर्वतो मुक्तमेव१३ तत् ।। १३ ।।"
  },
  {
    "text": "४ संयुगे स्थातुमग्रतः - घ. । ५ संस्थानं - ख. । ६ य प्रपश्याद्य - ख. । ७ सर्वे - घ. । ८ न पितृयक्षराजस्य - घ. । ९ स्तथा (?) । १० अपत्यमिव भूतानां - ख. । ११ न देवत्वं न भानुगम् - ख., न तु मानुषम् - घ. । १२ नादो (?) । १३ युक्तमेव - घ ।"
  },
  {
    "text": "527\nसनत्कुमार उवाच\nततस्ते हृषिताः सर्वे प्रणम्य च पितामहम् ।\nऊचुर्गच्छाम देवेश कालोतिक्रमते हि नः१४ । ।१४।।\nततस्ते सर्व एवैत्य श्वेतं पर्वतसत्तमम्१५ ।\nविष्णुं सहिष्णुं जिष्णुञ्च दानवायुतमर्दनम् । ।१ ५।।\nअस्तुवन् वाग्भिरिष्टाभिः प्रणम्य बहुमानतः ।\nनमः सर्वरिपुघ्नाय दानवान्तकराय च ।।१ ६। ।\nनमो जिताय देवाय वैकुण्ठाय महात्मने ।\nनमो निर्धूतरजमे नमः सत्याय चैव हि१६ ।।१७।।\nनमः साध्याय देवाय नमो धाम्ने सुवेधसे१७ ।\nनमो यमाय देवाय जयाय च नमो नमः । । १८ । ।\nनमश्चादितिपुत्राय नरनारायणाय च ।\nनमस्सुमतये चैव नमश्चैवास्तु विष्णवे । ।१ ९।।\nनमो वामनरूपाय कृष्णद्वैपायनाय च ।\nनमो रामाय रामाय दत्तात्रेयाय वै नमः । ।8.97.२ ० ।।\nनमस्ते नरसिंहाय१८ धात्रे चैव१९ नमो नमः ।\nनमः साध्याय वेदाय चक्रिणे वै नमो नमः । ।२१ ।।\nनमः शकुनिहन्त्रे२० च नमो दामोदराय च ।\nसलिले तप्यमानाय नागशय्याप्रियाय च । । २२ । ।\nनमः कपिलरूपाय महते पुरुषाय च ।\nनमो जीमूतरूपाय महादेवप्रियाय च । ।२ ३ । ।\nनमो रुद्रार्धरूपाय२१ तथोमारूपिणे नमः२२ ।\nचक्रमुद्गरहस्ताय महेश्वरगणाय च । ।२४। ।"
  },
  {
    "text": "१४ कालोतिक्रामते - ख,. तिक्रमतीह नः - घ । १५ श्वेतपर्वतसत्तमम् - ख. । १६ ह - ख । १७ च वेधसे - घ, सुमेधसे (?) । १८ नारसिंहाय - घ. । १९ ऋतवे च - घ. । २० शत्रुनिहन्त्रे - घ. । २१ रतार्धरूपाय - ध. । २२ तथा दामोदराय च - घ ।"
  },
  {
    "text": "528\nशिपिविष्टाय च सदा नमः श्रीवत्सधारिणे ।\nधुन्धुमाराय शूराय मधुकैटभघातिने ।।२५। ।\nचतुर्भुजाय कृष्णाय रत्नकौस्तुभधारिणे ।\nत्रिविक्रमवियत्स्थाय पीतवासः सुवाससे । ।२६।।\nनमः पुरुषघाताय गदाखड्गोग्रधारिणे ।\nयोगिने यजमानाय भृगुपत्नीप्रमाथिने । ।२७।।\nवृषरूपाय सततमादित्यानां वराय च ।\nचेकितानाय दान्ताय शौरिणे वृष्णिबन्धवे२३ ।।२८।।\nमुराश्वग्रीवनाशाय२४ तथैवासुरसूदिने ।\nनमस्ते शार्ङ्ग धनुषे सौभशाल्वविघातिने ।।२९।।\nनमस्ते पद्मनाभाय ब्रह्मदेहप्रवेशिने२५ ।\nनमो जयाय शर्वाय रुद्रदत्तवराय च ।।8.97.३ ०।।\nनमः सर्वेश्वरायैव नष्टधर्मप्रवर्तिने ।\nपुरुषाय वरेण्याय नमस्ते शतबाहवे ।।३ १। ।\nतव प्रसादात् कृच्छ्रं वै२६ तराम पुरुषोत्तम ।\nहृतराज्या वयं सर्वे न त्वं वेत्सि महाभुज ।\nहिरण्याक्षेण वैकुण्ठ तं नाशय महाभुज । ।३ २।।\nसनत्कुमार उवाच\nय इदं वैष्णवं स्तोत्रं भक्त्या परमया युतः ।\nकीर्तयेत्सततं मर्त्यः सर्वपापैः प्रमुच्यते ।।३३।।\nमृतश्च सर्वलोकेषु वर्षकोटिचतुर्दश ।\nपूजितः सर्वदेवैश्च मोदते नात्र संशयः ।।३४।।\nकीर्तयत्येव य इमं प्राणिभ्यो विप्रमुच्यते ।\nस मृत्युलोकमप्राप्य चरते दुःखवर्जितः ।।३५। ।"
  },
  {
    "text": "२३ गोवृष्णिबान्धवे - घ. । २४ पुराश्वग्रीवनाशाय. - ख. । २५... थ देशिने - ख., इतः परं पत्रमेकं? खण्डितम् ख पुस्तके । २६ व - घ. ।"
  },
  {
    "text": "529\nसनत्कुमार उवाच\n- -  - - - - - - - ।\nउवाच सुरशार्दूलानिदं संपूजयन्सदा । । ३६ । ।\nइतः स दैत्यो दुर्बुद्धिर्देवान् द्वेष्टि सहायवान् ।\nक्रियतां मर्त्यरूपं मे वाराहं मां विधार्यताम् । । ३७ । ।\nमहात्मा स च दैत्येन्द्रो बलवान् धार्मिकश्च ह ।\nन च शक्यो मयैकेन हन्तुं सत्यं ब्रवीमि वः२७ । । ३८ । ।\nसर्वदेवमयं रूपं वाराहं२८ नन्दिवर्धनम् ।\nतत्समास्थाय हन्तास्मि दैत्येन्द्रं तं महाबलम् । ।३ ९। ।\nतेन रूपेण सर्वेषामस्माकं देवसत्तमाः ।\nब्रह्मा ब्रह्मत्वमापन्नः प्रस्थाता यम इत्यपि । ।8.97.४० । ।\nउद्गाता तत्र वरुणो हिरण्याक्षस्ततः पशुः ।\nशमिताहं सुरश्रेष्ठा यशस्तस्य महाबलः । ।४१ । ।\nअद्य पश्यन्तु भूतानि मम तस्यैव चोभयोः ।\n-- - - - - - - - - - - - - - - । ।४२ । ।\nअरण्ये वासिताहेतोर्मत्तयोर्गजयोरिव ।\nतस्य तद्वचनं श्रुत्वा गर्जितं च महात्मनः । ।४३ । ।\nहर्षोत्फुल्लेक्षणाः सर्वे निरीक्षन्तः परस्परम् ।\nमेनिरे हत इत्येव दैत्येन्द्रं सुमहाबलम् । ।४४ । ।\nतेषां तदुत्फुल्लकुशेशयप्रभं वक्रेक्षणं२९ चारुतरावभासकम् ।\nहतः स दैत्यो नरसिंहरूपिणा यथा पुरा तस्य गुरुर्महाबलः ।।४५। ।\nइति स्कन्दपुराणे हिरण्याक्षवधोपायो नाम सप्तनवतितमोध्यायः"
  },
  {
    "text": "२७ ते - ख. । २८ वराह - घ. । २९ चक्रेक्षण - घ ।"
  },
  {
    "text": "530\nसनत्कुमार उवाच\nअथ ते सुरशार्दूलास्तस्य रूपं प्रचक्रिरे ।\n. .. . .. . . .                    ।\nसप्तलोकमयं तस्य शरीरं चक्रुरीश्वराः ।।१ ।।\nअस्थीनि पर्वताः सर्वे नद्यो१ नाड्यश्च तस्य तु ।\nरुधिरं चाब्धयः२ सप्त कफपित्तानिला गुणाः३ ।।२।।\nपुरीषं चाप्योषधयो धर्मो रेतः४ कृतोस्य तु ।\nमूत्रं तस्याभवन्मेघा वायवः सप्त कोष्ठगाः ।। ३ ।।\nशिरस्तस्याभवन् साध्या रुद्रो मूर्धानमास्थितः (?) ।\nललाटे तस्य धर्मोभूत् नासिका वायुरात्मवान् ।।४।।\nसूर्याचन्द्रमसौ नेत्रे श्रोत्रे तस्य दिशोभवन् ।\nभ्रुवोस्तस्याभवन् प्राणा अहोरात्रं च पक्ष्मणी५ । ।५।।\nआस्यं तस्याग्निरभवत्६ वडवा मुखसंस्थिता ।\nओष्ठेभूदन्तरिक्षं च दन्ताश्च भुजगाभवन् ।।६। ।\nचत्वार्यस्त्राणि दंष्ट्राश्च कृतानि सुमहान्ति वै ।\nअस्त्रं पाशुपतं पूर्वं द्वितीयं चक्रमेव च । ।७।।\nब्रह्मदण्डं७ तृतीयञ्च चतुर्थं ब्रह्मणः शिरः ।\nग्रीवा तस्याभवत्सोमो रुद्रः स्कन्धे च संस्थितः ।।८।।\nगण्डे चापि तथादित्या हस्तौ८ रुद्रैश्च निर्मितौ ।\nअंगुल्यस्तस्य कीर्तिश्च लक्ष्मीः सिद्धिस्तथैव च । ।९।।\n- - - - प्रवृत्तिश्च९ नखाश्चास्त्राणि सर्वशः ।\nयमदण्डः कालदण्डो मृत्युदण्डस्तथैव च । ।8.98.१ ० ।।\nरुद्रदण्डश्च चत्वारो बाहुपादाः१० कृताः प्रभोः११ ।\nसाध्या देवो उरस्तस्य हृदयं सोम इत्यपि ।। ११ । ।"
  },
  {
    "text": "१ वशा - घ. । २ चान्तराः - घ. । ३ गुणं - घ. । ४ चेतः - घ. । ५ पक्षिणी - घ. । ६ तदग्निरभवत - घ. । ७ ब्रह्मदत्तं - घ. । ८ हनू (?) । ९ प्रवृत्तिश्च निवृत्तिश्च (?) । १० वाहपादाः - घ. । ११ प्रभुः - ख,... वतु - घ. ।"
  },
  {
    "text": "531\nउदरं तस्य भूतानि महान्ति ऋषिसत्तम१२ ।\nनाभिस्तस्याभवन्माता अदितिर्ब्रह्मसत्तम ।।१२।।\nशिश्नं प्रजापतिस्तस्य मित्रोपानेभवत् स्थितः ।\nवसवस्तस्य पार्श्वेषु तथा धर्मश्च पृष्ठतः ।।१३ ।।\nमृत्युः कालो यमश्चैव हस्तपादतलाश्रिताः१३ ।\nअश्विनौ तस्य लाङ्गूलं पितरः सन्धिषु स्थिताः ।।१४।।\nनियतिः कालपाशश्च१४ कृतान्तकलहावपि ।\nव्याधयश्चापि ये केचिद् दृष्टिं तस्य समाश्रिताः ।। १५।।\nयक्षाश्च राक्षसाश्चैव गन्धर्वाः पन्नगैः सहः ।\nसर्वे त्वचं समाश्रित्य संहताः१६ समवस्थिताः । । १६ ।।\nतथा सर्वाणि छन्दांसि वेदा इष्टय एव च ।\nरोमकूपेषु सर्वाणि तानि तस्थुः पृथक् पृथक् ।।१७। ।\nदानानि नियमाश्चैव यमाः सर्वाश्च मातरः ।\nस्थानाभिमानिनो देवाः पशवः पक्षिणश्च ह । । १८।।\nसर्वे रोमाणि तस्यासन् वराहस्य महात्मनः ।\nअङ्गुल्यस्तस्य पादाभ्यां विश्वेदेवाभवँस्तथा१७ ।।१९।।\nभृगवोङ्गिरसश्चैव देवास्तस्याभवंस्तदा ।\nरोमान्तरेषु ऋषयः सर्वेष्वङ्गेषु संस्थिताः । ।8.98.२० ।।\nएवं समभवद् व्यास वराहो नन्दिवर्धनः ।\nस भाति तेन रूपेण द्यां भुवञ्चापि संस्पृशन् । ।२१।।\nपुरा स्वयंभूर्भगवानुद्धरिष्यन् महीमिमाम् ।\nस रेजे तेन रूपेण दीप्तिमान् मधुसूदनः । ।२२। ।\nनिशायां संप्रदीप्तो हि हिमवानिव पर्वतः ।\nततस्तमृषयस्सर्वे तपसा महता तदा ।।२३ ।।"
  },
  {
    "text": "१२ ऋषिसत्तमाः - घ., ऋषिसत्तमः - - ख. । १३ गन्धर्वाः पन्नगैः सह - घ. । १४ कालसङ्गश्च - ख. । १५ यमाः सर्वाश्च मातरः - ख. । १६ तत्र सर्वे... त्वंबुदाः - घ. । १७... स्तदा - ख. ।"
  },
  {
    "text": "532\nस्वेन स्वेनाभिसंप्राप्य तेजस्तस्याभ्यदीपयन् ।\nस विष्णुस्तेजसा तेषामृषीणां परमौजसाम् । ।२४। ।\nसंप्रजज्वाल कालान्ते युगान्ताग्निरिवापरः ।\nनादं कृत्वा च सुमहच्चालयानो महीतलम्१८ । ।२५।।\nउवाच तान् ऋषीन्सर्वान् हन्मि दैत्यं सुरद्विषम् ।\nहत्वा तं दैत्यराजं वै सिंहं शरभराडिव ।।२६।।\nमोचयिष्ये महीं विग्नां१९ प्रविश्याद्य रसातलम् ।\nस्वस्थाने स्थापयित्वा च दत्वा राज्यं दिवौकसाम्\nजपध्वं विजयायाद्य शिवाय च तपोधनाः ।।२७। ।\nसनत्कुमार उवाच\nतस्य तद्वचनं श्रुत्वा ब्रह्मा लोकपितामहः ।\nउवाच बलमाधत्स्व दैत्योसौ सुमहाबलः ।।२८।।\nआस्थाय यत्नं सुमहदप्रमत्तः सुरेश्वर ।\nजहि तं दैत्यराजं वै कृच्छ्रमेतन्मतं मम ।।२९।।\nन तस्य सदृशो दैत्यो हिरण्यकशिपुः पुरा२० ।\nमहाबलोयं दैत्येन्द्रस्तपोयोगसमन्वितः ।।।8.98.३०।।\nततो देवस्तदा व्यास भगवान् गोवृषध्वजः ।\nसुरैः सब्रह्मकैस्तत्र ऋषिभिश्च तपोधनैः ।।३ १।।\nउक्तः प्रणम्य देवेशो विष्णुमाप्यायय प्रभो ।\nतेजसा स्वेन सर्वेश यथा हन्यात् सुरद्विषम् ।।३२।।\n२१भगवानुवाच\nतस्मिन् काले सुरेशाभाः२२ सर्वे२३ तेजोमयं२४ हरिम् ।\nप्रवेक्ष्यन्ति२५ ततो दैत्यं क्षिप्रमेव निहंस्यति ।।३३ । ।"
  },
  {
    "text": "१. महीमिमां  ख । १९ विप्रां - ख. । २० सुराः - ख. । २१ श्री - घ । २२ सुरेशाना - ख. । २३ सर्वं - ख, सर्वं  - घ । २४ महद् - घ । २५ प्रवेक्ष्यति - ख ।"
  },
  {
    "text": "533\nसनत्कुमार उवाच\nततो ब्रह्मा स्वयं तस्य रक्षां चक्रे महात्मनः ।\nयथावत्तां निबोधाद्य वदतो मे शुचिव्रत । ।३४। ।\nब्रह्मोवाच\nरक्षन्तु त्वां विधाता च धाता च ऋषिसत्तम२६ ।\nरुद्रः स्रष्टा च सर्वेषां कर्माणि तव युध्यतः । ।३ ५ ।।\nकपाली तालकेतुश्च गन्धाधिपतिरेव च ।\nरसस्याधिपतिश्चैव सूक्ष्मरूपश्च रक्षतु । ।३ ६।।\nस्पर्शवेत्ता च यः सूक्ष्मो नादवाँश्च२७ महामनाः ।\nइन्द्रियाधिपतिश्चैव नीललोहित एव च । ।३७।।\nरक्षतु त्वां महायोगी बीजाधिपतिरेव च ।\nबीजाधिष्ठानमालश्च चेतनापतिरेव च ।।३८।।\nप्रवृत्तेश्च निवृत्तेश्च कालवेत्ता च यः प्रभुः ।\nधर्माधर्मगतिश्चैव कर्तॄणां फलदः प्रभुः । ।३९। ।\nगुणानां वृत्तिदो यश्च अनपेक्षश्च कर्मसु ।\nनियमस्य च यः कर्ता कर्मवेत्ता च कर्मणाम्२८ ।।8.98.४० । ।\nविना च करणैर्यश्च२९ करणार्थं प्रवर्तते ।\nसर्वज्ञः सर्वगो यश्च३० अधिष्ठाता च यः स्वयम् ।।४१ ।।\nयेन नाधिष्ठितं किञ्चित् कथञ्चिन्नापि३१ विद्यते ।\nसर्वतः पाणिपादान्तः सर्वतोक्षिशिरोमुखः ।\nसर्वतः श्रुतिमाँश्चैव सर्वतोगतिरव्ययः । ।४२ । ।\nऐश्वर्यमक्षयं यस्य३२ सहस्राकृतयस्तथा३३ ।\nयः स्रष्टा सर्वभूतानां तत्वानाञ्च महायशाः । ।४३। ।\nसंसारस्यास्य यः कर्ता३४ तथैव च३५ निवर्तकः ।\nयं सांख्या नाभिजानन्ति योगिनो विदितागमाः ।।४४। ।"
  },
  {
    "text": "२६ ऋषिभिस्ततः - घ., ऋषिभिः स्तुतः - ख. । २७ देवताँश्च - ख. । २८ यः प्रभुः - घ. । २९ यस्य - ख. । ३० सर्वगोपश्च - ख. । ३१ कथञ्चिदपि - ख. । ३२ तस्य  ख. । ३३ स.. कृतन्तथा - ख. । ३४ संसारस्यापकर्ता च - घ. । ३५ तथा चैव - ख. ।"
  },
  {
    "text": "534\nतुष्टयो ज्ञातयो नित्यं मायया मोहयन् प्रजाः ।\nओतप्रोतानि चैतस्मिन्३६ तत्त्वानि सुमहात्मनि३७ । ।४५।।\nपुरुषादीनि सर्वाणि यो व्याप्तश्च न केनचित् ।\nयमज्ञात्वा न मोक्षोस्ति येन बद्धमिदं जगत् ।।४६।।\nयेनाहं सर्वलोकानां कृतः पूर्वं प्रजापतिः ।\nत्वं यज्ञश्चैव विष्णुश्च येन सृष्टाः३८ पुरातन ।।४७।।\nस ते बलञ्च सुमहदूर्ज्जं तेजश्च यच्छतु ।\nअकामलब्धां सर्वत्र स्मृतिं चास्त्रे महामनाः ।।४८ । ।\nरक्षां च सर्वगो देवो युध्यतस्ते प्रयच्छतु ।\nकृतरक्षो मया सम्यग्गच्छ दैत्यं विनाशय ।।४९। ।\nसनत्कुमार उवाच\nततस्तं स्तुतिभिर्विप्रास्तस्य रोमान्तरस्थिताः ।\nअस्तुवन् वाग्भिरिष्टाभिर्देवाश्च बहुमानतः ।।8.98.५० ।।\nसर्वाणि च जयेत्यूचुर्भूतानि विविधानि च ।\nअनाहतास्ततो व्योम्नि देवदुन्दुभयः शुभाः ।।५१ ।।\nविनेदुस्तत्र दिव्याश्च वराहो यत्र सोभवत् ।\nसुरभीणाञ्च पुष्पाणां वराहोपरि सर्वतः ।\nवृष्टयः पेतुरत्यर्थं देवानां हर्षवर्धनाः ।।५२।।\nततः सिद्धिरिति प्रोच्य३९ कृत्वा रुद्राय वै नमः ।\nजपञ्जयावहं रुद्रं स ययौ४० वरुणालयम् । ।५३ । ।\nस सेव्यमानो मुनिभिस्तपोधनैस्तथा शकुन्तैर्बहुभिर्जयावहैः ।\nमृगैश्च दिव्यैर्बहुभिः प्रदक्षिणैर्जयाय देवः प्रययौ महार्णवम् ।।५४।।\nइति स्कन्दपुराणे वराहस्य वरुणालयगमनं नामाष्टनवतितमोध्यायः"
  },
  {
    "text": "३६ ये तस्मिन् - ख. । ३७ सुमहात्मना - ख. । ३८ सृष्टौ (?) । ३९ प्रोक्त्वा - ख. । ४० प्रययौ - ख. ।"
  },
  {
    "text": "535\nसनत्कुमार उवाच\nस संप्रयातो धर्मात्मा नर्दमानो यथा घनः ।\nसर्वलोकमयो देवो वराहो नन्दिवर्धनः ।। १ ।।\nअपश्यत् सागरञ्चैव संप्राप्यातिबलस्तदा ।\nनर्दमानं यथा मेघं लीयमानं मृगेन्द्रवत् । ।२। ।\nनर्तकीमिव नृत्यन्तं वल्गन्तं चैव योधवत् ।\nमण्डलैर्बहुभिश्चित्रैश्चरन्तं वसुधां तथा । । ३ । ।\nनियुद्धकुशलं यद्वद् गदायुद्धविशारदम् ।\nतदा तद्बहुधा चित्रमपश्यन्नन्दिवर्धनः ।।४। ।\nस तमर्घेण देवेशं सर्वलोकमयं विभुम् ।\nपूजयामास देवाँश्च ऋषयो ये च संगताः ।।५ ।।\nस जयाय प्रगृह्यैन१मनुमान्य महोदधिम् ।\nनिवर्त्य सर्वभूतानि२ प्रविवेश महार्णवम् । ।६। ।\nविगाहमानः सक्रीडमर्णवं विबभौ विभुः ।\nसरः सुमहदासाद्य यथा मत्तो महागजः ।।७। ।\nसंप्रविश्य सुदूरञ्च सोदृश्यः समपद्यत ।\nभूमिलेखावृतः३ सूर्यो यथा संपूर्णमण्डलः ।।८।।\nततोन्तर्जलमाविश्य क्षोभयाणो महार्णवम् ।\nजलचन्द्रकवद् व्यास अदृश्यत स लोकपैः । ।९। ।\nतिमिन्तिमिङ्गिलञ्चैव तिमिङ्गलगिलानपि ।\nतथैव४ तद्गिलानन्यान् गर्दभान् हस्तिनो ह्यपि ।।8.99.१ ० ।।\nमकराँश्चैव शंखाँश्च तथैवाश्वमुखानपि ।\nतथा वै पक्षिसंकाशान् मानुषानपि चापरान् ।।१ १ । ।\nरथचक्रप्रकाराँश्च सिंहव्याघ्रमुखानपि ।\nशरभर्क्षविडालास्यान् मत्स्यान्बहुविधाँस्तथा ।। १२।।"
  },
  {
    "text": "१ प्रगृह्णे... - ख. । २ निर्वृत्त्यै सर्वभूतानां - घ. । ३ धूमिलेखावृतः - घ. । ४ तथा वं - ख. ।"
  },
  {
    "text": "536\nभ्रामयन्सुमहातेजा जगाम सुमहाबलः ।\nकुतूहलात्तमाविश्य५ केचिदाघ्राय चैव हि ।।१ ३ ।।\nदशन्ति मत्स्या दीप्तास्याः शतशोथ सहस्रशः ।\nस प्रदक्षिणमावृत्य दिव्यं हयशिरः शुभम् । ।१४ ।।\nक्षणान्मैनाकमध्येन गत्वा भोगवतीमपि ।\nवरुणस्य पुरीं गत्वा पयोनाथस्य धीमतः । ।१ ५।।\nपर्जन्यं दिग्गजं प्राप्य कृत्वा चापि प्रदक्षिणम् ।\nसुरभीपुरमासाद्य गा दृष्ट्वा६ चैव सुप्रभाः७ ।। १ ६। ।\nयाः क्षरन्ति सदा व्यास सुधाममृतमेव च ।\nक्षीरोदं तत्सरो दिव्यं फेनपा यत्र ते द्विजाः । । १७।।\nतस्मिन् सरसि तत् पीत्वा यशोमृतसमप्रभम् ।\nपूजितः फेनपैः सम्यक् तां रात्रिं तत्र सोवसत् । ।१ ८ ।।\nउषित्वा तत्र सोगच्छत् कङ्कस्य पुरमव्ययम् ।\nवासुकेश्च पुरं प्राप्य तक्षकस्य च धीमतः ।।१ ९। ।\nतत्र८ शेषस्य देवेशो विन्दतामरतामिति९ ।\nरम्यां मनोज्ञां दिव्याञ्च स्वर्गादपि च तां वराम् । ।8.99.२० ।।\nश्रुत्वानन्तश्च तं राजा१० अर्घेण समपूजयत्११ ।\nप्रणम्य बहुमानाच्च उपामन्त्रयदव्ययः । ।२१ ।।\nतं पूजयानं मधुहा प्रीत्या परमया युतः ।\nउवाच लोककार्यस्य न विघ्नं कर्तुमर्हसि । ।२२।।\nमहत्कार्यमिदं देव कर्तव्यं त्रिदिवौकसाम् ।\nभूयो वयं त्वया सार्धं करिष्याम यदीच्छसि ।\nमा च कालोयमुद्युक्तो दैत्यस्य न भवेदिति ।।२३ ।।"
  },
  {
    "text": "५ कुतूहलात्समाविश्य - ख. । ६ गांदृष्ट्वा - ख. । ७ सुप्रभां - ख. । ८ ततः - घ. । ९ विदिता - ख., विदतां रमनीमिति - घ. । १० ज्ञात्वा - घ. । १ । च स पूजयत् - ख. ।"
  },
  {
    "text": "537\nसनत्कुमार उवाच\nततो विसृज्य तं नागं रसातलमुपागमत् ।\nतत्र सागरपो१५ दैत्यः सुप्रभोन्तर्जलेचरः ।।२४।।\nअपश्यत्तं तदायान्तं हिरण्याक्षपुरं प्रति ।\nगात्रेषु देवान्सूक्ष्माँश्च वराहस्यान्ववैक्षत ।।२५।।\nतस्मिन्तच्चास्य रूपेण भयान्नैनमुपागमत् ।\nतेजसा चापि विष्टब्धो दुरात्मा तस्य सोसुरः ।।२६।।\nआवेदयिष्यन्तस्मै हि हिरण्याक्षाय सत्वरम्१६ ।\nचक्रे वेगं प्रतिपुरं वराहस्य तदाग्रतः ।।२७।।\nस यातुकामो१७ दितिजाधिराजं वराहरूपं तमनन्तमन्तकम् ।\nजगाम१८ दैत्याय स जीवितान्तं यथानिलः प्रद्युतदानमाल्यवान् ।।२८।।\nइति स्कन्दपुराणे वराहस्य सागरप्रवेशो१९ नामैकोनशततमोध्यायः"
  },
  {
    "text": "सनत्कुमार उवाच\nतस्मिन्भये समापन्ने विनाशभयसूचकाः ।\nहिरण्याक्षपुरे घोरा उत्पाता ह्यभवन् तदा ।।१ ।।\nअट्टालका विशीर्यन्ते देवताश्चाहसन्निव ।\nशिवा नदन्ति दैत्यानां गृहेषु च सभासु च ।।२। ।\nअकस्माच्चाभवत्तत्र पौराणां भैरवो रवः ।\nपादपाश्च विना वातं पतन्त्युन्मूलिता भुवि ।\nभास्करश्च१ कबन्धाभो२ युद्धञ्चाप्यत्र दृश्यते ।।३ । ।\nसनत्कुमार उवाच\nएतान्यन्यानि च तदा निमित्तानि महान्ति च ।\nसंलक्ष्य राजा दैत्यानामसुरानिदमब्रवीत ।।४।।"
  },
  {
    "text": "१५ सागरको - ख. । १६ सो त्वरन् - ख. । १७ हन्तुकामो - घ. । १८ जगाद (?) । १९ वराहगमनाध्यायः - घ. ।\n१ भास्कराश्च - ख. । २ कबन्धान्धो - ख. ।"
  },
  {
    "text": "538\nनिमित्तान्यभि३ लक्ष्यन्ते महान्त्यसुरपुङ्गवाः ।\nनैव तान्यनिमित्तानि दृश्यते च भयं महत् ।।५।।\nहृतराज्याश्च देवेशा न ते स्थास्यन्ति निष्क्रियाः ।\nनूनन्ते किञ्चिदाश्रित्य कुर्वन्ति समरं प्रति ।।६।।\nसनत्कुमार उवाच\nतस्य तद्वचनं श्रुत्वा प्रह्लादोसुरसत्तमः ।\nप्रणम्य पितरं सम्यगिदं वचनमब्रवीत् ।।७।।\nप्रह्लाद उवाच\nसुतोहं तव दैत्येन्द्र पिता त्वं मम धर्मतः ।\nन तवास्मद्विधैर्बुद्धिराधेया दैत्यसत्तम ।।८।।\nतथापि तु वयं प्रीत्या इच्छन्तो राज्यमक्षयम् ।\nवक्ष्यामो बालभावेन तन्न५ संस्मर्त्तुमर्हसि ।।९।।\nअद्य रात्रौ मया स्वप्ने दृष्टोसौ नररूपवान् ।\nवराहरूपं संगत्य भवन्तं निगृहीतवान् ।\nन तथा तद्यथा स्याद्धि तथा त्वं सम्यगाचर ।।8.100.१०।।\nहिरण्याक्ष उवाच\nएवमेतन्न सन्देहो भवान्यद्धर्मतस्तदा६ ।\nदृष्टवाँस्तद्यथातत्त्वमेवमेतन्न संशयः ।।११।।\nअहमद्य गतः स्वप्ने त्र्यम्बकस्य निवेशने ।\nततः स८ मामिदं प्राह भगवान् गोवृषध्वजः ।।१२।।\nएतावद् भवतो दैत्य राज्यमिन्द्रत्वमेव च ।\nयच्छेमां९ त्वं प्रियां१० पुत्र सहयक्षाय सुप्रभाम् ।।१३।।\nक्षिप्रमेतां प्रयच्छाद्य मुकुटं हारमेव च ।\nकेयूराङ्गदकं चैव खङ्गं रुचकमेव च ।।१४।।"
  },
  {
    "text": "३ निमित्तान्यपि - ख । ४ तानि - ख । ५ तन्नः - ख. । ६ भगवान्धर्मतस्सदा - ख. । ७ ततः - ख. । ८ नतम्म (म्स?) - ख. । ९ यच्छैनां - ख । १० प्रियं - ख ।"
  },
  {
    "text": "539\nकटके शासनञ्चैव दुकूलञ्च तथोतरीम् ।\nअनिच्छतो मे११ संगृह्य शक्रस्य प्रददौ तदा ।।१५। ।\nततो मां भगवानाह मत्समीपे त्वया सदा ।\nकल्यं१२ प्रभृति वस्तव्यं किन्ते१३ राज्येन दैत्यप ।।१ ६।।\nयदेतद्धि मया दृष्टं न तन्मिथ्या१४ भविष्यति ।\nसर्वथा नास्ति१५ दैत्यानां मयैकेन भवं त्विह१६ ।।१७।।\nसनत्कुमार उवाच\nतस्य तद्वचनं श्रुत्वा दैत्याः सर्वे तदाब्रुवन् ।\nमिथ्यैतत् स्वप्नगतयो मिथ्या राजन् प्रकीर्तिताः । । १८ ।।\nअन्धकः सहितोस्माभिर्योत्स्यते दैवतैः१७ सह ।\nयोवध्यः सर्वभूतानां बलवानजितश्च ह । ।१९।।\nतमाश्रित्य वयं सर्वे योत्स्यामो विज्वराः सुखम् ।\nमा युध्यतु भवान्सार्धं सुरैः१८ सुरबलार्दन ।।8.100.२० ।।\nत्वयि प्राणाः स्थितास्सर्वे दैत्यानां दानवैस्सह ।\nत्वयि जीवति जीवामस्त्वञ्चेन्नासि१९ कुतो२० वयम२१ ।\nत्यक्त्वा वाद्य पुरं२२ सर्वे प्रविशाम महोदधिम् ।।२१।।\nसनत्कुमार उवाच\nतेषां तद्वचनं श्रुत्वा हिरण्याक्षो महासुरः ।\nप्रहस्य तानिदं२३ सम्यगुवाच वदतां वरः ।।२२।।\nस्रष्टा यः सर्वभूतानां दाता हर्त्ता तथैव च ।\nविहितं तेन यत् पूर्वं तत्कुर्यात् कोन्यथा पुनः ।।२३।।\nयदि मृत्युरवश्यं मे विहितस्तेन दानवाः ।\nअयुध्यमानमासीनमेत्यासौ मा वधिष्यति ।।२४।।"
  },
  {
    "text": "११ ते - ख । १२ काल्यं - ख. । १३ दिव्ये - ख. । १४ नैतन्मिथ्या - ख. १५ स्वस्ति  घ.। १६ भवत्विह - घ., भवन्तिह - ख. । १७ देवतैः - ख. । १८ शरैः - ख. । १९ त्वन्नास्ति  ख., त्वन्नासीद् - घ. । २० गता - घ. । २१ भयं - ख । २२ वान्यपुरं - ख. (?) । २३ तामिदं  ख.।"
  },
  {
    "text": "540\nवीक्षध्वं तन्मम स्थानं सर्व एवासुरोत्तमाः ।\nयत्र तिष्ठन्तमभ्येत्य न मा मृत्युर्नयिष्यति२४ ।।२५।।\nअथवा नैव मृत्युर्मे विहितस्तेन दानवाः ।\nयुध्यमानं यथा पूर्वं नैव मां स नयिष्यति२५ ।।२६।।\nमादृशः कथमेवैतत् कुर्यात् सद्भिर्विगर्हितम् ।\nबाले मृत्युं समावेश्य२६ ततश्चात्मान्तरेक्षणम् ।।२७।।\nरणे रिपूणां कदनं कृत्वैकश्चाप्यनेकशः ।\nपृष्ठं दद्यात् पुनस्तेषां मादृशो दानवेश्वराः ।।२८।।\nविप्रचित्तिरुवाच\nदेवा ह्यनेकशः सर्वे जिता नष्टाश्च सर्वशः ।\nपुनश्चायान्ति न यथा२७ तथा सर्वे यतामहे ।।२९।।\nहिरण्याक्ष उवाच\nअमरं देवता ज्ञात्वा स्वमात्मानं सुदुर्लभम्२८ ।\nजीवन्तः सुचिरेणापि भूयो लप्स्यामहे वयम् ।।8.100.३ ० ।।\nराज्यमेव विजानन्तो विपलायन्ति२९ नित्यशः ।\nअस्माकममरत्वन्तु नैवास्त्यसुरसत्तमाः ।।३१ ।।\nनष्टानामप्यतोस्माकं जीविताशा न विद्यते ।\nतस्यामसत्यां पश्याम यत् प्राप्तं तद्धि नो वरम् ।।३२।।\nमा कृथा नाशने बुद्धिं युद्धे बुद्धिः स्थिता मम ।\nसुयुद्धेन३० रणे प्राणा यान्तु मा क्लीबवद्धि नः ।।३३।।\nसनत्कुमार उवाच\nतेषामेवन्तु वदतां सभायां सुरविद्विषाम् ।\nवेगश्वासा३१भिसंरब्धो दानवः प्रत्यदृश्यत ।।३४।।"
  },
  {
    "text": "२४ मृत्युर्मा नहि नेष्यति (?) । २५ स हि नेष्यति (?) । २६ समाविश्य - ख. । २७ तथा - ख. । २८ सुदुर्लभाम् - ख. । २९ पलायन्ते च (?) । ३० तु - ख. । ३१ श्वासवेगा (?) ।"
  },
  {
    "text": "541\nसम्यक् सन्त्रासित इव मृगराजेन निर्जने ।\nकरीव सिंहपादेन गरुडेनेव पन्नगः । । ३ ५। ।\nतदा स बद्धमुष्टिश्च दिशः सर्वा विलोकयन् ।\nवेगेन निःश्वसन् गत्वा द्वारि द्वाःस्थमभाषत । ।३ ६।।\nदानव उवाच\nआवेदय सभापाल राज्ञे प्राप्तोनलः स्वयम् ।\nसागरारक्षिकः क्षिप्रमकालं शीघ्रमुच्यते ।।३७।।\nततः प्रहस्य तं द्वाःस्थः सभापालोभिभाष्य तम्३२ ।\nउवाच मा भीर्भवतु कुतो भीस्ते३३ महासुर ।।३८।।\nनेह सिंहोस्ति चोरो वा नान्यः श्वापद इत्यपि ।\nन गावः पशवोन्ये वा भयं त्यज समाश्वस । ।३ ९।।\nस तथा तेन संप्रोक्तो३४ शान्तश्चासुरसत्तमः३५ ।\nक्रुद्धः शब्दं तदा चक्रे महान्तं नादयन् दिशः ।।8.100.४० ।।\n. . . .. . .. . . .. .. . .. . . .. . . .. .।\nतेभिगम्य तदा व्यास राजानं दानवेश्वरम् ।\nऊचुरेष किमप्यद्य दृष्टं कथयतेसुरः । ।१ । ।\nस राजन्३६ सम्यगाश्वास्य३७ दैत्यमेनं महायशः३८।\nदानवानां हितार्थाय पृच्छस्व दितिनन्दन । ।४२। ।\nतेषां स राजा विप्रेन्द्र दानवानां महाबलः ।\nश्रुत्वा तं दानवं व्यास इदं वचनमब्रवीत् । ।४३ ।।\nभयं न शक्नुते दैत्य मत्समीपेभिवर्तितुम् ।\nब्रूहि सर्वं यथादृष्टं समाश्वस्य तथातथम् ।।४४।।\nसनत्कुमार उवाच\nततस्स दानवो व्यास राजानं विगतज्वरः ।\nप्रणम्य प्राञ्जलिर्वाक्यमिदं सम्यगुवाच ह ।।४५। ।"
  },
  {
    "text": "३२ द्वा स्थं सभापालेति भाषितम - ख. । ३३ भय - ख. । ३४ संप्रोक्तः - ख. । ३५... पुंगबः - घ. । ३६ राजा - ख., तं राजा - ष । ३७ सम्यगाश्वस्य - ख., सम्यगाहूय - घ. । ३८ महायशाः - ख. । ३९. तिवर्तने - ख ।"
  },
  {
    "text": "542\nनित्यं जयतु नो राजा दानवानां सुखावहः ।\nनश्यन्तु४० विद्विषः सर्वे येस्माकमहितावहाः । ।४६।।\nअहं तवाज्ञया सर्वं विचरामि दिने दिने ।\nसागरान्तं महाराज पुरुषैस्सह संगतः४१ । ।४७।।\nसोद्य पश्याम्यहं तत्र वराहं४२ दैत्यपुङ्गव ।\nमेरुशृङ्गप्रतीकाशं ज्वलन्तमिव पावकम् ।।४८।।\nतस्य गात्रेषु दृश्यन्ते४३ सूक्ष्मरूपधराः स्थिताः ।\nसर्वे सुरा महाराज ऋषयश्च तपोधनाः । ।४९।।\nमहाबलस्त्वं राजेन्द्र देवानां भयदः सदा ।\nत्वत्तोपि सुमहान् भीमस्तादृङ् नैवेह विद्यते । ।8.100.५० ।।\nन दृष्टो न श्रुतो वापि वपुषा४४ दैत्यपुङ्गव ।\nअहं तेनाहतो दृष्ट्या न्यपतं भूतले भृशम् ।।५१ ।।\nस्रस्तहाराम्बरो भीतः कुलिशेनेव४५ ताडितः ।\nये ममानुचराश्चासन् दानवा भीमविक्रमाः । ।५२। ।\nते सर्वे तस्य वेगेन पतिता गतजीविताः ।\nस एषोभ्येति राजेन्द्र तवैव नगरं प्रति । ।५३ ।।\nचालयन् वसुधां सर्वां क्षोभयन् सागरांस्तथा ।\nजलेचराँश्च दैत्येन्द्र जीवितैर्विप्रयोजयन्४६ ।।५४।।\nसनत्कुमार उवाच\nतस्य तद्वचनं श्रुत्वा प्रह्लादोसुरसत्तमः ।\nउवाच दैत्यराजानमिदं वचनमर्थवत्४७ ।।५५ ।।\nप्रह्लाद उवाच\nयादृशं तद्वराहस्य तस्य रूपं मया श्रुतम् ।\nसर्वदेवमयं राजन् वराहोप्राकृतो मतः । ।५६ ।।"
  },
  {
    "text": "४० नाशन्तु - ख. । ४१ सिंहसंगतः - ख. । ४२ वाराहं - ख. । ४३ दृश्यन्ति - ख. । ४४ मधुषा - ख., मयासौ (?) । ४५ कुलिशेनैव - ख. । ४६... र्विप्रयोजयत् - ख. । ४७ कोविदः (?), चोदितः - घ. ।"
  },
  {
    "text": "543\nतस्मात्त्वया विधातव्यं यथा नो न स मोहयेत् ।\nविनिश्चित्य च दैत्येन्द्र मा चिरं तद्विधीयताम् ।।५७।।\nसुव्यक्तं ब्रह्मणा तस्य चक्रलाङ्गलधारिणः ।\nसर्वदेवमयं रूपं वाराहमिदमीहितम् ।।५८।।\nभवानवध्यस्सर्वेषां देवानां दानवेश्वर४८ ।\nअशक्तैस्तैरियं माया सृष्टा वै न तदन्यथा ।।५९।।\nसनत्कुमार उवाच\nतस्य तद्वचनं श्रुत्वा हिरण्याक्षः प्रतापवान् ।\nउवाच दैत्यान्दनुजानिदं वचनमर्थवत्४९ ।।8.100.६०।।\nहिरण्याक्ष उवाच\nयद्येष५० भ्रातृहन्ता मे इहायाति दुरात्मवान् ।\nपूर्णः स्यादद्य सुचिराद्यो मे हृदि मनोरथः ।।६१।।\nअद्याहं तं दुरात्मानं भ्रातृहन्तारमाहवे ।\nछित्त्वा छित्त्वा करिष्यामि बलिं पशुपतेः शुभम्५१ ।।६२।।\nअद्य तस्य विचित्राक्षं शिरः कायात् सकुण्डलम् ।\nउत्कृत्य दैत्या दास्यामि रुद्राय परमात्मने ।।६३ ।।\nमया नासादितः पूर्वं तस्मिन्युद्धे स केशवः ।\nअद्याहं तं समासाद्य नेष्यामि यमसादनम् ।।६४।।\nअथ तस्मिन्हते सर्वे निराशा भयविह्वलाः ।\nममैवा५२ कार्यतां गत्वा देवा यास्यन्ति दासताम् ।।६५ ।।\nसनत्कुमार उवाच\nततः स दानवाञ्छूरान् दैत्याँश्च सुमहाबलान् ।\nउवाच नाम्ना विख्यातान् किङ्करान्नाम दानवान् ।।६६।।"
  },
  {
    "text": "४८ दानवेश्वराः  ख.। ४९ प्रह्लादाद्याँस्तथा सर्वानिदं वचनमब्रवीत्  इति तु घ पु.पाठः। ५० यद्यस्य - ख., यद्यसौ - घ. । ५१ शुभां - ख. । ५२ ममैव - ख. ।"
  },
  {
    "text": "544\nदश तानि सहस्राणि गच्छध्वं तं महाबलाः ।\nजानीत कोयमित्येवं ततो यास्याम्यहं स्वयम् । ।६७।।\nते तथोक्ता महामाया हृष्टाः सर्वे विनिर्गताः५३ ।\nबद्धगोधांगुलित्राणाः सन्नद्धास्तु पदातयः ।।६८। ।\nते हेमचित्राम्बरहारसूत्रा५४ महाबला दानवदैत्यपुत्राः ।\nविनादयन्तो बहुधातिकोपिता यथैव नागाः सविषा विनिर्ययुः ।।६९।।।\nइति स्कन्दपुराणे किङ्करादेशनं५५ नाम शततमोध्यायः"
  },
  {
    "text": "५३... भिनिर्गताः - ख. । ५४ हेमचित्रा - ख. । ५५ असुरागमो - घ. ।"
  }
]