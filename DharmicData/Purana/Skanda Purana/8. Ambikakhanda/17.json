[
  {
    "text": "सनत्कुमार उवाच\nशक्रेण तु कृतानुज्ञो नन्दी प्रमथनायकः ।\nब्रह्मणो भवनं गन्तुं मतिं दध्रे महाद्युतिः१ ।। १ ।।\nस मुहूर्त्तान्महावेगो महावेग२ इवानिलः३ ।\nवैराजं भवनं प्राप्तश्चतुर्वक्त्रस्य पार्षदः ।।२।।\nहतक्लमां स तु सभां सभां मेरुगिरेरिव ।\nविवेश नन्दी तेजस्वी दिवाकरकरो यथा । ।३ ।।\n- - - -- - - - - - -- - - - -- - - -\n४९ प्रभु - रव्र. । ५० मन्दरावासमव्यग्र - ग., मन्दरावासिनव्यग्रः - घ । ५१ धर? । ५२ ग्रहिष्यति - क ख. । ५३ भूमिपः (प) - क. ग. (ख) । । ५४ द्विजापूर्वं  - ग. । ५५ मनन्दयन् - ग. । ५६  त्सवम् - क. ग । ५७ देवेश - क. ।\n१ महामतिः - ख. । २ मुहुर्त्तं स महावेगो - ग, । ६ इवानलः - क. ।\n- - - -- - - - - - - - -"
  },
  {
    "text": "828\nतां कथामिव चित्रार्थां चित्रार्थैर्बहुभिर्युताम् ।\nददर्श४ स सभां नन्दी बह्वाश्चर्यसमाकुलाम्५ । ।४। ।\nतस्यां सभायामालीनं यतिभिस्सह सोद्भुतम् ।\nअपश्यदब्जजं नन्दी देवैः पञ्चभिरावृतम् । ।५। ।\nवेदार्थं भाषमाणं तं६ यतीनां परिपृच्छताम् ।\nताँश्च भाष्यविदः सर्वान् श्रुत्वा साध्विति वादिनः । ।६। ।\nनन्दी पितामहं सम्यक् पूजयामास सत्वरम् ।\nततः पितामहः प्राह नन्दिनं गणनायकम् । ।७। ।\nकिं चिरादागतोसीति स च तं प्रत्यभाषत ।\nअशोकतरुकं पुत्रं गिरिपुत्री ग्रहीष्यति ।।८ । ।\nभगवँस्तत्र७ देवस्त्वां निमन्त्रयति शङ्करः ।\nइमांश्च तपसाग्न्याभान्८ सवेदान् वेदवादिनः । ।९।।\nनिमन्त्रयति देवेशो यज्ञकोटीनिमन्त्रितः९ ।\nयतिभिस्सह सर्वस्त्वं मन्दरं चित्रकन्दरम् । । 8.161.१० । ।\nव्रज मानद देवानामेवमाज्ञापयत्यजः ।\nइत्येवं वचसां कर्ता वचः श्रुत्वा स नन्दिनः । ।१ १ । ।\nजप्यप्रियमुवाचेदं हृष्टरूपः१० पितामहः ।\nनन्दीश्वर व्रजस्व त्वमविघ्नेन शिवेन च । ।१ २। ।\nअहमप्यागमिष्यामि एभिस्सह शिवान्तिकम् ।\nमोक्ष्यते चाप्यशोकोसौ दक्षशापकृतं तमः ।। १३ ।।\nपुत्री हिमवतो देवी यं ग्रहीष्यति पुत्रकम् ।\nइत्युक्तः प्रतिमान्येश११मीशस्य१२ दयितोग्रणीः । ।१४।।\nब्रह्मणो भवनात्तूर्णं क्षीरोदमुदधिं ययौ ।\nमालामिव समुद्रस्य स तु वेलाममालिनीम् । । १ ५। ।\n- - - -- - - - - - - - -\n४ ददृशे - क. । ५ अश्चर्य बहुसंकुलाम् - क ख. । ६ स विभाषन्तं - क. ख. । ७ भगवांस्तत्र - क. । ८ तपनाभासान् - ध. । ९ कोटिनिमन्त्रितः - ख ग. । १० दृष्टरूपः - क. । ११ इत्युक्तस्तु प्रणम्याथ - घ. । १२.. .मीशेश - क. ख. ।\n- - - -- - - - - - - - -"
  },
  {
    "text": "829\nगणेश्वरसदोमुख्य आससाद दुरुत्सहाम् ।\nस वेलानिलयान् विप्रान् वालखिल्याँ१३ स्तपोधनान् ।।१ ६। ।\nनानानियमसंयुक्तानपश्यद्१४ गणनायकः\nवन्दमानं१५ तमालोक्य गणेशं सुयशापतिम् ।।१७' ।\nआशीभिरनुकूलाभिर्ननन्दुस्ते१६ तपोधनाः ।\nतपोधनानां हृष्टानां नन्दी मध्यगतो बभौ । । १८।।\nग्रहाणां सौम्यरूपाणां यथा१७ मध्यगतोडुपः१८ ।\nअथ पाद्यार्घ्यदानेन फलदानेन वैव हि । ।१९। ।\nसंपूज्य नन्दिनं देवं बालखिल्यास्तमब्रुवन् ।\nकुतश्चिरस्यागमनमिह ते प्रमथाधिप ।\nकच्चिद् द्रक्ष्याम देवेशं साम्बमम्बापतिं भवम् ।।8.161.२ ० ।।\nततो नन्दी द्विजश्रेष्ठान्१९ श्रेष्ठो वै प्रमथाधिपः ।\nसालाङ्कारमिदं वाक्यमब्रवीद् द्विजसंसदि । ।२ १ ।।\nमन्दरे साम्बिको देवो नेहागच्छति शङ्करः ।\nइह चागमनं२० यन्मे तच्छृणुध्वं तपोधनाः ।।२२ ।।\nअशोकतरुकं पुत्रं गिरिपुत्री ग्रहीष्यति ।\nतत्र वो गोपतिर्देवो निमन्त्रयति शङ्करः ।। २३ ।।\nश्वः सर्वे दारसहिताः सशिष्यतनयाग्नयः ।\nमन्दरं यात विप्राग्र्या मामम्बां२१ चानुगृहणत२२ ।।२४।।\nइत्येवं नन्दिना प्रोक्ता बालखिल्या२३ महर्षयः२४ ।\nदेवे भक्ति२५ प्रकर्षेण२६ गणेशमिदमब्रुवन् ।। २५।।\nभो नन्दिन्नागमिष्यामः श्वः प्रभाते वयं प्रभो ।\nपर्वतं याह्यविघ्नेन मन्दरं चारुकन्दरम् । ।२६। ।\n- - - -- - - - - - - - -\n१३ बालिखिल्याँ - क ख. । १४ लीलानियमसंयुक्तानपश्यद्।१५ वन्द्यमान-क। १६ स्तं-घ ख। १७ स्थितो - क. ख. । १८ इवोडुपः ( ?) - घ । । १९ नन्दिर्द्विजश्रेष्ठान् - ख. । २० त्वागमनं - घ. । २१। माम्बां - क ख । २२ च नुगृहणथ - क  ख., गृह्य च - घ । २३ बालिखिल्या - क. ख. । २४ महाबलाः   ख. । २५ देवभक्ति क । २६ प्रहर्षेण - क ख. । २७ देवेश - घ. ।\n- - - -- - - - - - - - -"
  },
  {
    "text": "830\nस बालखिल्यैः प्रणतोभिपूजितो\nनिमन्त्र्य२७ सर्वान् त्रिपदे द्विजोत्तमान् ।\nपुनर्निवृतोभिजगाम मन्दरं\nस यत्र देव्या सहितोवतिष्ठते । ।२७। ।\nअथ भुवनपतिं पतिं सुराणां\nगिरितनयामुखपङ्कजद्विरेफम् ।\nधनदवरदमेत्य भूतनाथं\nगणपतिनाथ इदं तदावभाषे । ।२८ । ।\nदिवि च भुवि च ये चरन्ति विप्राः\nशमदमसंयमशौचसत्वयुक्ताः२८ ।\nत्रिपुरदमन कालनाश सर्वे\nतव वचनाद्विनिमन्त्रिता मया ते२९ । । २९।।\nइति स्कन्दपुराणे तरुपुत्रग्रहणे विप्रामन्त्रणं नाम एकषष्ट्युत्तरशततमोध्यायः"
  },
  {
    "text": "सनत्कुमार उवाच\nआमन्त्रितेषु विप्रेषु नारायणपदत्रये१ ।\nनन्दिन्यथ निवृत्ते च गणयूथपयूथपे । । १ । ।\nभगवान् क्रतुकामघ्नः पूष्णो दन्तनिपातनः ।\nमाली मौली बली कालः काले वचनमव्रवीत् । । २। ।\nअम्बिके जगतः२ सर्वे ब्राह्मणा ब्राह्मणः२ समाः ।\nआमन्त्रिता वरारोहे कुरु यत्ते मनोगतम् । । ३ । ।\nस यत्राशोकतरुकः पुत्रकस्ते भविष्यति ।\nतत्र सज्जीकरोप्यन्न४मन्नदः पिङ्गलः५ प्रिये । ।४।।\n- - - -- - - - - - - - -\n२८... भिमन्त्र्य - क । २९ दमयममंयनशौचसत्वयुक्ताः - क, दमशम - ख. घ. । ३० मयेति - ख. । १ त्रिलोकपुरवासिषु - घ । २... ध्यागता - घ. । ३ ब्रह्मणा (?) । ४ करोत्वन्नं - क,  करोद् देवि - घ । २.., त्व - क., पिञ्जलः - क. ।\n- - - -- - - - - - - - -"
  },
  {
    "text": "831\nश्वः प्रभाते यथा देवि नन्दिना सह नन्दिनि ।\nयामोशोकतरोः६ पार्श्वं तथा कुरु गिरीन्द्रजे ।।५।।\nसाकाशजलपातालं७ जगज्जननि तत्र हि८ ।\nपिण्डीकृतं त्वद्धितार्थे९ भविष्यति गिरेः सुते ।। ६।।\nअनेन चामन्त्रयता नन्दिना वै द्विजोत्तमान् ।\nक्रान्तं त्रिविक्रमाक्रान्तं१० नारायणपदत्रयम् ।।७।।\nसोहमस्य वरारोहे वरेण्ये११ वरदायिनि ।\nवरं दास्यामि वरदे यदि ते रुचितं प्रिये ।।८। ।\nअथ देवी दिवोनाथं डिण्डिमुण्डेश्वरं१२ हरम् ।\nअवदद्वरदं कान्तं कान्तं चन्द्रार्धभूषणम्१३ । ।९।।\nअयन्नन्दीश्वरो देव आवयोः परमो हितः ।\nवरकोटीसहस्राणि त्वत्तोर्हति न संशयः । ।8.162.१ ० ।।\nवरदो ह्यसि लोकानां लोकानामपि चेश्वरः ।\nयदि तुष्टोसि शैलादेर्दिशस्व प्रवरं वरम् । । ११ । ।\nकृत्तिवासास्ततो देवो मूर्ध्न्युपाघ्राय नन्दिनम् ।\nउवाच प्रमथेशानं१५ व्रियतामीप्सितो१६ वरः । ।१ २ ।।\nततः कपीन्द्रवदनः सुरेशसदृशद्युतिः ।\nप्रणम्य शिरसा प्राह नन्दी शङ्करवल्लभः१७ ।।१ ३। ।\nप्रभावात्तव देवेश वरदास्म्यजरामरः१८ ।\nभोगवान् पूजितः पूज्यैर्देवदानवकिन्नरैः ।।१४। ।\nकिं मे वरेण योहं ते वरकोटिप्रपूजितौ१९ ।\nपश्यामि चरणौ शर्व साम्बस्य प्रमथार्चितौ ।। १५।।\n- - - -- - - - - - - - -\n६ माया... - क, यामी ( म्य शोकतरोः - ख., याह्यशोकतरो - घ. । ७ सकालजलपातालं - घ. । ८ जगत्सर्वं निमन्त्रितं - घ,... मन्त्र(त्र - क. । ९ त्वद्धितार्थं - ख. ग । १० त्रिविक्रमम् - घ., ...माक्रान्त - क. ग. । १५ वरदो - घ । १२ चण्डाण्डेश्वर - घ । १३ कान्तचन्द्रार्धभूषणम् - क. ग. । १४ सर्वेषां - घ । १५ प्रमथेशान - क. । १६ वृयतामीप्सितो - क. ग. । १७ नन्दीशो हरवल्लभः - घ. । १८ वरदास्म्यजरामरः - क. ग. । १९ प्रपूजितैः - क. ।\n- - - -- - - - - - - - -"
  },
  {
    "text": "832\nवरेण तु ममानेन गोपते यदि तुष्यसि२० ।\nनित्या भवतु मे भक्तिस्त्वयि साम्बे महेश्वर२१ ।। १ ६।\nशिष्टानां मद्विशिष्टानां गणानां गणपाधिपः२२ ।\nत्वया कृतो देववर किमतोन्यत् करिष्यसि । । १७। ।\nइत्येवं नन्दिनं देवो भाषमाणं तदा नतम्२३ ।\nप्रीत्यापश्यद्२४ विरूपाक्षः शशाङ्ककृतशेखरः ।। १८ ।।\nततोत्पलनिकाशेन करेण भगवान् हरः ।\nप्रमृज्य प्राह हर्षेण हर्षयन् नन्दिनं भृशम् । । १ ९। ।\nभक्तिमानसि मे२५ नन्दिन् सदारं सगणाश्रयम् ।\nतां च भक्तिं पुरस्कृत्य पार्श्वस्थोसि मया कृतः ।। 8.162.२० ।।\nसत्याद्धर्मात्तपोदानाद् गोभ्यो वेदेभ्य एव च ।\nएभ्यो मे त्वं प्रियतरः सर्वेभ्यो गणपेश्वर । । २१ । ।\nप्रभाते२६ यश्च ते नाम कीर्तयिष्यति लोकप२७ ।\nसोश्वमेधस्य च फलं सम्यगिष्टस्य लप्स्यते२८ ।।२२। ।\nयश्च त्वां द्वेष्टि विद्विष्टः२९ स मे धर्मरतोपि हि ।\nयस्य त्वं दयितोसौ३० मे दयितस्तु भवेत् सदा । ।२३ । ।\nनमो नन्दीश्वरायेति प्रोच्य यः स्वप्स्यते नरः ।\nतस्य कुष्माण्डराजेभ्यो३१ न भविष्यति वै भयम् ।। २४। ।\nइत्येवं ब्रुवतस्तस्य नन्दीश्वरगुणस्तवम् ।\nब्रह्मणस्तनुरत्युग्रा३२  सन्ध्या समभिवर्तत । । २५ ।।\nसंध्याकालन्तु३३ कालज्ञः कालः कालनिहा३४ हरः ।\nउपोढं वीक्ष्य नृत्तस्य देवः कालममन्यत३५ । । २६। ।\n- - - -- - - - - - - - -\n२०. तुष्यति - क., तुष्यसे - घ । २१ साम्ब महेश्वर - ग., गणेश्वर - क. । २२ गणपाधिप - क. । २३ नुतं - ख. । २४ पृत्यापश्यद् - क. । २५ मां (?) । २६ प्रयतः - ख । २७ लोकपः - क. । २८ लक्ष्यते - ख. । २९ वै द्वेष्टि - क । ३० दयितः सो - क. ग. । ३१ कुष्माण्डराजभ्यो - क. । ३२.  रव्यग्रा - ख, ग. । ३३ संन्ध्याकालन्तु - क. ग. । ३४ कालावहो - घ. । ३५ यं रक्तं वीक्ष्य संसारं कालं मत्वेत्यजोव्ययः - घ. ।\n- - - -- - - - - - - - -"
  },
  {
    "text": "833\nउपस्पृश्य ततः सोद्भिरपां स्रष्टा त्रिलोकपः ।\nअन्वास्त४६ भगवानि सन्ध्यां लोकसंस्थां नु पालयन्४७ ।।२७\nप्रसारितकरो देवो न्यस्तजानुकमण्डलः३८ ।\nप्रसरितकरो व्योम्नि दिवाकर इवाभवत् । ।२८। ।\nजप्त्वा तु परमं जप्यं त्रिवेदरससंभवम ।\nभवः प्रनृत्त्य३९च्चतुर४०श्चतुरं चतुरानन४१ । ।२९। ।\nभर्त्तारं वीक्ष्य नृत्यन्तं४२ विषक्तकरपल्लवम् ।\nसहधर्मचरी देवी भर्त्तारं सान्वनृत्यत४३ । ।8.162.३ ० । ।\nदम्पती वीक्ष्य नृत्यन्तौ साट्टहासं गणाग्रणीः ।\nप्रानृत्यत४४ ततो नन्दी देवयोः प्रीतिमावहन् । ।३ १ । ।\nदेवमम्बाञ्च नृत्यन्तौ नन्दिनञ्च समीक्ष्य तु ।\nप्रमथा नीलमेघाभाः४५ प्रनृत्तास्तूर्यनिस्वनैः ।।३ २। ।\nततो भेर्यो झर्झराश्च४६ किखिरानकमण्डुकाः४७ ।\nआडम्बरा डिण्डिमाश्च शंखाश्चैव प्रसस्वनुः । । ३३ ।।\nमुहुर्मुहुः साधयते नृत्तं चतुरमम्बिका ।\nनन्दी विसृजते४८ हासं प्रमथा नेदुरुल्बणाः । । ३४। ।\nतत्तूर्यवरशब्दाढ्यं४९ शिवाशनिरवाकुलम् ।\nसन्ध्यामुखं बभौ रौद्रं वडवामुखसन्निभम् । ।३५।।\nननृतुर्जहसुश्चान्ये५० जजपुश्च तथापरे ।\nजगुश्चान्येतिमधुरं गन्धर्वा इव पार्षदाः । ।३ ६ । ।\nततोम्बरतलापीडे पूर्णविम्बेतिनिर्मले ।\nमृगाङ्के ह्युदिते चन्द्रे चन्द्रावयवभूषणः५१ ।।३७।।\n- - - -- - - - - - - - -\n३६ अन्वास्ते - क. । ३७ लोकसंस्थान्तु पालयन् - घ   . . . .  भिपालना (नी म् (नात्) -कः। ३८ जानुन्यस्त(?), कमण्डलुः - क ख. । ३९ प्रहृष्ट - क. । ४० चतुर - ख. । ४१ ... ञ्चतुराननः - क. ख., प्रनृत्यच् चतुरः (?) । ४२ नृत्तन्तं - क. ग. । ४३... सत - ख. । ४४ प्रनृत्यत - घ. । ४५ निलमेघाभः - क. । ४६ मर्मराश्च - ख. । ४७ किखरानक - क. ख., मेण्डुका - ग. । ४८ विससृजे - ख. । ४९ खरशब्दाढ्य - क. ख. ग. घ । ५० नर्नतुर्जहसुश्चान्ये - क. ख. ग. । ५१... भूषणे - क. ।\n- - - -- - - - - - - - -"
  },
  {
    "text": "834\nसमाप्य नियमं देवः साम्बनन्दीशपार्षदः५२ ।\nविररामोत्सवात्तस्मात् पार्वतीं चेदमब्रवीत् ।।३ ८।।\nउषित्वा शर्वरीमेतां शर्वर्यमितविक्रमे ।\nअशोकतरुकं पुत्रं ततः श्वस्त्वं ग्रहीष्यसि । ।३ ९। ।\nधारेयी सा सदर्भायां धरायां५३ धारणीधरा५४ ।\nसुष्वाप देववचनादेकां५५ रात्रिं यतव्रता । ।8.162.४० । ।\nततः शतसहस्रांशावुदितेर्केर्कभावनः ।\nउमामाह प्रयामेति५६ यत्राशोकः सुतः५७ स ते५८ ।।४१ ।।\nततो भगवती धन्या धनदा धनदार्चिता ।\nभवमाह प्रयामेति सिञ्जमानविभूषणा५९ ।।४२। ।\nपादचारेण भगवान् पादपं पादपालयः ।\nतमशोकतरु प्राप सनन्दी साम्बिको हरः ।।४३ । ।\nस तत्र पिङ्गलं यक्षं६० पिङ्गलानलसन्निभम् ।\nसाधयानं ददर्शान्नमन्नदं प्रमथैः सह ।।४४।।\nअथात्र भक्ष्यभोज्यस्य चोष्यलेह्यस्य च प्रभुः ।\nसोपश्यत् पर्वतप्रख्यान् राशीन् राशिविदां वरः । ।४५।।\nस साधितं६१ ततो दृष्ट्वा यक्षेणान्नं पिनाकधृक् ।\nप्रहर्षमतुलं६२ लेभे साम्बिकः सह नन्दिना ।।४६। ।\nततः पितामहो देवः सह देवाप्सरोरगैः६३ ।\nतत्रागान्मुदितो भूत्वा६४ यत्र साम्बोम्बिकापतिः ।।४७।।\nते प्रणम्य महादेवं६५ देवास्तेनाभिपूजिताः ।\nपरिवार्य तदाशोकमिदमूचुर्हराग्रतः६६ । ।४८। ।\n- - - -- - - - - - - - -\n५२ सपार्षद - ख । ५३ धारया - क । ५४ धरणीधरा - ख. । ५५ देवा (तां) - क. । ५६ व्रजाम्येति - घ. । ५७ यत्राशोकसुतः - क., यत्राशोकतरुः - ख. । ५८ सुतः - ख., शुभे - ग. । ५९ सिञ्जन्मणि वभूषणा (?) । । ६० पिङ्गलाध्यश - क. । ६१ संसाधितम् (?) । ६२ सहर्षमतुलं - ख. । ६३ देवसुरोरगै - क ख.। ६४ बुद्ध्वा - घ. । ६५ प्रणेमुर्महादेव - ख. । ६६ महासुराः - घ. ।\n- - - -- - - - - - - - -"
  },
  {
    "text": "835\nअद्यप्रभृति वृक्षोयं सर्वतः६७ सुखसंयुतः ।\nदक्षशापतमोन्मुक्तो भविष्यति दिवौकसः६८ । ।४९। ।\nअमरो जरया त्यक्तः सर्वदुःखविवर्जितः ।\nसर्वाभरणपुष्पाढ्यः सर्वगन्धरसान्वितः ।।8.162.५० ।।\nसर्वकामप्रदश्चैव इच्छापुष्पफलस्तथा६९ ।\nभविष्यति न सन्देहो देव्याश्च सुदृढं प्रियः ।५१ ।।\nसनत्कुमार उवाच\nततो गिरीन्द्रतनयां गिरीशः प्रणतार्तिहा ।\nपश्यान्नपर्वतानेतानिति प्रोवाच कामदः७० । ।५२ । ।\nसा वीक्ष्य भक्ष्यभोज्यस्य उच्छ्रयान् पर्वतोपमान् ।\nदृढं तुतोष देवेशा पिङ्गलस्य गुहारणिः । ।५३ । ।\nसुमालिनं यक्षवरं पिङ्गलं पर्वतात्मजा ।\nयुयोज वरदानेन तामाह च महेश्वरः । ।५४। ।\nदेवि सर्वमिदं सज्जं भक्ष्यं भोज्यं७१ तवोत्तमम् ।\nयत्ते मनीषितं कार्यं तत्कुरुष्व किमास्यते । ।५५। ।\nततः सातिप्रमुदिता दिव्याम्बरनिवासिनी ।\nमनोजवमनुज्ञाप्य शङ्करं भुवनेश्वरम् । ।५६ । ।\nदैत्यशोकप्रदा देवी तमशोकं७२ विभावरी ।\nअलञ्चकार सस्नेहा अलङ्कारैः पृथग्विधैः । ।५७ । ।\nआतपत्रं च तस्याग्रे मुक्तादामावभासितम्७३ ।\nउच्छ्रयामास गिरिजा मयूराङ्गरुहैः सह । ।५८। ।\nनानावर्णेन चाप्यस्य चन्दनेन सुगन्धिना ।\nआमूलादकरोद्देवी वरपङ्काङ्कितां७४ तनुम् । ।५९।।\n- - - -- - - - - - - - -\n६७ सर्वगः - घ. । ६८  विनिश्चयम् (?) । ६९ स्वेच्छापुप्पफलस्तथा - ग । ७० कामहा - घ. । ७१ भक्ष्यभोज्यं - क. ख. । ७२ तदशोकं - क, तपशोकं. - ख. । ७३ विभूषितं - क. । ७४ करपङ्काङ्किता - क., करपट्टाङ्कितां - ख. ।\n- - - -- - - - - - - - -"
  },
  {
    "text": "836\nजाम्बूनदमयश्चापि पट्टैर्मणिविराजितैः ।\nसर्वतो भूषयामास अशोकतरुकं प्रियम् । ।8.162.६० । ।\nतस्य शाखाप्रशाखासु मुक्तादामानि७५ पार्वती ।\nआबबन्ध७६  स तैर्भाति नक्षत्रैरिव चन्द्रमाः ।।६१ ।।\nअथ वासोयुगैः श्वेतैस्तमशोकं गुहारणिः ।\nवासयामास लोकानां जननी पुत्रलालसा । ।६२।।\nश्रीवेष्टकं नमेरुञ्च गुग्गुलं घृतमेव च ।\nसमवेतं ततो धूपं ददौ देववरप्रदा । ।६३ । ।\nततः शंखनिनादेन देवतूर्यरवेण च ।\nबलिं बलवतो भार्या चकार चरती तपः ।।६४।।\nतथार्चयन्त्यास्तं७७ वृक्षं चन्द्रहारामृतप्रभम् ।\nस्तनाभ्यामस्रवत् क्षीरं७८ पुत्रस्नेहाभिसंगमात्७९ ।।६५। ।\nउमया८० सोर्चितो वृक्षः अशोको वनदीपकः८१ ।\nअतीव शुशुभे तत्र वसन्त इव रूपवान् ।। ६६।।\nनन्दिनाथ समानीतान् ब्राह्मणान् ब्रह्मणः समान् ।\nवाचयामास पुण्याहं दत्त्वा तेषां यथेप्सितम्८२ ।।६७। ।\nततः पुण्याहघोषान्ते आशीर्वादस्य चोभयोः ।\nअनुमान्य पतिं देवी ऋषीँस्तानब्रवीत्तु सा८३ ।।६८। ।\nअपुत्रा भगवन्तोहमशोकतरुकं८४ सुतम् ।\nइममद्य८५ ग्रहीष्यामि समनुज्ञातुमर्हथ८६ ।।६९। ।\nइत्येवं ब्रुवतीं देवीं पार्वतीं पुत्रलालसाम् ।\nसममूचुर्द्विजाः सर्वे इष्टतो गृह्यतामिति । ।8.162.७० ।।\nततः शंखरवो८७ दिव्यः सर्वतूर्यरवान्वितः८८ ।\nप्रबभौ पूरयन् सर्वं नारायणपदत्रयम् ।।७१ ।।\n- - - -- - - - - - - - -\n७५ मुक्तामाला (ल्या) नि - ख. । ७६ आबबद्ध - ख. । ७७.. र्चयत्यास्तं - क. । ७८. मभवत् क्षीरं (?), क्षीरमभचत् - क. । ७९ संगतम् (?) । ८० उमायाः - क. । ८१ अशोकवनदीपकम् - क. ख. । ८२ गोधनमेव च - घ... ताम् - क.,. तान् - ख. । ८३ ब्राह्मणान्ब्रवीत् (?), बिप्राँस्तानब्रवीत् - क., ऋषीन्वमब्रवीत् - घ. । ८४ अपुत्राह  हि भगवन्नशोकतरुक - क.,... हं द्विजाः स्वामी - घ. । ८५ इदमद्य - क इयमद्य - ख । ८६ मामनुज्ञातुमर्हथ (?) । ८७ वरो - घ. । ८८ आडंबरवरान्वितः - घ ।\n- - - -- - - - - - - - -"
  },
  {
    "text": "837\nवेदानुच्चारयन्८९ विप्रा नृत्यन्त्यप्सरसां गणाः ।\nनेदुश्च प्रमथास्सर्वे सगन्धर्वमहोरगाः । ।७२ ।।\nऋतवः षट् च संहृष्टाः स्वैः स्वैः कुसुमसंचयैः ।\nअलञ्चक्रुरशोकञ्च तच्च दैवतमण्डलम् । ।७३ ।।\nतत्प्रवादितगान्धर्वं प्रनृत्ताप्सरसां गणम् ।\nपश्यन्ति हृषिता देवा अशोकतरुकोत्सवम९० ।।७४।।\nवादयन् कच्छपीं वीणां वीणावादयतां वरः९१ ।\nनारदो नृत्यते हर्षाद् वातनुन्न इवानलः९२ ।।७५।।\nतपोधनैश्च धनिनो देवैश्च धनदार्चिता ।\nपूज्यमाना बभौ तत्र रवेरिव यथा प्रभा । ।७६। ।\nसमाप्य नियमं साथ गृहीत्वाशोकपुत्रकम्९३ ।\nगिरीन्द्रतनया९४ भाति धरा इव जलोक्षिता ।।७७।।\nअथ नन्दीश्वरादिष्टाः प्रमथास्ते सहस्रशः ।\nअददन् स्वासनान्याशु विप्राणां विप्रवत्सलाः ।।७८।।\nस्वर्णानां राजतानां च स्फटिकानां९५ प्रभावताम् ।\nप्रमथैः कीर्यमाणाना९६ मासनानामभूत् स्वनः । ।७९।।\nमेरोः शिखरवर्षाणां महती कुशजैरिव (?\nतथासनान्युद्वहतां प्रमथानां बभौ रवः९७ । ।8.162.८० । ।\nवर्षान्नमृष्टाकामानां (?) मेघानां स्तनतामिव ।\nस्कन्धस्थैश्च करस्थैश्च उत्तमांगस्थितैरपि९८ । ।८ १ । ।\nआसनैः प्रमथा रेजुः सार्काग्नय इवाचलाः ।\nआनयन्त्यपरे तूर्णमपरे धारयन्त्युत । ।८२ । ।\nप्रमथास्ते९९ हृष्टरूपा ह्यासनानि महासनाः ।\nएकैकयोजनशतं विस्तृतायोजनान्तरम् ।।८३ । ।\n- - - -- - - - - - - - -\n८९ सामान्युच्चारयन् - घ । ९ ० शक्रब्रह्म पुरोगमाः पुरोगमा - - घ । ९१ वीणा वादयितां - क. ख । ९२ गन्ध- नुन्न इवाचलः - घ. । ९३ कं स (सु) त - घ. । ९४ ववर्ष हर्षिता - घ । स्फाटिकानां - घ. । ऽ १ क्रीयमाणानां - घ., सीर्य (?) । ९७ प्रमथानामभूद् (?) । ९८ शतैरपि - घ. । ९९ प्रकृतास्ते - घ. ।\n- - - -- - - - - - - - -"
  },
  {
    "text": "838\nअसंसक्तासना पंक्तिर्निर्मिता विश्वकर्मणा ।\nमन्दरस्य शुभे१०० पृष्ठे विप्रपंक्त्यो विनिःसृताः । ।८४।।\nतपनैर्निर्गतैः सर्वैः समामेघास्वसेचतान्? । ।८५ । ।\nस्नाते पथ इव दृष्टवा रेजुरासनभूषणाः ।?\nसहस्रपंक्तयस्तास्तु मंदरे विस्तृते१०१ गिरौ । ।८६ ।।\nद्विजातीननुलिप्ताँस्तु यक्षजम्बालमिश्रकान् ।?\nसशेखरान् सस्रग्दामाननुहूय समोद्यतान्? । ।८७। ।\nमंदारैस्तु१०२ ससंतानैः पारिभद्रैस्तथैव च ।\nअनिलैः सांगनादाश्च (?) रेजुर्देवा इव द्विजाः ।।८८ ।।\nसुश्लक्ष्णैश्च सुगन्धैश्च गन्धचूर्णैः सपिञ्जरैः ।\nअवकीर्णास्ततो देवैर्भूमिदेवाः समंततः । ।८९। ।\nदिव्यचन्दनपङ्काङ्का दिव्यचूर्णावचूर्णिताः ।\nब्राह्मणा रेजुरेकस्था एकस्था इव पावकाः । । 8.162.९० ।।\nदिव्यं धूपं चारयित्वा मामाज्ञा (?) सर्वशश्च ह ।\nततः स्फटिकसंकाशं पद्मरेणुरिवार्जिताः (१) ।।९१ । ।\nहस्तशौचं मुहूर्तेन दत्तं शंकरकिंकरैः ।\nबद्धकक्षास्ततः शूरा बद्धकक्षा इव द्विपाः ।\nपरिवेष्टुमुपक्रान्ताः प्रमथा ब्राह्मणर्षभान् । ।९ २। ।\nभाजनान्यथ स्वर्णानि राजतस्फाटिकानि च ।\nमुहूर्तेन द्विजातीनां ददुर्देवा१०३ विनीतवत् । ।९३ ।।\nहृत्वा हृत्वा बभूरेखं दंडे वारि समंडलम् (?) ।\nभक्ष्यभोज्यान्नपानानि१०४ ददुः सम्यक् समन्ततः । । ९४। ।\nअर्थवद्यो हरिपुरासराटपुरकान्यपि१०५ ।\nनेत्रस्थं हृदयस्थं च मुखस्थं हस्तसूचितम् । ।९५। ।\n- - - -- - - - - - - - -\n१०० शुभाः - व. । १०१ विसृते - घ- । १०२ मंदरैस्तु - घ. । १०३ दधुर्देवा (?) । १०४ भोक्ष्य- भोज्यानि पानानि - घ. । १०५... त्यपि - घ ।\n- - - -- - - - - - - - -"
  },
  {
    "text": "839\nब्राह्मणानां विदुश्चैव ददुश्च प्रमथाधिपाः ।\nभृङ्गारैः काञ्चनैः केचित्१०६ पानीयं गुणवर्धनम्१०७। ।९६ ।।\nदिशंतोपि चरंत्येते पानीयमितिवादिनः ।\nअपरे चन्द्ररश्म्याभैश्चामरैः सत्सुगन्धिभिः ।।९७। ।\nआबीजुर्ब्राह्मणान्१०८ हृष्टाः प्रमथाः तपसोनिलः (?) ।\nदिव्या देवस्त्रियश्चैव लोकत्रयनिवासिनः । ।९८ । ।\nएकैकं ब्राह्मणांस्तत्र सेवन्ते वासवं यथा ।\nअप्सरोवारसंघाश्च सर्वालंकारभूषिताः ।।९९।।\nननृतुर्देवचेतांसि मुष्णन्त्यः सर्वतोदिशम् ।\nविश्वावसुर्नारदश्च तुम्बुरुः पर्वतस्तथा । ।8.162.१ ०० ।।\nकुस्तुम्बुरुः शालिशिराः पर्जन्यो गण्डमण्डकः ।\nचित्राङ्गदश्चित्रसेनश्चित्रश्चित्ररथस्तथा ।। १०१ । ।\nएते दैवतगन्धर्वा रक्तातोद्या हरप्रियाः ।\nदिव्यतानेषु गायन्ति गेयं मन्मथदीपनम् । ।१ ० २। ।\nनमेरुर्गुग्गुलून्मिश्रो घृतधारावसेचितः१०९ ।\nधूपः सञ्चार्यते तत्र प्रतीहारीभिरुत्तमः११० ।। १०३ ।।\nयदर्थमेष भ्रमति नारायणपदत्रये ।\nपूज्यमानः सुरैः सेन्द्रैः श्लोको धूपत्रयाङ्कनः१११ । । १ ०४। ।\nगुग्गुलोश्च नमेरोश्च आज्यधूपस्य चैव ह ।\nतृप्तिं न देवा गच्छन्ति प्रियाणामिव दर्शनात् । । १ ०५।।\nत्रयाणामेव धूपानां जहुर्न पवना गतिम्११२ ।\nगुग्गुलोश्च नमेरोश्च आज्यधूपस्य चैव ह । । १० ६।।\nतं दृष्टवा चन्द्रमौलिस्तु११३ तरुकोत्सवमीश्वरः ।\nपार्वतीहर्षदो हर्षं पुपोषानुत्तमं मुहुः११४ । ।१ ०७।।\n- - - -- - - - - - - - -\n१०६ कश्चित् - घ. । १०७ वर्द्धत. - घ । १०८ अविदुर्ब्राह्मणान् - घ. । १०९... वसेचितं - क. । ११० प्रतीहारिभिरुत्तमः (?) । १११  ङ्करः - क., कङ्कणः - ख. । ११२ न जहद् गन्धमागतं - घ. । ११३ ततः स कृतातुलाल ( ?) - घ. । ११४ बहु - घ. ।\n- - - -- - - - - - - - -"
  },
  {
    "text": "840\nहृष्यमाणे पशुपतौ मुहुर्व्रतपतौ हरे ।\nचराचरं पशुपतौ त्रैलोक्यं११५ हर्षणायते११६ । । १०८ । ।\nप्रनृत्ताप्सरसोवारं११७ दिव्यधूपाधिवासितम् ।\nऋतुभिः११८ कुसुमैः कीर्णं तत्सदो गगनायते । । १० ९। ।\nततः शाल्योदनं तूर्णं - - - - - - - - ११९ ।\nतेन तेमृतकल्पेन सर्व एव द्विजोत्तमाः ।\nभक्ष्यभोज्यान्नपानेन ततृपुर्लोकपूजिताः१२० । ।8.162.१ १० ।।\nततः श्रुतिसुखः पुण्यो राक्षसासुरवेजनः ।\nपुण्याहशब्दः प्रकृतो विप्रैस्त्रैलोक्यपूरणः । । १११ ।।\nततः साम्बमशोकं तं सहरं सह नन्दिना ।\nकुसुमाक्षतसंयुक्तमाशीर्भिरभिनन्द्य च । ।१ १ २। ।\nमहान्तः सुस्वनाः सर्वे ब्रह्मसूत्रजटाधराः ।\nप्रणमन्तो विरूपाक्षं ययुर्विप्रा यथागतम् ।। ११३ । ।\nसुराश्च पूजिता दानैर्वाक्प्रदानैश्च शूलिना ।\nयथागतं१२१ गताः सर्वे परिवार्य शतक्रतुम्१२२ । । १ १४।।\nगणाश्च गणपालेन१२३ पूजिताः सगणाधिपाः ।\nयथावासं ययुः सर्वे हर्षादुद्धूतवाससः । । ११ ५। ।\nअहो देव्या हि सौभाग्यमहोस्या१२४ वल्लभो हरः ।\nअहो देवस्य देव्यर्थं संभ्रमो लक्षितो हि नः । ।१ १६ ।।\nया नैवं१२५ दयिता भर्त्तुर्यथेशस्य गिरेः सुता१२६ ।\nकथं सा सुभगा नाम स्त्रीत्वं चापि बिभर्त्ति किम् । । ११७ ।।\n- - - -- - - - - - - - -\n११५ पशुपातेस्त्रैलोक्यं - ख. । ११६ हर्षं जायते - क. ग । ११७ वारी - घ. । ११८ धातुभिः - घ. । ११९ इतः परं कतिपयोंशः खण्डितः । १२० ततृपुर्लोकपूजिताः - क. ख. ग. । १२१ पितामहं - क. ग. । १२२ शतक्रतु - क.,... तु - ग. । १२३ गणपाः सर्वे - कः ग. । १२४.. तिसौभाग्यमहोस्या - क., भि... - ख. । १२५ नैव - ग. । १२६ सुतां - क. ग. ।\n- - - -- - - - - - - - -"
  },
  {
    "text": "841\nगिरिपुत्र्या कृतं मन्ये तपः परमभास्वरम् ।\nतपसाभिजितो१२७ यस्या वरदो१२८ वृषभध्वजः । । ११ ८। ।\nअहो स्त्रीणां बलं सूक्ष्मं देवैरपि सुदुर्जयम् ।\nयेन रुद्रसमा ईशाः स्त्रीणां वश्यत्वमागताः । । ११९ ।।\nअन्ये तानब्रुवँस्तत्र महात्मानो गणाधिपाः ।\nदेव एवैष रूपेण भार्या भूत्वावतिष्ठते१२९ । । 8.162.१२० । ।\nमावमन्यत देवीं तां योगात् किं नावबुध्यथ ।\nइत्येवं जल्पमानास्ते अन्योन्येन१३० गणोत्तमाः१३१ ।\nजग्मुः स्वभवनान्येव दीप्यमाना यथाग्नयः । । १२१ । ।\nदेवोपि नन्दिना सार्धं सोम्बया१३२ चाभिरूपया ।\nअशोकतरुकस्याध उपविष्टोम्बिकार्चितः१३३ । । १२२ । ।\nततः प्रणम्य१३४ वरदं१३५ सोमा१३६ सोमविभूषणम् ।\nउवाच वचसां योनिर्भूतसंघपतिं पतिम् । । १२३ । ।\nसुनिर्वृतास्मि संवृत्ता त्रिपुरान्धकसूदन१३७ ।\nयन्मयाशोकतरुकः पुत्रः१३८ प्रकृतकः कृतः । ।१ २४। ।\nसमस्तव्यस्तमखिलं त्रैलोक्यं लोकभावन ।\nसमागतं त्वत्प्रभावात् मम पुत्रतरूत्सवे१३९ । १ २५। ।\nनूनं मे सुकृतं देव तपः परमभास्वरम् ।\nलब्धोसि यन्मया देव सर्वभूतपतिः पतिः ।। १२६ । ।\nदेवैर्यच्चापि१४० मुषितमिष्टपुत्रफलं पुरा१४१ ।\nतन्मे सर्वं१४२ व्यपगतं प्राप्याशोकतरुं सुतम् । ।१ २७। ।\nमत्तो१४३ धन्यतरा देव१४४ नास्त्यन्या त्रिदिवे१४५ ङ्गना१४६ ।\nपतिर्व्रतपतिर्वीर१४७ यस्या मे त्वं महेश्वर१४८ । । १ २८। ।\n- - - -- - - - - - - - -\n१२७ निर्जितो - घ. । १२८ वशगो - घ. । १२९ भूतावतिष्ठते - क ग, भार्याभूतो..  (?)  । १३० अन्योन्यं तु - घ. । १३१ दिवौकसः - घ. । १३२ साम्बया - क., सोमया - घ. । १३३.. म्बिकाश्रितः - घ. । १३४ ततो- भिपूज्य - घ. । १३५ वरदां - घ. । १३६ सोमं - क. घ. । १३७ त्रिपुरान्तक - घ. । १३८ पुत्र - क. । १३९ तरुपुत्रमहोत्सवे (?) । १४० देवैर्यच्चात्र - घ. । १४१... मिष्टं पुत्रफलं - घ. । १४२ सव्यं (त्यं) - क. । १४३ मया - घ. । १४४ देवि - क. । १४५ त्रिदिवो - ख., त्रिदिवा - घ. । १४६ त्रिदिवाङ्गना - ख. ।ऽ १४७ पतिता पतिवीरस्य - घ. । १४८ महेश्वरः - क. ख. ।\n- - - -- - - - - - - - -"
  },
  {
    "text": "842\nभवं भवानी प्रीत्यैवमुक्त्वा मुक्तावलीधरा ।\nपपात पद्भ्यां देवस्य नेत्रास्रापूरितेक्षणा । । १२९। ।\nतामुत्थाप्य गिरीशस्तु परिष्वज्य च पीडितम्१४९ ।\nनिवेश्य - - - रुमूरूभ्यां१५० सस्नेहमिदमब्रवीत्१५१ । । 8.162.१३० ।।\nदेवी सती च साध्वी च सहधर्मचरी च मे ।\nब्रह्मण्या च शरण्या च त्वं मे नित्यं प्रिया प्रिये ।। १३१ । ।\nअकार्यमपि कार्यं हि अतो१५२ देवि मया तव ।\nकिं पुनर्यद्यशोन्मिश्रमीदृशं१५३ धर्मसंयुतम् । । १३ २। ।\nतर्पिता ब्राह्मणा देवि देवाश्च सगणास्त्वया ।\nगृहीतः पुत्रकश्चायं त्वयाशोकतरुः प्रिये ।। १३३ ।।\nएहि देवि गृहान् याम संपूर्णस्ते मनोरथः ।\nभूयः सुतं१५४ तं द्रक्ष्यामः स्तबकैः समलंकृतम् ।। १ ३४। ।\nइत्युक्ता पतिना साध्वी हर्षपूर्णमुखेक्षणा ।\nप्राहेदं वचनं तत्र हरितं हरिणेक्षणा१५५ । । १३ ५। ।\nहरिणाक्ष स्थितमिह१५६ अमुं१५७ पुत्र सुपुत्रकम् ।\nगोपायस्व हरे यत्नाद् गजाश्वाच्चाण्डजाण्डपात् । ।१ ३ ६। ।\nयदि वापि भवेदेष स्तबकैः समलंकृतः ।\nअशोकपुत्रको मह्यं तदा मां द्रष्टुमर्हसि ।। १ ३७। ।\nइति संदिश्य हरितमुद्भ्रान्तहरिणेक्षणा ।\nसापाङ्गचक्षुर्विक्षेपं कृत्वोमा पतिना सह ।\nविवेश सदनं देवी प्रभेवादित्यमण्डलम् । । १ ३८। ।\nइति पशुपतिना सहैव देवी सुतमुपगृह्य तरुं ह्यशोकपोतम्१५८ ।\nप्रमुदितगणमध्यगा विवेश स्वभवनमेव तदा प्रहृष्टचित्ता । । १ ३९।।\nइति स्कन्दपुराणे अशोकतरुपुत्रग्रहणे द्विषष्ट्युत्तरशततमोध्यायः\n- - - -- - - - - - - - -\n१४९ परिष्वज्यावपीडितम् - (?) , पीडितां - घ । १५० मूरुभ्यां (?) । - क., वरशूराभ्यां - घ. । १५१ सस्नेहामिदमब्रवीत् - ख. । । ५२ कर्तव्यतो ( ?) । १५३ र्यशसा मिश्रमीदृशं - घ.,.. ञ्चेदृशं - ख. । १५४ शु प - घ. । । १५५ हरिणेक्षणं - घ. । १५६ स्थितिरिह - घ । १५७... मुमं - घ. । १५८ ह्यशोकवृक्षम् - क ख. । १५९ २११ - ख., इतः परं नियमानुष्टानमहिमाख्यानात्मकाः कतिपयेध्यायाः अधिका घ .पुस्तके ।\n- - - -- - - - - - - - -"
  },
  {
    "text": "843\nव्यास उवाच\nशार्वं तेजः समादाय वह्निः किं कृतवांस्तदा ।\nकथं स्कन्दस्समुत्पन्नः कस्मिँस्थाने महाद्युतिः ।।१।।\nसेनापत्ये कथञ्चासावभिषिक्तः सुरोत्तमैः ।\nकिमर्थमभिषिक्तश्च१ कस्मिन्देशेपि वा प्रभो ।।२।।\nतारकश्च कथं तेन निहतो रणमूर्धनि ।\nएतदिच्छाम्यहं वेत्तु त्वत्प्रसादान्महामुने ।।३ ।।\nइति विज्ञापितो धीमान् व्यासेनाक्लिष्टकर्मणा ।\nप्रोवाच वदतां श्रेष्ठः पितामहसुतस्तदा ।।४।।\nसनत्कुमार उवाच\nअथ त्रैलोचनं तेजः सुतसंकल्पसंभवम् ।\nन धारयितुमुत्सेहे दीप्तिमानपि पावकः ।।५।।\nदाहात्मकोपि भूतानां दह्यमानस्स तेजसा ।\nगङ्गामभ्यर्थयामास धारणे तस्य तेजसः ।।६।।\nसा तेनाभ्यर्थिता देवी हुताशेन त्रिलोकगा ।\nएवमस्त्विति साशङ्कमुवाच मधुरस्वरा ।।७।।\nतत्तेजो देवदेवस्य तेजस्वी हव्यवाहनः ।\nतदा संक्रामयाञ्चक्रे गङ्गायां योगमायया ।।८।।\nज्ञात्वापि दुर्धरं तत्सा प्रतिपेदे वरानना ।\nअर्थिप्रणयनिर्भङ्गदोषभीता२ सरिद्वरा ।।९।।\nअथ सा क्षिप्रमभवन्मन्थरालसगामिनी ।\nप्रभावात्तेजसस्तस्य श्यामोन्मुखपयोधरा३ ।। 8.163.१० ।।\nभिन्नाञ्जनरुचा तन्व्या४ रोमराज्या रराज सा५ ।\nघनराज्या घनापाये लेखेवानुष्णदीधितेः ।।१ १।।\n- - - -- - - - - - - - -\n१ कमर्थमभिषिक्तश्च - क. । २ प्रणयि निर्भङ्गदोषभीता - क ख. । ३ श्यामामुखपयोधरा - क. । ४ तन्वी (?) । ५ च - क. ।\n- - - -- - - - - - - - -"
  },
  {
    "text": "844\nजगाम च तदा ग्लानिं किञ्चिदाविप्लुतेक्षणा ।\nनोपलेभे तदा देवी रतिं शय्यासनेषु च । ।१ २ ।।\nअमृतस्यन्दिभिः शीतैः६ स्पृष्टापि शशिनः करैः ।\nमम्लौ७ सा तेजसा तेन दह्यमाना तदानघा८ ।। १३ । ।\n- - - -  - -  - - शरस्तम्बाभिराजिते ।\nसोत्ससर्ज तदा तेजो हरस्योग्रं शुभेहनि९ । । १४। ।\nशरमध्यात् समभवद् बालो१० बालपराक्रमः ।\nषड्वक्त्रो द्वादशभुजः सूर्यकोटिसमद्युतिः । । १ ५।।\nसमिध्य विधिना तत्र पावकं पावकत्विषः ।\nविश्वामित्रस्तदा चक्रे जातकर्म सुजन्मनः ।। १ ६।।\nकृत्तिकास्तं११ तदा दृष्ट्वा प्रस्नुतोरुपयोधराः१२ ।\nआजग्मुरन्तिकं तस्य - - - - - - - - ।। १७। ।\nउपतस्थुश्च तं वेदास्सोपवेदास्ससंग्रहाः ।\nकला विद्याश्च निखिला लक्ष्मीर्मेधा सरस्वती । ।१ ८।।\nकान्तिर्धर्मो दया क्षान्तिर्धृतिर्धैर्यं पराक्रमः ।\nयोगस्तेजो बल प्रज्ञा स्थितिगाम्भीर्यसत्क्रियाः ।। १९ ।।\nअथातो धनुरादाय दिव्यमद्भुतविक्रमः१३ ।\nसन्धाय लीलया बाणं स मुमोच गिरौ - - । ।8.163.२ ० । ।\nप्रोद्भिन्नं सहसा तेन भूभृतः शिखरोत्तमम् ।\nपपाताशु परित्रस्तभीतोद्भ्रान्तविहङ्गमम् ।।२१ । ।\nतद् दृष्ट्वा महदाश्चर्यं सत्वानां तन्निवासिनाम् ।\nविस्मयश्च भयञ्चैव युगपत् संबभूवतुः । । २२ । ।\nअथ प्रेक्ष्य भयं तस्मादात्मनो बलसूदनः ।\nमातॄः संप्रेषयामास विनाशायामितद्युतेः ।। २३ ।।\n- - - -- - - - - - - - -\n६ अमृनस्यन्दनिःशीतैः - क । ७ मम्ले - ख । ८ तदानघाः - क. । ९ इतः परं पत्रमेकं खण्डितं क. पुस्तके । १० बलो - ख. । ११ कृत्तिकास्ते - ग । १२ प्रग्वं (पुत्रं) चारुपयोधराः - ख । १३ घ पुस्तके भिन्नक्रममेतदाख्यानम् ।\n- - - -- - - - - - - - -"
  },
  {
    "text": "845\nआगत्य मातरस्तत्र दृष्ट्वा तं तेजसां निधिम् ।\nतमेव शरणं जग्मुस्तत्तेजोहृतचेतसः । ।२४।।\nआजगाम ततः क्रुद्धः सह व्रातैर्दिवौकसाम् ।\nऐरावतगजस्कन्धमारूढः पाकशासनः । ।२५।।\nआगच्छतः सुरान्दृष्ट्वा ननादोच्चैर्महाद्युतिः ।\nअभ्यद्रवच्च संक्रुद्धः सिंहो मत्तान् गजानिव१४ । ।२६। ।\nबभूवुस्तेन नादेन मुहुर्मूढा दिवौकसः ।\nअभूदैरावणस्यापि मदध्वंसः१५ कपोलयोः । ।२७। ।\nअर्चींषि च१६ प्रदीप्तानि विससर्ज सहस्रशः ।\nत्रिलोचनसुतस्तेषां सुराणां सुरदर्पहा । । २८। ।\nअर्च्चिर्भिर्हतकान्तीनि मुखान्यसुरविद्विषाम् ।\nबभूवुर्हिमदग्धानि सरोजानि सरःस्विव१७ । । २९।।\nअथ वज्रं समादाय ज्वलितं ज्वलनद्युतेः ।\nरोषादाताम्रनेत्रान्तो विससर्ज शतक्रतुः । ।8.163.३ ० । ।\nतेन वज्रप्रहारेण स द्विमूर्त्तिस्तदाभवत् ।\nद्वाभ्यामपि च मूर्त्तिभ्यामभ्यधावत् पुरन्दरम् । ।३ १ । ।\nअथ दर्पं विहायाशु प्रणेमे पाकशासनः ।\nतेजसां निधये तस्मै प्राह चैवं१८ विनिर्जितः१९ । ।३ २ । ।\nगृहाण राज्यमप्येयत्२० प्रार्थनीयं मनस्विनाम् ।\nत्वमेव युक्तो२१ लोकानां पालने पावकात्मज ।। ३३ । ।\nसत्स्वप्यन्येषु२२ तेजस्सु तमसां२३ विनिहन्तृषु२४ ।\nअग्नावेव हविः पुण्यं हूयते - - - - - । ।३४। ।                                                           - - - - -- - - --           -      ।\nप्राह प्रभवतां श्रेष्ठो विहस्य विबुधाधिपम् । । ३५ । ।\n- - - -- - - - - - - - -\n१४ मत्तगजानेव - घ. । १५ समदध्व (त्व) - ख. । १६ स ( ?) । १७ सरेष्विव - ख. ग. । १८ चेत्यं - ग., चैनं (?), चेदं (?) । १९ विनिर्मित - ग, दिवि स्थित ( ?) - ख. । २०... मद्यैव - ग । २१ मुक्तो - ख  शक्तो - ग । २२ सत्स्वप्येसु ( षु) च - ख । २३ तपसा - ख । २४ विनिवर्तिषु - ख. ।\n- - - -- - - - - - - - -"
  },
  {
    "text": "846\nशाधि शक्र त्वमेवेदं राज्यं चिरमभीप्सितम् ।\nअनेन बहुदोषेण नाहमर्थी पुरन्दर । । ३६ । ।\nनिशाम्य तद्वचः श्रीमान् स्कन्दस्याक्लिष्टचेतसः ।\nअर्थवद्वचनं श्लक्ष्णं पुनराह शचीपतिः । । ३ ७। ।\n।\n- - - - - - - - - - .. - - - - - । । ३ ८। ।\nदर्शय नो विचित्राणि कार्यजातान्यनेकधा ।\nसंगतानि विभिन्नानि - - - - - - - - ।\nत्रैलोक्यराज्यग्रहणं स्वनुबद्धमनव्ययम् ।। ३९ । ।\nएवमुक्तवति प्राह सम्भवत्यनलद्युतिः२५ ।\nस्निग्धगम्भीरया वाचा स्मितपूर्वमिदं वचः । ।8.163.४० । ।\nन विचालयितुं चेतः२६ शक्र२७ शक्ता२८ हठान्मम२९ ।\nन वारि सरितां पत्युरलातैः संप्रतप्यते । ।४१ । ।\nराज्यं राजीवपत्राक्ष न जातु मनसाप्यहम् ।\nदोषाणां नित्यमावासं३० कामये३१ पाकशासन । ।४२ । ।\nतस्य तद्वचनं श्रुत्वा पुनर्वक्तुमियेष सः ।\nसुधानिष्यन्दिभिः स्कन्दं स्नपयन्निव लोचनैः । ।४३ । ।\nआकरे३२ तेजसां श्लाघ्ये नैतच्चित्रं त्वयि प्रभो ।\nशक्ता एवं३३ न सज्जन्ते भोगेषु सुमहत्स्वपि । ।४४। ।\nसेनापत्येभिषिच्यस्व सुराणामर्थसिद्धये ।\nवपुः (?) संमानयामीह३४ नाहमाज्ञापये विभो३५ । ।४५। ।\nअथ तद्वचनं श्रुत्वा पुरुहूतं महाभुजः ।\nद्वादशाक्षः सहस्राक्षमिदमाहोरुविक्रमः । ।४६ । ।\nमम प्रभवति श्रीमान् लोकानां प्रभुरव्ययः ।\nअनन्यभूरमेयात्मा वृषकेतुः पुरन्दर । ।४७। ।\n- - - -- - - - - - - - -\n२५ शम्भवत्यनिलद्युतिः - ख. । २६ चैव - क. ।  २७ शक्रः - ग. । २८ शप्ताः (क्तः) - ग. । २९ शठा मम - ख. ग. । ३० निलयं नित्यं - ग. । ३१ कामोयं  - ख. । ३२ आधारे - ख. । ३३ एव - ख. । ३४. माहं - ख,... म्यहं - ग., नाज्ञापकमहं - ख । ३५ प्रभो - ख. ।\n- - - -- - - - - - - - -"
  },
  {
    "text": "847\nतमाराध्य प्रभुं भक्त्या गृहाणाज्ञां शतक्रतो ।\nतामहं प्रतिपत्स्यामि३६ यामसौ दास्यति प्रभुः ।।४८।।\nतस्याभिप्रायमाज्ञाय देवदेवो वृषध्वजः ।\nआजगाम सपत्नीको दिदृक्षुस्तनयं तदा ।।४९।।\nस्वाहया सहितो वह्निर्गङ्गा च सरितां वरा ।\nकृत्तिकाश्च सुसंहृष्टाः श्वेतं शिखरिणां वरम् ।।8.163.५०।।\nयुगपत्ते तदा तत्र श्वेतस्य शिखरोत्तमे ।\nचिन्तयामासुरायान्तः कन्नु स्कन्दोभियास्यति ।।५१ ।।\nअथ तेषामभिप्रायं ज्ञात्वा मतिमतां वरः ।\nषोढा समभवत् स्कन्दो योगीशो बलवत्तदा ।।५२।।\nस्कन्दोभ्यगान्महादेवं विशाखो हिमवत्सुताम् ।\nनैगमेषो ययौ गङ्गां वह्निं शाखो महाद्युतिः ।।५३।।\nस्वाहां जगाम संहृष्टः काकपक्षधरो गुहः ।\nकृत्तिकाः३७ षण्मुखः श्रीमान् वेगादभिससार च ।।५४।।\nमनोरथान् स सर्वेषां देवदेवात्मजः प्रभुः ।\nयुगपद्योगिनामीशः पूरयामास मूर्तिभिः ।।५५। ।\nअथ तस्मै ददौ शम्भुरस्त्रग्रामं चतुर्विधम् ।\nसुधाकणपरिस्रावि चूडारत्नं च पार्वती ।।५६।।\nस्वमनोनिर्मलां गङ्गा विशुद्धाममृतोद्भवाम् ।\nएकावलिं ददौ तस्मै गुहायोत्फुल्ललोचना ।।५७। ।\nद्विषत्प्राणहरां गुर्वीममोघां हव्यवाहनः ।\nअर्चिष्मतीं ददौ चास्मै शक्तिं शक्ताय सूनवे ।।५८।।\nपताकां महतीं रक्तां ज्वलत्पावकसप्रभाम् ।\nकिङ्किणीनादितां दिव्यां प्रादात् स्वाहा महात्मने ।।५९।।\nसुपुण्यगन्धामुत्फुल्लां स्वरजःपरिपिञ्जराम् ।\nकृत्तिकाश्च ददुस्तस्मै३८ मालामञ्चितकेसराम् ।।8.163.६० । ।\n- - - -- - - - - - - - -\n३६ प्रतिवक्ष्यामि - .  ३७ कृत्तिकां - क. ख । ३८ ददौ तस्मै - क ।\n- - - -- - - - - - - - -"
  },
  {
    "text": "848\nअथाजग्मुः सुराः सर्वे पितामहपुरःसराः ।\nश्वेताद्रेः शिखरं रम्यं वृषकेतुं दिदृक्षवः । । ६१ ।।\nतानागतान् समं सर्वान् तदा तत्र दिवौकसः ।\nदृष्ट्वा संभावयामास महादेवः प्रसन्नया । ।६२ । ।\nप्रणम्य देवदेवेशं३९ लब्ध्वानुज्ञां४० दिवौकसः ।\nशिलासु शशिगौरीषु निषेदुरमितौजसः । ।६३ । ।\nप्रोत्तुङ्गशिखरः श्वेतो द्युतिमानपि भूधरः ।\nतेजसां सन्निपातेन बभूव द्युतिमत्तरः । ।६४। ।\nअथ प्रचोदितः सर्वैर्विबुधैर्विबुधाधिपः ।\nव्यज्ञापयन्महादेवं प्रणम्य वदतां वरः । । ६५। ।\nतारकाख्येन नो लक्ष्मीरामृष्टा४१ प्रसभं प्रभो ।\nवज्रं वक्षःस्थले तस्य कठिने कुण्ठतां४२ ययौ ।। ६६ ।।\nचक्रं हरेः सहस्रारं ज्वलितं ज्वलितौजसः ।\nआसाद्य मृदुतां भेजे कण्ठं तस्यामरद्विषः ।। ६७। ।\nदण्डो वैवस्वतस्यापि प्रदीप्तानलभास्वरः४३ ।\nअलातमिव तोयौघे निर्वाणो दानवोरसि । । ६८ ।।\nसमरे रिपुदुर्वारो महापाशः प्रचेतसः ।\nतस्य कण्ठे समभवन्मन्त्रेणेव वशीकृतः४४ ।। ६९। ।\nउत्पाट्य४५ प्रसभं तेन नन्दने कल्पपादपाः४६ ।\nनिवेशिता यथाकामं स्वगृहोद्यानभूमिषु ।।8.163.७० ।।\nसमीपे तस्य साशङ्कस्तालवृन्तायतेनिलः ।\nस्वपुष्पनिकरैर्भीता ऋतवस्तमुपासते । ।७१ । ।\nहविर्भुजि हुतं हव्यमाच्छिनत्ति बलादसौ ।\nमिषतां सर्वदेवानां देवदेव दितेः सुतः । ।७२ । ।\n- - - -- - - - - - - - -\n३९ देवदेवाय - क. ख. ग. । ४० लब्धानुज्ञा - क., लब्धानुज्ञा - ग. । ४१... रामिष्टा - क.,.. राशिष्टा - ग. । ४२ कुण्ठितां - ख., कुण्ठितं (?) । ४३ भासुरः - वा. । ४४ वशीकृते - ख. । ४५ उत्पाट्याप्रसभं क. । ४६ पादपान् - क. ।\n- - - -- - - - - - - - -"
  },
  {
    "text": "849\nअभिषिच्य सुराः स्कन्दं सेनापत्ये महाद्युतिम् ।\nजेतुमिच्छन्ति दैत्येन्द्र प्रसादात्तव शङ्कर । ।७३ ।।\nएवं विज्ञापितस्तत्र वज्रिणा वृषभध्वजः ।\nदादावनुज्ञां स्कन्दाय४७ सेनापत्याभिषेचने । ।७४।।\nअथ विबुधसमूहैर्वन्दितो वन्दनीयो\nमदनतनुविहन्ता बालचर्न्द्रार्धमौलिः ।\nतनयमभिसमीक्ष्य स्नेहसzफुल्लनेत्रः\nशशिकिरणसिताद्रेराशु सोन्तर्बभूव ।।७५।।\nइति स्कन्दपुराणे स्कन्दाभिषेकानुज्ञाने त्रिषष्ट्युत्तरशततमोध्यायः४८"
  },
  {
    "text": "सनत्कुमार उवाच\nअथ ते स्कन्दमादाय सुरा ब्रह्मपुरस्सराः ।\nसमन्तपञ्चकं पुण्यमाजग्मुरमितौजसः । ।१ ।।\nतस्मिँस्तीरे सरस्वत्याः प्रागुदक्प्रवणे समे ।\nविस्तीर्णे श्वभ्रपाषाण१ कण्टकोषरवर्जिते ।। २।।\nस्कन्दस्य२ परितः सर्वे तदा संहृष्टचेतसः ।\nनिषेदुस्ते सुरश्रेष्ठा३ ज्वलितानलवर्चसः । । ३ । ।\nतत् पुण्यममरैः पृक्तं स्थानं पुण्यतरं४ पुनः ।\nअभूद् गाङ्गैरिवाम्भोभिः समेतं५ यामुनं पयः । ।४।।\nआजगामाथ तं देशं क्षितिर्मूर्त्तिमती तदा ।\nस्कन्दाभिषेके सञ्जाते हर्षसंफुल्ललोचना ।।५ । ।\nअथासौ क्षिप्रमभवद् देशः कनकबालुकः ।\nविचित्रः परितश्चित्रैः स्फुरद्रत्नगभस्तिभिः ।।६ ।\n- - - -- - - - - - - - -\n४७ स्कन्दस्य (?) । ४८  २११ - ख. पु. ।"
  },
  {
    "text": "१ स्वर्णपाषाण - ख. । २ स्कन्दञ्च (?) । ३ विषेदुरमरश्रेष्ठा - ख. । ४ पुण्यतमं - क. । ५ संपृक्तं (?) ।\n- - - -- - - - - - - - -"
  },
  {
    "text": "850\nअध्यासत महात्मानो यं देशमपमत्सराः ।\nनिरस्तदुरितः सोभूत्तत्र७ तेषां विभूतिभिः ।।७। ।\nअथ सिंहासनं दिव्यं शातकुम्भं सुसंस्कृतम् ।\nगृहीत्वा गिरिभिः सार्धमाजगाम हिमलयः१० ।।८।।\nरत्नैरोषधिभिर्गन्धैः पूर्णान् पुण्यैश्च वारिभिः ।\nआदाय कलाशान् हैमान् फुल्लाम्बुरुहमालिनः ।।९।।\nउदन्वन्तः सुसम्भ्रान्ताः प्रचलन्मणिकुण्डलाः ।\nआजग्मुस्त्वरितास्तत्र हारविभ्राजितोरसः ।।8.164.१ ०।।\nगङ्गा रत्नमयाँश्चारून् कलशान्११ स्फुरितत्विषः ।\nहैमाम्बुजकृतोत्तंसान् पूर्णान् परमवारिणा ।।१ १ ।।\nगृहीत्वा सह सर्वाभिस्सरिद्भिस्सरिताम्बरा ।\nआजगाम तदा हर्षात् प्रस्खलन्ती समेष्वपि ।।१ २।।\nअभिषेचनिकान् कुम्भान् ग्राहयित्वा सुसंस्कृतान् ।\nनानारत्नप्रभोद्योतप्रतिरक्तार्कदीधितीन् ।।१३ ।।\nदेवीभिः सह बह्वीभिराजगाम दिवौकसाम् ।\nआक्रामन्तीव तेजांसि तेजसा स्वेन पार्वती ।।१४।।\nअद्भिः परमपुण्याभिः पूर्णान् रत्नांशुमालिनः ।\nकलशान् स्फाटिकान् शुभ्रान्१२ ग्राहयित्वा सुसंस्कृतान् ।।१५।।\nमुकुटं च महच्छ्रलाघ्यं दीप्तिमच्चारुविग्रहम् ।\nनानारत्नविवित्रांशुसमूहस्फुरितोदरम् । ।१६।।\nहारञ्च निर्मलं१३ शुद्धं शशाङ्ककिरणत्विषम् ।\nकान्तं मुक्तावितानञ्च१४ चेतोहारि सुनिर्मलम्१५ । ।१७।।\nअभ्यागमत्तदा तत्र प्रहृष्टो यादसां पतिः ।\nदानवाधिपमातङ्गविषाणोल्लिखिताङ्गदः ।।१८।।\n- - - -- - - - - - - - -\n६ अध्यासन्त - क. ख. । ७ शश्वत्तत्र - ख., सश्च - क । । ८ विभूतयः - क. ख । ९ शातकुम्भसुसंस्कृतम् - क. । १० हिमाचलः - ख. । ११.. श्चारुकलशान् - ख. । १२ स्फाटिकमयान् - क. ख । १३ निस्ततं - क, कान्तमुक्तावितानञ्च - ख. । १४ चेतसां हारनिर्मलम् - क. ख, हारि.? (?) । १५ निर्मलम् - क ख. ।\n- - - -- - - - - - - - -"
  },
  {
    "text": "851\nरत्नाङ्गदानि चारूणि द्युतिमन्ति धनेश्वरः ।\nसमादायाभ्यगात् सारं सर्वासामिव सम्पदाम् । ।१ ९।।\nनिशाकरांशुगौराणि१६ दीर्घाणि रुचिमन्ति च ।\nआदाय रत्नदण्डानि चामराणि नहाद्युतिः१७ ।। 8.164.२० ।।\nवैवस्वतोपि सं१८पूर्णशरच्चन्द्रांशुनिर्मलम् ।\nप्रोद्वहन् वक्षसा हारमाजगाम तदन्तिकम् । ।२१ ।।\nआतपत्रापदेशेन ददौ तस्मै महात्मने ।\nफलं सुराधिपत्यस्य समग्रमिव वासवः । ।२२। ।\nभूषयन्तस्तरूँस्तत्र खपुष्पानेकरोद्गमैः ।\nऋतवस्तं तदा देशमाजग्मुस्तुष्टचेतसः ।।२३ । ।\nअरुन्धती शची स्वाहा सिनीवाली गिरीन्द्रजा ।\nअदितिर्देवमाता च निशा सानुमतिः१९ कुहूः ।।२४। ।\nह्रीः श्रीः पुष्टिर्दिशो२० द्यौश्च सुताः सर्वाः प्रजापतेः ।\nराका च धिषणा चैव सुरभिर्देवयोषितः । ।२५। ।\nओषध्यो मूत्तिमत्यश्च कौशिको वनदेवता ।\nअहः काष्ठा मुहूर्ताश्च मासाः संवत्सरः कलाः । । २६।।\nऐरावणः सुप्रतीको वामनः कुमुदोञ्जनः ।\nपुष्पदन्तो महापद्मः२१ सार्वभौमश्च दिग्गजाः ।\nआभिषेचनिकं सर्वमुपनिन्युर्महात्मनः२२ ।। २७।।\nज्वलितवह्निसमानरुचो जटाः परिनियम्य हिमाचलवासिनः ।\nतमभिजग्मुरुदीर्णतपोबला मुनिवरा मुदिता दहनात्मजम् ।।२८ ।।\nविबुधसद्मरता ज्वलितौजसस्त्रिदशवन्दितपादसरोरुहाः२३ ।\nऋषिगणास्त्वरिताभिययुर्गुहं२४ नियमितोर्जितनित्यतपःक्रियाः२५ । ।२९।।\n- - - -- - - - - - - - -\n१६ निशाकरोंशुगौराणि - ख. । १७ महाद्युते (तेः) - क । १८ यत् - क. । १९ सानुमती - क. । २० ह्रीः पुष्टिर्विदिशो - ख. । २१ पुष्पदन्तः पुण्डरीकः (?) । २२ अभिषेचनिकीः सर्वे अपो निन्युर्महात्मनः - ख. । २३.  पादविवन्दिसरोरुहाः - क । २४ र्गृहं - क. । २५ नियमिता नियतेन्द्रिय.., - ख. ।\n- - - -- - - - - - - - -"
  },
  {
    "text": "852\nसमुदिता मुदितोत्सुकमानसाः कमलयोनिसुताश्च महौजसः ।\nतमभिजग्मुरुदारयशोभृतस्त्रिनयनात्मजमग्र्यबलोदयम् । ।8.164.३ ० । ।\nअभिययुस्त्वरिता भुजगेश्वराः स्वफणिरत्नमरीचिवितानिनः२६ ।\nविषभृतोप्यतिसौम्यवपुर्धरा दहनसूनुमलंघ्यपराक्रमम् ।। ३१ । ।\nउपययुर्गरुडाश्च विमत्सरा भुजगराजसुरूढबलोदयाः ।\nद्रुततरं तरुणार्कसमद्युतिं पवनवेगविजिह्मितपादपाः । । ३२ । ।\nननृतुरायतलोलविलोचना विविधभावविलासरसान्विताः ।\nपरमयौवनरूपगुणान्विताः२७ प्रमुदिताः परितोप्सरसोलसाः ।।३ ३ ।।\nविविधपुष्परजोरुणमूर्त्तयः सुरभिगन्धवहा विववुस्तदा ।\nविरजसोतितरां मृदुवृत्तयो२८ विबुधचित्तसुखाश्च समीरणाः । ।३४।।\nआभिषेचनिकं कृत्स्नं विधिं तस्य बृहस्पतिः ।\nसमिद्ध्य ज्वलनं सम्यक् चचार शरजन्मनः । ।३५ ।।\nआशीर्भिराशिषां धाम समाश्लिष्य शिवात्मजम् ।\nस्तुत्यं स्तुतिभिरग्र्याभिस्तुष्टुवुर्मुनयस्तदा ।।३६।।\nमङ्गलानि जगुस्तस्य गन्धर्वा नारदश्च यः ।\nप्रतिसार्य तदा वीणां तारं रक्तमनाकुलम् ।। ३७।।\nअथ तं दक्षिणे पाणौ गृहीत्वा कृतमङ्गलम् ।\nगुरुः सिंहासने तस्मिन् प्राङ्मुखं संन्यवेशयत्२९ । ।३८। ।\nअनाहतास्तदा व्योम्नि नेदुरुच्चैर्दिवौकसाम् ।\nभृशं दुन्दुभयश्चित्राः सम्यक् चेतोपहारिणः । ।३ ९ ।।\nमत्तद्विरेफसंगीताः स्वकिञ्जल्कारुणत्विषः ।\nपुण्यगन्धा विचित्राश्च निपेतुः पुष्पवृष्टयः । ।8.164.४० ।।\nचतुर्भिर्वदनैः स्कन्दं स्तुवन् गीर्भिः प्रजापतिः ।\nआददे कलशं पूर्वं पूर्णं पुण्येन वारिणा । ।४१ ।।\n- - - -- - - - - - - - -\n२६ विकाशिनः - च । २७ गुणाचिताः - ख. । २८ मृविवित्तदा (?) - क । २९ स न्यवेशयत् - क. ख. ग. ।\n- - - -- - - - - - - - -"
  },
  {
    "text": "853\nसमाधायाम्बरं पीतं ततो विष्णुः समाददे ।\nकलशं कौस्तुभमणेः परामृष्टं३० गभस्तिभिः । ।४२।।\nततः केयूररत्नांशुखचितं पाकशासनः ।\nउत्तरीयं नियम्याशु जग्राह कलशं तदा ।।४३ ।।\nनिबध्य शशिलेखाङ्का जटा ज्वलनपिङ्गलाः३१ ।\nजगृहुः कलशान् रुद्रा भुजङ्गकृतकङ्कणाः । ।४४। ।\nबिभ्रतोपि परां दीप्तिं सुखसंस्पर्शमूर्त्तयः ।\nआदित्या३२ जगृहुः पूर्णान् कलशान् पुण्यवारिभिः ।।४५।।\nवसवोपि सुरेन्द्रारिगजदन्तक्षतोरसः ।\nआददुः कलशाँस्तत्र पूर्णान् पुण्येन वारिणा ।।४६। ।\nअश्विनावपि पुण्याभिः पूर्णावद्भिः सुसंस्कृतौ ।\nआददाते तदा कुम्भौ हैमौ रत्नांशुमालिनौ ।।४७। ।\nकुम्भानाददिरे तत्र ज्वलना ज्वलितत्विषः ।\nहैमाम्बुरुहसंछन्नान् चित्रान् रत्नगभस्तिभिः । ।४८। ।\nनागगन्धर्वराजानो लोकपाला मरुद्गणाः ।\nऋषयो बालखिल्याश्च३३ पितरः पतगेश्वराः । ।४९। ।\nधर्मो धाता विधाता च कालो मृत्युर्वसुन्धरा३४ ।\nसन्ध्या कान्तिर्धृतिर्मेधा कीर्तिर्लक्ष्मीः सरस्वती । ।8.164.५ ० ।।\nसमुद्रास्सरितो वेदास्तीर्थानि गिरयो ग्रहाः ।\nकुम्भानाददिरे तत्र पूर्णान् परमवारिणा ।।५१ । ।\nअथ ते हृष्टमनसः प्रहृष्टं पावकात्मजम् ।\nअभ्यषिञ्चन् तदा सर्वे सेनापत्ये महौजसम् ।।५२। ।\nजयशब्दं ततश्चक्रुः समं सर्वे दिवौकसः३५ ।\nजयिनः शर्वपुत्रस्य३६ ऋषयश्च समागताः ।।५३ ।।\n- - - -- - - - - - - - -\n३० पृष्टं - क । ३१ ज (ज्व) लज्वलन पिंङ्गलाः - क ख । ३२ सूर्याश्च - क ख. । ३३ बालि- खिल्याश्च - क. ख. ग. । ३४ वसुन्धराः क. ख. ग. । ३५ सम सर्वदिवौकसः - क., सममेव दिवौकसः - ग. ।            ३६ सर्वभूतस्य - ख. ।\n- - - -- - - - - - - - -"
  },
  {
    "text": "854\nजग्राह मघवा तस्य३७ श्वेतमातपवारणम् ।\nसर्वरत्नप्रभाव्रातवितानपरिवेषवत् । ।५४। ।\nदुधुवुश्चामरैर्दीर्घैः शरच्चन्द्रांशुनिर्मलैः३८ ।\nपरितो रत्नदण्डैश्च लोकपाला महाद्युतिम् । ।५५।।\nअमृतादुत्थितं दिव्यमुपनीतं प्रचेतसा ।\nमौलिमारोपयाञ्चक्रे३९ सुतस्य हिमवत्सुता । ।५६। ।\nहेमावदाते४० विस्तीर्णे शशाङ्ककिरणद्युतिम् ।\nतस्य वक्षःस्थले हारं बबन्ध सरितां वरा । ।५७। ।\nहारेणालंकृतं वक्षः किन्नु हारो गुहोरसा ।\nइति तत्र वितर्कोभूत्तदा विबुधसंसदि । ।५८। ।\nआबबन्ध महाबाहोरङ्गदानि स्वलंकृता४१ ।\nभुजेषु पारणालानस्तम्भपीनेष्वरुन्धर्ता४२ । ।५९।।\nदीप्तिमान् पावकसुतस्तदाभूद्दीप्तिमत्तरः ।\nसर्पिषा हूयमानेन ज्वलितोग्निरिवाध्वरे । ।8.164.६ ० ।।\nददौ तस्मै चतुर्वक्त्रः प्रभुः प्रीतो महात्मने ।\nमहापारिषदान् शूरान् बलिनः कामरूपिणः ।।६१ । ।\nघण्टाकर्णं सुरक्ताक्षं नन्दिषेणं च दुर्जयम् ।\nचतुर्थं बलिनां श्रेष्ठं ख्यातं कुमुदमालिनम् । ।६२ । ।\nददौ स्थाणुर्महावीर्यं४३ महापारिषदं क्रतुम् ।\nसंप्रवृत्ते तदा घोरे संग्रामे तारकामये ।।६३ ।।\nक्रुद्धो जघान दैत्यानां योयुतानि४४ चतुर्दश ।\nविबुधाश्च ददुस्तस्मै सेनां नैर्ऋतसंकुलाम् । । ६४।।\nदैत्ययक्षक्षयकरीमजेयां४५ विश्वरूपिणीम् ।\nददौ वैवस्वतस्तस्मै महापारिषदावुभौ ।।६५।।\n- - - -- - - - - - - - -\n३७... न्तस्य - क. ख. । ।। ३८ सरश्चन्द्रसुनिर्मलैः - क. । ३९... मारोपमामास - ख । ४० हैमावदाते - ग. । ४१ स्वलंकृतां - क. ग । ४२... नालस्तम्भपीनेस्वरुन्धती - क, काल ... - ख । ४३ महावीर्यो - ख. । ४४ प्रयुतानि - क. ख. । ४५ मजेयं - क. ग ।\n- - - -- - - - - - - - -"
  },
  {
    "text": "855\nउन्माथञ्च४६ प्रमाथञ्च महावीर्यपराक्रमौ ।\nसुभ्राजं भास्वरञ्चैव ददौ सूर्योनुयायिनौ । ।६६। ।\nकार्त्तिकेयाय संहृष्टो रणे परमदुर्जयौ ।\nकैलासशिखराकारौ श्वेतस्रगनुलेपनौ ।।६७। ।\nचन्द्रमापि ददौ तस्मै मणिं सुमणिमेव च ।\nज्वालाजिह्वं तथा ज्योतिमात्मजाय विभावसुः । ।६८ ।।\nददौ परमसंप्रीतः शत्रुसैन्यनिबर्हणौ ।\nपरिघं पटहं४७ भीमं दहातिदहनौ तथा ।।६९। ।\nअंशोप्यनुचरान् पञ्च ददौ स्कन्दाय धीमते ।\nउत्क्रोशं सत्वरञ्चैव वज्रदण्डधरावुभौ ।।8.164.७० ।।\nसुताय देवदेवस्य ददौ प्रीतः शतक्रतुः ।\nचक्रं विक्रमकञ्चैव संक्रमञ्चातिदुर्जयम् । ।७१ । ।\nददौ ज्वलनपुत्राय विष्णुः प्रीतो महायशाः ।\nवर्द्धनं नन्दनञ्चैव सर्वविद्यान्तगावुभौ४८ । ।७२। ।\nस्कन्दाय ददतुः४९ प्रीतावश्विनौ५० च महाबलौ ।\nकुन्दरं कुमुदं चोग्रं कुमुदञ्च महाबलम् । ।७३ ।।\nडम्बराडम्बरौ५१ चौभौ ददौ धाताग्निसूनवे ।\nवक्रानुवक्रौ बलिनौ मेषास्यौ५२ दुर्जयौ रणे । ।७४। ।\nददौ त्वष्टा महामायौ स्कन्दायानुचरावुभौ ।\nसुव्रतं सत्यसन्धञ्च ददौ मित्रो महात्मने ।।७५।।\nसुप्रभञ्च महामायं शुभकर्माणमेव च ।\nप्रादाद्विधाता स्कन्दाय शत्रुपक्षनिषूदनौ ।।७६।।\nपालिन्तकं महावीर्यं कालकञ्च महाबलम् ।\nददौ पारिषदौ५३ पूषा स्कन्दायामिततेजसे । ।७७।।\n- - - -- - - - - - - - -\n४६ प्रमथञ्च - ग. । ४७ वटकं (हं) - क, पट्टहं - ख । ४८ विद्योत्तमाबुभौ - क. । ४९ प्रददुः - ख. । ५० अश्विनौ - क । ५१ डम्बरोदुम्बरौ - ख. । ५२ मेघास्यौ - क ख. । ५३ च पार्षदौ - क. ।\n- - - -- - - - - - - - -"
  },
  {
    "text": "856\nबलञ्चातिबलञ्चैव महाकायौ महाबलौ ।\nप्रददौ कार्त्तिकेयाय वायुः प्रीतो महात्मने ।।७८ ।।\nघसञ्च प्रघसञ्चैव तिमिवक्त्रौ महोदरौ५४ ।\nददौ ज्वलनपुत्राय वरुणः पाशधारिणौ ।।७९। ।\nसुवर्चसं महावीर्यं तथा चाप्यतिवर्चसम् ।\nहिमवान् प्रददौ तस्मै स्कन्दायातिबलावुभौ । ।8.164.८० । ।\nकाञ्चनञ्च महामायं तथा जीमूतमालिनम् ।\nददावनुचरौ मेरुरुभौ५५ ज्वलनसूनवे । ।८ १ । ।\nस्थिरञ्चातिस्थिरञ्चैव तथा परिषदावुभौ ।\nपुनर्ददौ महामेरुः स्कन्दायामिततेजसे । ।८२ ।।\nउच्छृङ्गं च विशृङ्गं५६ च शिलापाषाणयोधिनौ ।\nप्रादाद्विन्ध्यो महासत्वौ स्कन्दाय ज्वलितौजसे ।।८३ ।।\nसंग्रहं विग्रहं चैव समुद्रश्च गदाधरौ ।\nप्रददौ कार्त्तिकेयाय महापारिषदौ तदा । ।८४। ।\nउन्मादं५७ पुष्पदन्तं च शङकुकर्णञ्च दुर्जयम् ।\nमहावीर्यान्महासत्वान् प्रादात् पुत्राय पार्वती ।।८५।।\nजयं महाजयं चैव ददुर्नागा महात्मने ।\nददौ च५८ परमप्रीतः स्कन्दाय वृषवाहनः ।।८६। ।\nबहून्पारिषदाञ्छूरान् समरे दुर्जयान्परैः ।\nगजकर्णं निकुम्भञ्च पद्मं कुमुदमेव च । ।८७। ।\nसनन्दं द्वादशभुजं तथा कृष्णोपकृष्णकौ५९ ।\nकृतग्रीवं कपिस्कन्धं काञ्चनाक्षं जलन्धमम् । ।८८ ।।\nअक्षिसन्तर्दनं कुण्ठं६० पार्श्वग्रीवं महोदरम् ।\nएकाक्षं द्वादशभुजमेकपादं६१ महाजटम् ।।८९।।\n- - - -- - - - - - - - -\n५४ समुद्रश्च गदाधरौ - ख. । ५५ उभौ - क. ख । ५६ उच्छृतं पातिशृङ्गं (?) - क. । ५७ उन्नादं (?) । ५८ स - ख । ५९ कृष्णापकृष्णकौ - क. । ६० क्रुष्ठ - ख. । ६१ द्वादशभजं वक्त्रपादं - ख ।\n- - - -- - - - - - - - -"
  },
  {
    "text": "857\nसहस्रबाहुं विकचं व्याघ्रास्यं क्षितिकम्पनम् ।\nपृष्ठवक्त्रं सुनामानं पार्श्वाननमहाननौ ।। 8.164.९० । ।\nपरिस्रुतं कोकनदं प्रियमाल्यानुलेपनम् ।\nअजोदरं६२ गजस्कन्धं स्कन्धाक्षं शतलोचनम् । ।९१ । ।\nज्वालाजिह्वं करालं च६३ शितकेशं ततोदरम्६४ ।\nअष्टजिह्वं चतुर्दंष्ट्रं मेघनादं पृथूदरम् ।।९२ ।।\nविद्युदक्षं धनुर्वक्त्रं६५ जरठं६६ मारुताशनम ।\nउदराक्षं झषाक्षं६७ च वज्रनाभं च सुप्रभम्६८ ।।९३।।\nसमुद्रवेगं गोकर्णं शैलकम्पनमेव च ।\nपत्रमेषं प्रबाहुं६९ च तथा नन्दोपनन्दकौ । ।९४। ।\nधूम्रं श्वेतं कलिङ्गं च सिद्धार्थं वरदं तथा ।\nप्रियकं७० गर्दभास्यं च गोनर्दं७१ भूततापनम् ।।९५ ।।\nआनन्दं च प्रमोदं च स्वस्तिकं ध्रुवकं तथा ।\nक्षेपवापं७२ सुजातं च सिद्धयात्रं महावरम् ।।९ ६ । ।\nगोव्रजं कनकापीडं महापार्श्वं महोदरम् ।\nगायनं हसनं चैव बाणखङ्गधरं७३ प्रभुम् । । ९७। ।\nवैतालिं चातितालिं च तथा शठिकवातिकौ ।\nमांसजं पङ्कदिग्धं च समुद्रोन्माथमव्ययम् ।।९८।।\nरणोत्कटं प्रभासं च श्वेतमूर्धानमच्युतम् ।\nकालकण्ठशरीरञ्च७४ कुष्माण्डं शत्रुतापनम् ।। ९९ ।।\nगोमायुवक्त्रं श्येनास्यं भूतलोन्माथनं तथा ।\nयज्ञवाहं प्रवाहं च काकास्यं काकलोचनम् ।।8.164.१ ०० । ।\nमञ्जुलं वक्रनासं च महानासं गजोदरम् ।\nतुहनं च तुहानं७५  च चित्रदेवमजं७६ खरम् । । १०१ । ।\n- - - -- - - - - - - - -\n६२ अञ्जोदरं - क. । ६३ करालास्यं - ख । ६४ नतोदरम् - ख । ६५ धनुष्कण्ठ (?) - क । ६६ जठरं - क. ख. । ६७ मयाक्षं - ख । ६८ वसुप्रभम् - ख. । ६९ प्रवाह - क. । ७० प्रियाक्षं (?) । ७१ गोनर्दं - ख. । ७२ क्षेमवापं - ख । ७३ पाण्योः खड्गधरं - ख. । ७४ बालकण्ठशरीरञ्च - ख. । ७५ तुदानं - ख. । ७६ चित्रदेहमजं (?) ।\n- - - -- - - - - - - - -"
  },
  {
    "text": "858\nमधुरं सुप्रसादं च किरीटं भकुटोत्कटम्७७ ।\nवसनं मधुवर्णञ्च७८ कलशं कलशोदरम् ।। १०२ ।।\nरेवन्तं७९ मन्मथकरं सूचीवक्त्रं गजाननम् ।\nश्वेतवक्त्रं सुवक्त्रं च चारुवक्त्रं च पाण्डरम् । । १०३ ।।\nकण्ठबाहुं सुबाहुं च बकं कोकिलकं तथा ।\nअचलं कनकाक्षं च बलानामग्रनायकम् ।। १ ०४। ।\nसञ्चारं च कोकमुखं गृध्रास्यं जम्बुकं तथा ।\nलोमशञ्च जरास्यं च उष्ट्रग्रीवं कमण्डलुम्८० । ।१ ०५।।\nदण्डकं दीर्घवक्त्रं च हंसवक्त्रं महाबलम् ।\nटुण्डुकं८१ शतपादं च शताक्षं चापपृष्ठक्रम् । । १० ६।।\nशिक्षकं चापवक्त्रं च शाखवक्त्रं८२ च कुण्डकम् ।\nमहायोगान्महासत्वान् सततं ब्रह्मचारिणः ।। १ ०७।।\nअप्रधृष्यान्महावीर्यान् समरे रिपुसूदनान् ।\nनानाशस्त्रप्रहरणान् नानारूपान् महौजसः । । १०८ । ।\nनानावक्त्रैः परिवृतान् गणैश्च गणनायकान् ।\nगजेन्द्रचर्मवसनान् व्याघ्रकृष्णाजिनाम्बरान् । । १० ९।।\nरक्तकेशान् हरिश्मश्रून् मुण्डान् दिग्वाससोपरान् ।\nजटिनः पिङ्गनेत्राँश्च भुजङ्गकृतमेखलान् ।। 8.164.११० । ।\nपन्नगाङ्गदिनः शूराञ्छ्वसद्भोगीन्द्रकुण्लान् ।\nपावनैः परिदिग्धाङ्गान्८३ भस्मभिश्चन्द्रपाण्डरैः ।। ११ १।।\nनृत्यतो वल्गमानाँश्च हासोत्फुल्लविलोचनान् ।\nगणैः परिवृतानन्यैर्बहुभिर्गणनायकान् ।। ११२ । ।\nकूर्मकुक्कुटवक्त्रैश्च शशगोधावृकाननैः ।\nखरोष्ट्राश्वमुखैर्भीमैर्वराहमहिषाननैः । । ११३ । ।\n- - - -- - - - - - - - -\n७७ किरीटम (मु) कुटोत्कटम् - ख. । ७८ मधुपर्णञ्च - ख । ७५ एवन्तं - ख. । ८० कमण्डलं (?) । ८१ कन्डुकं - ख. । ८२ शाखावक्त्रं - क. । ८३ परिदुग्धाङ्गान् - ख. ।\n- - - -- - - - - - - - -"
  },
  {
    "text": "859\nमनुष्यमेढवक्त्रैश्च८४ श्वशृगालमृगाननैः ।\nभीमैर्मकरवक्त्रैश्च शिशुमाररुषाननैः ।\nमार्जारवृकवक्त्रैश्च८५ दीर्घवक्त्रैरवक्त्रकैः । ।१ १४।।\nलकुलोलूकचक्राह्वशतपत्रनिभाननैः ।\nआखुबभ्रु विडालानां तुल्यास्यै रिपुदुर्जयैः ।। ११ ५। ।\nछागमेषमुखैश्चान्यैः शुककारण्डवाननैः ।\nऋक्षशार्दूलवक्त्रैश्च द्विपिसिंहाननैस्तथा८६ ।। ११ ६।।\nभीमैर्द्विरदवक्त्रैश्च८७ तरक्षुवदनैस्तथा८८ ।\nगरुडक्रोष्टुकास्यैश्च काककोकिलवक्त्रकैः ।। १ १७। ।\nगोवानरमुखैश्चान्यैः८९ श्येनगृध्रमुखैस्तथा ।\nमहाजठरपादाङ्गैस्तारकाक्षैर्महाबलैः । ।१ १८ ।।\nपारावतमुखैश्चान्यैः कृकवाकुमुखैस्तथा ।\nलावतित्तिरिवक्त्रैश्च कृकलासमुखैरपि ।। ११ ९।।\nपीतकौशेयवासोभिश्चीरवल्कलधारिभिः ।\nफणीन्द्रानद्धगात्रैश्च चित्रगोनसकङ्कणैः९० । ।8.164.१ २० । ।\nस्थूलोदरैः कृशाङ्गैश्च स्थूलाङ्गैश्च कृशोदरैः ।\nह्रस्वग्रीवैर्महाकर्णैर्नानाव्यालविभूषणैः ।। १२१ । ।\nगजेन्द्रचर्मवासोभिः शूरैः समरदुर्जयैः ।\nस्कन्धवक्त्रैरवक्त्रैश्च पृष्ठास्यैः सर्वतोमुखैः । ।१ २२। ।\nनानाकृतिभुजैर्वीरैर्नानाभुजगभीषणैः९१ ।\nनानावेषै९२ महायोर्गर्नानास्थाननिवासिभिः । । १२३ । ।\nनानावस्त्रधरैश्चान्यै९३ र्नानामाल्यानुलेपनैः ।\nनानाचर्माम्बरैरन्यैर्नानाभरणधारिभिः ।।१ २४।।\nउष्णीषिभिर्मुकुटिभिः कम्बुग्रीवैः सुसंस्थितैः ।\nकिरीटिभिः पञ्चशिखैर्जटामुकुटधारिभिः ।।१ २५।।\n- - - -- - - - - - - - -\n८८ मेषवक्त्रैश्च - ख, मृष - क. । ८५ शुकवक्त्रैश्च - क. । ८६ तरक्षुवदनैस्तथा - क । ८७ द्वीपिसिंहाननैश्चैव - क. । ८८ भीमैर्दिरदवक्त्रकै. - क. । ८९ गोधानरमुखैश्चान्यैः (?) । ९० गोनासकङ्कणैः (?) । ९१ भूषणैः (?) । ९२ नानावेगै - ख? । ९३ नानावक्त्रधरैश्चान्यै - क. ।\n- - - -- - - - - - - - -"
  },
  {
    "text": "860\nत्रिशिखैर्द्विशिखैश्चापि९४ तथा सप्तशिखैरपि ।\nशिखण्डिभिर्दीर्घजटैर्मुण्डैः कपिलमूर्धजैः ।। १ २६।।\nचित्राक्षकैश्चित्रमुखैश्चित्रस्रगनुलेपनैः ।\nचित्राम्बरधरैः वीरैः सततं प्रियविग्रहैः९५ । । १२७। ।\nकृष्णनिर्मांसवक्त्रैश्च९६ दीर्घपृष्ठैः कृशोदरैः ।\nस्थूलपृष्ठैर्महाग्रीवैर्लम्बोदरमहोदरैः९७ ।।१ २८।।\nमहाभुजैर्महावक्त्रैर्ह्रस्वग्रीवैः कृशाननैः ।\nकुब्जैभ्र दीर्घजंघैश्च हस्तिकर्णशिरोधरैः । ।१ २९। ।\nदीर्घोष्ठर्दीर्घजिह्वैश्च९८ दीर्घाक्षैर्दीर्घनासिकैः ।\nमहादंष्ट्रैः सुदंष्ट्रैश्च चित्रदंष्ट्रैर्महाबलैः । । 8.164.१३० । ।\nसुविभक्तशरोरैश्च दीप्तिमद्भिः स्वलंकृतैः ।\nपिङ्गलाक्षैर्महाकर्णैः शंकुकर्णैरकर्णकैः ।। १३१ ।।\nदीर्घदंष्टैः पृथूरस्कैः स्थूलोष्ठै९९र्हरिमूर्धजैः ।\nनानापादोष्ठदंष्ट्रैश्च नानाहस्तशिरोधरैः । । १३ २।।\nनानाचर्मभिराच्छन्नैर्नानावासोभिरावृतैः ।\nहृष्टैः परिपतद्भिश्च नृत्यद्भिश्च महारवैः । ।१ ३३ ।।\nलम्बकर्णैर्महोरस्कैर्नीलकण्ठै१०० स्त्रिलोचनैः ।\nशुकोदरनिभैः कैश्चित् कैश्चिदञ्जनसन्निभैः । ।१ ३४।।\nश्वेताङ्गैर्लोहितग्रीवैः पिङ्गाक्षैर्भीमदर्शनैः ।\nकल्माषपाणिपादैश्च जातीहिङ्गुलकप्रभैः१०१ । । १३ ५। ।\nचामीकरापीडनिभैः१०२ श्वेतैर्लोहितराजिभिः१०३ ।\nराजावर्त्तसवर्णैश्च१०४ मयूरसदृशप्रभैः ।।१ ३ ६। ।\nपाशोद्यतकरैः१०५ कैश्चिद् व्यात्तवक्त्रै१०६ र्महारवैः ।\nपिङ्गाक्षैर्नीलकण्ठैश्च महापरिघबाहुभिः ।। १३७।।\n- - - -- - - - - - - - -\n९४ श्चैव - क. ख । ९५ विग्रहप्रियैः (?) । ९६ निर्माल्यवस्त्रैश्च (?) । ९७ प्रलम्बोदरमेहनैः  (?) । ९८ दीर्घजंघैश्च - ख. । ९९ स्थूलाक्षै - ख. । १००. नीलकर्णै. - क., नीलकण्ठैः - ख. । १०१ जातिहिङ्गु- लकप्रभैः - ख. । १०२.  पीतनिभैः - ख. । १०३ श्वेतलोहितराजिभिः (?) । १०४ लाजावर्तसवर्णैश्च (?) । १०५ पादोद्यतकरैः - ख. । १०६ व्याघ्रवक्त्रै - क ।\n- - - -- - - - - - - - -"
  },
  {
    "text": "861\nशतघ्नीशक्तिहस्तैश्च गदामुशलपाणिभिः ।\nशूलासिपाणिभिः कैश्चिन्महाकायैर्महाबलैः १३८ । ।\nभुशुण्डीप्रासहस्तैश्च वीरैः परशुपाणिभिः ।\nपाशमुद्गरहस्तैश्च चक्रतोमरपाणिमिः । । १३९ ।\nचित्रायुधधरैर्वीरैरावृण्वद्भिर्दिशो दिशम् ।\nघण्टाजालविनद्धाङगैः किंकिणीजालधारिभिः । । 8.164.१४० । ।\nवृता गणैर्गणाध्यक्षा महासत्वैर्महाबलैः ।\nउपतस्थुर्महात्मानं कार्त्तिकेयं यशस्विनम् । । १४१ ।।\nमातॄश्च प्रददौ तस्मै कौशिकीदेहसंभवाः ।\nमहाबला१०७ महासत्वाः समरेष्वपराजिताः ।। १४२ ।।\nप्रभावतीं विशालाक्षीं पलितां१०८ वृषनासिकाम् ।\nश्रीमतीं बहुलां सिंहीं विजयां बहुपुत्रिकाम् । ।१४३ । ।\nगोपालीं सुप्रभां षष्ठीं बृहदम्बालिकां१०९ कृशाम् ।\nजयावतीं मालतिकां ध्रुवरत्नां११० प्रभाकरीम् ।। १४४।।\nसुप्रभां वसुदां१११ चैव विशोकां नन्दिनीं तथा ।\nवज्रचूडां महचूडां वज्रनेमिं११२ महाप्रभाम् । । १४५। ।\nअञ्जनीञ्च भरत्सेनां कमलाक्षीं शशिप्रभाम् ।\nशत्रुञ्जयां महानासां क्रोधनां शलभीं खषीम् । । १४६।।\nमाधवीं शुकवक्त्राञ्च कीर्तिनेमिमनिन्दिताम्११३ ।\nगीतप्रियां महामायां वायसीममृतां सतीम् । । १४७। ।\nसरस्वतीं भोगवतीं सुभ्रूञ्च कनकावतीम् ।\nसुतां लक्ष्मीं वीर्यवतीं विद्युज्जिह्वां महाबलाम् । । १४८।।\nपद्मावतीं सुनक्षत्रां कन्दरां बहुयोजनाम्११४ ।\nसन्तानिकां शिवां चैव कमलां मलदामपि । । १४९।\n- - - -- - - - - - - - -\n१०७ महबलम् - क. । १०८ पालितां - क ख । १०९ बृहदत्पालिशा - क । ११० ध्रुवनन्दां - ख. । १११ वसुधां - ख. । ११२ वक्रनेमिं? - ख- । ११३. मनन्दताम् - ख । ११४ बहुभोजनाम् (?) ।\n- - - -- - - - - - - - -"
  },
  {
    "text": "862\nसुदामां बहुदामां च सुप्रभां च यशस्विनीम् ।\nनृत्तप्रियां वरारोहां सितोलूखलमेखलाम्११५ ।। 8.164.१५० ।।\nशतघण्टां शतानन्दां शतनेत्रां यशस्विनीम् ।\nवपुष्मतीं च शीलाञ्च भद्रकालीञ्च भैरवाम् । ।१ ५१ ।।\nसंहारिकां निष्कुटिकां भूतां११६ चत्वरवासिनीम् ।\nसुमङ्गलां स्वस्तिमतीं वृद्धिकामां जनप्रियाम् । । १५२। ।\nधनदां सुप्रदां११७ चैव भवदां सुखदामपि ।\nऐलीं११८ भेलीं समेलीं११९ च वेतालीं जननीं निशाम् ।।१५३ ।।\nकण्डूं पिङ्गलिकां चैव देवमित्रां यशस्विनीम् ।\nलम्बुषीं१२० सनकां चैव चित्रसेनामथाचलाम् । । १ ५४। ।\nकुकूनिकां१२१ शंखिनिकां१२२ तथा झर्झरिकामपि१२३ ।\nकुण्डालिकां कोलविलां१२४ कण्डराञ्च शतोदरीम् । ।१ ५५। ।\nउत्क्वाथनीं जुरेलाञ्च१२५ महावेलां च१२६ कङ्कणाम् ।\nमनोजवां कण्टकिनीं विघसां पूतनां तथा ।। १ ५६। ।\nवैशयां१२७ चर्चिकां१२८ वामां क्रोधनां मुखमण्डिकाम् ।\nमण्डोदरीं च टुण्डाञ्च कोटरां मेघवासिनीम् । । १ ५७।।\nसुभगां लम्बिनीं लम्बां वामधूलीं१२९ विकत्थनाम् ।\nऊर्ध्ववेणीधरां चैव ललाटनयनां तथा । ।१ ५८ । ।\nपृथुबर्हां महाकायां मधुकुम्भां तडित्प्रभाम् ।\nमन्थानिकामुन्मनिकां जरायुं जर्जराननाम् । । १ ५९।।\nख्यातां दहदहां चैव तथा धमधमामपि ।\nखटंखटां१३० महावीर्यां वृषणां मणितुण्डिकाम् ।। 8.164.१६० ।।\nबद्धवेणीं१३१ धराधारां पिङ्गाक्षीं लम्बकर्णिकाम् ।\nआमोदां च प्रमोदां च तथा लम्बपयोधराम् । । १६१ ।।\n- - - -- - - - - - - - -\n११५ श्वेतोलूखलमेखलाम् - ख । ११६ भ्रा? - ख । ११७ सु १धां - स । ११८ वेलीं - ख. । ११९ समेलिं - क? । १२० लम्बुसीं - क. ख. । १२१ कुक्कूणिकां - ख. । १२२ शंखनिकां - ख. । १२३ जम्भनिकामपि - ख! १२४ कोलविकां - ख. । १२५ जरेल्लाञ्च - क । १२६ महावेशां च - ख. । १२७ वैशायां - क, १२८ च द्रुहां - ख. । १२९ शतधूलिं (?) - क । १३० खट्वखटां - ख. । १३१ बहु (ऊर्ध्व?) वेणीं - ख ।\n- - - -- - - - - - - - -"
  },
  {
    "text": "863\nशशोलूकमुखीं कृष्णां खरजंघां महारवाम् ।\nशिशुमारमुखीं श्वेतां लोहिताक्षीं विभीषणाम् । ।१६२।।\nजटालिकां कामचरीं१३२ दीर्घजिह्वां च लोलुपाम् ।\nकनेलिकां१३३ वासनिकां मुकुटाञ्च महाबलाम् । । १६३ ।।\nलोहिताक्षीं१३४ महाकायां हरिपिण्डीञ्च दुर्जयाम् ।\nपशुदां वित्तदां वीरामङ्गदाञ्च महबलाम् । । १६४। ।\nपयोदां गोप्रदां शंखां सुनिषण्णां तरस्विनीम् ।\nप्रतिष्ठां सुप्रतिष्ठां च रोचमानां सुरोचनाम् । ।१ ६५।।\nगोकर्णीमश्वकर्णीञ्च सशिरां१३५ खरिकां तथा ।\nकचक्रचां मेघरवां मेघमालां विरोचनाम् । । १६६ । ।\nएता१३६श्चान्याश्च१३७ बहुला मातरो१३८ मारुतस्यदाः ।\nएकाक्षरां१३९ सुगन्धां१४० च कृष्णकर्णीं च दारुणाम् ।।१ ६७।।\nक्षुरकर्णीं चतुष्कर्णीं कर्णप्रावरणां तथा ।\nचतुष्पथनिकेतां च गोकर्णीं महिषाननाम् ।।१ ६८ । ।\nखरकर्णीं महाकर्णीं भेरीस्वनमहास्वने ।\nशंखकुंभश्रवां१४१ चैव संग्रामेष्वपराजिताम् । ।१ ६९।।\nगणां१४२ च सुगणां चैव तथा वातीं१४३ च कामगाम् ।\nचतुष्पथरवां१४४ चैव भूतिनीं वन्यगोचराम्१४५ । ।8.164.१७० । ।\nकार्त्तिकेयानुयायिन्यो नानारूपाः सहस्रशः ।\nदीर्घदन्त्योतिनख्यश्च१४६ दीर्घवक्त्रातिभीषणाः१४७ ।।१७१ ।।\nचतुरा१४८ मधुराश्चैव यौवनस्थाः स्वलंकृताः ।\nमाहात्म्येन च संयुक्ताः कामरूपा महाबलाः ।।१७२। ।\nनिर्मांसगात्र्यः श्वेताश्च जाम्बूनदसमप्रभाः ।\nकृष्णा जीमूतवर्णाश्च धूम्रकेश्यो महाभयाः । ।१७३ ।।\n- - - -- - - - - - - - -\n१३२ कामचरां - क. । १३३ क्रमेलिकां (?) । १३४ रोहीताक्षीं (?) । १३५ ससिरां - ख. । १३६ एतां - क. । १३७. श्चान्याश्च - क. । १३८ मारुतो - ख.  १३९ एकाक्षदां - ख. । १४० युगन्धां - ख. । १४१ कुम्भस्रवां - क ख. । १४२.. गणां - क. । १४३ वापीं - ख. । १४४ चतुष्पथरतां - ख. । १४५ वा(धा)न्यगोचराम् - क. । १४६ तिनख्यश्च - क. । १६७ श्च दारुणाः -ख. । १४८ चर श्च - ख ।\n- - - -- - - - - - - - -"
  },
  {
    "text": "864\nअसुराणां महादंष्ट्रा दीर्घदंष्ट्राः सिताम्बराः ।\nऊर्ध्वकर्णोधराश्चैव पिङ्गाक्ष्यो लम्बमेखलाः १४९ ।।१७४।।\nलम्बोदर्यो विलम्बोष्ठ्यो लम्वकर्णपयोधराः ।\nताम्राक्ष्यस्ताम्रवक्त्राश्च हर्यक्ष्यो१५० हरिमूर्धजाः । ।१७५।।\nवृक्षचत्वरवासिन्यश्चतुष्पथनिकेतनाः ।\nगुहाश्मशानवासिन्यः शैलप्रस्रवणालयाः ।।१७६ ।।\nनानाभरणधारिण्यो नानास्रगनुलेपनाः ।\nनानावस्त्राणि बिभ्रत्यो नानायुधधरास्तथा१५१ ।। १७७। ।\nएताश्चान्याश्च संहृष्टा१५२ ददौ स्कन्दाय कौशिकी ।\nवैजयन्तीं ददौ तस्मै मालामञ्चितकेसराम् । । १७८। ।\nविष्णुर्विविधगन्धाढ्यामुत्फुल्लां चारुदर्शनाम्१५३ ।\nवाससी विरजस्के च तरुणार्कसमप्रभे । । १७९। ।\nसंप्रीता प्रीतमनसे१५४ ददौ स्कन्दाय पार्वती ।\nकमण्डलुं सुधावारिसंपूर्णममृतोद्भवम् ।।8.164.१ ८० । ।\nददौ प्रीता कुमाराय गङ्गा गम्भीरचेतसे ।\nगरुत्मान् दयितं पुत्रं चित्रबर्हं शिखण्डिनम् । ।१८१ । ।\nददौ स्कन्दाय संप्रीतो बलिनं कामरूपिणम् ।\nताम्रचूडमदाद्वीरमरुणश्चरणायुधम् । । १८२ । ।\nभववीर्यजवोपेतं स्कन्दाय प्रियदर्शनम् ।\nमहाभारसहं छागं कामगं कामरूपिणम् ।\nप्रददौ वरुणस्तस्मै स्कन्दाय बलवत्तरम् ।।१८ ३ । ।\nब्रह्मण्याय ददौ ब्रह्मा मेध्यं कृष्णाजिनाम्बरम् ।\nप्रमदाहावविभ्रान्तं१५५ लोचनोदरसन्निभम् । । १८४। ।\nतेजसां निधये तस्मै ददौ दण्डं बृहस्पतिः ।\nस्कन्दाय परमप्रीतश्चारुचामीकरस्रजम् । । १ ८५।।\n- - - -- - - - - - - - -\n१४९ लम्बुमेखलाः - ख. । १५० हर्यक्षा - क.  १५१. स्तदा - क. । १५२ बिभ्रत्यो - क । १५३ ...लोचनाम् - क. । १५४ प्रीतमनसा - क. । १५५ विभ्रान्तं - क. ।\n- - - -- - - - - - - - -"
  },
  {
    "text": "865\nसेनापतिं तमभिषिच्य हुताशपुत्रं\nसम्यक् प्रहृष्टमनसो विबुधाः समेताः ।\nदैत्येश्वरस्य निधनाय महाप्रभावा\nयात्रां सुरारिजयिनी१५६ सहिताः प्रचक्रुः१५७ । । १८ ६। ।\nइति स्कन्दपुराणे सेनापत्याभिषेके चतुःषष्ट्युत्तरशततमोध्यायः"
  },
  {
    "text": "सनत्कुमार उवाच\nस्कन्दं पुरोधाय सुराः समस्ताः सन्नाहयामासुरनीकमाशु ।\nआहत्य भेरीः शतशो महद्भिर्दण्डैर्दृढं हाटकरत्नचित्रैः । । १ । ।\nदिग्वारणान् भूधरकूटकल्पान् मन्दाकिनीवारिभिराप्लुताङ्गान् ।\nआनाय्य गन्धैर्विविधैश्च माल्यैरभ्यर्च्चयाञ्चक्रुरनीकमुख्याः ।।२। ।\nचित्राणि वर्माणि ततो बबन्धुर्बद्घ्वा१ प्रयत्नातिशयेन कक्षे२ ।\nतेषां सुयत्नाद्३ गजवाजिमुख्यान हैमानि यन्त्राणि तयायुधानाम् । । ३ । ।\nचित्राः समुच्छिश्रियिरे४ पताका ध्वजाश्च चामीकरचारुदण्डाः ।\nक्षुरप्रमाला विविधा बबन्धुः पक्षेषु५ घण्टाश्च समाससर्ज्जुः६ । ।४। ।\nरथञ्च कार्तस्वरचारुचक्रं७ सांग्रामिकं रत्नमरीचिचित्रम् ।\nसंयोजयामासुरुदारवेषैः प्रहृष्टचित्तैः खगमैस्तुरङ्गै द्वे । ।५। ।\nपर्यच्छमम्भोरुहगर्भगौरं बबन्ध शक्रः कवचं महार्हम् ।\nवक्षस्यभेद्ये हरिचन्दनाक्ते वज्रप्रभाप्रज्वलितप्रकाशम् । । ६ । ।\nबबन्धुरुच्चैर्विनियम्य पिङ्गा जटा भुजङ्गैर्बृहतीः श्वसद्भिः ।\nचित्राणि हृष्टाः कवचानि रुद्रा वक्षस्सु दैत्यद्विपविक्षतेषु । ।७। ।\nचित्रं दधानः९ कवचं महाद्युतिर्निबद्धनिस्त्रिंशतलाङ्गुलित्रवान्१० ।\nबिभ्रद्धनुः सज्जमपीद्धपौरुषो जहौ शशाङ्कः सहजां न सौम्यताम् । ।८। ।\n- - - -- - - - - - - - -\n१५६ दमनीं - क. टि. । १५७ प्रजग्मुः - क. ख. ।\n१ बुध्वा - क ख. । २ कक्ष्ये - क. ख.  ३ सयत्ना (?) । ४ समुच्चिच्छ्रियिरे - क । ५ वक्रेषु - क. । ६ समाससर्जुः - क ख. । ७ कार्तस्वनचारुचक्रं - क. ख. । ८ प्रयच्छ - क. ख. । ९ बधान - ख । १० लताङ्गुलित्रवान् - ख. ।\n- - - -- - - - - - - - -"
  },
  {
    "text": "866\nयत्नाद् बन्द्बधुः कवचानि सूर्याः किञ्चित्प्रदीप्तानि तदा स्वदीप्त्या११ ।\nलौहान्यभेद्यानि१२ शरैः परास्तैश्चारूणि चामीकरचित्रितानि ।।९। ।\nनिबद्धभास्वत्कवचः सुधन्वा१३ सुपीननिस्त्रिंशनिबद्धपार्श्वः ।\nगृहीतदण्डो विनिबद्धमौलिर्भयानकोभूत् सुतरां यमोपि । । 8.165.१० ।।\nरुचा परीतः परयातिमात्रं स्फुरन्मुहुः प्रोन्नतपूर्वकायः ।\nपराभवं विद्विषतां समाजे प्रचेतसः ख्यापयतीव पाशः । । ११ ।।\nदृष्टिं धनेशोपि हुताशपिङ्गां दधद् गदायां परिघोरुबाहुः ।\nईशप्रसादेन निजेन१४ वेति सुरद्विषामाहनने विनाशम् ।।१ २। ।\nसैन्येथ देवद्विषतां निपेतुरुल्काः स्फुरद्वह्निकणा बृहत्यः ।\nविना घनैर्व्योम ररास भीमं सवृक्षशैला विचचाल चोर्वी । । १३ । ।\nरजो नभस्तः परितः पपात वातेरितं रासभपृष्ठधूस्रम्१५ ।\nध्वजा निपेतुर्दृढहेमदण्ढा रक्ताम्बुवृष्टिं ससृजुः पयोदाः ।।१४। ।\nमुहुर्मुहुर्दैन्यपरितचिताः कदुष्णमस्रं१६ मुमुचुस्तुरङ्गाः ।\nकपोलभित्तीः१७ प्रजहौ गजानां मदश्च पारावतकण्ठनीलः । । १५ । ।\nस्थानेषु दीप्तेषु विनेदुरुच्चैर्दीप्तस्वराः पक्षिमृगाश्वसंघाः१८ ।\nप्रसादमालाः१९ परितो विमृद्रन् ववौ२० विवृद्धः२१ परुषो नभस्वान् ।। १ ६।।\nसेना प्रहृष्टा महती सुराणामभ्याययौ दैत्यपतिं रराणा२२ ।\nदैत्योपि देवागमनं विदित्वा सन्नाहयामास२३ तदा स्वसैन्यम् । ।१७। ।\nसैन्यानि तानि२४ त्रिदशासुराणामन्योन्यमासेदुरुदायुधानि ।\nक्षुब्धान्यतीव प्रलये महाब्धेः२५ पूर्वापराणीव तदा जलानि ।। १८। ।\nनिशाम्य दैत्या रणतूर्यनिस्वनं प्ररूढगर्वा बलिनो जयोत्सुकाः ।\nअतिप्रहर्षादसमाप्तमङ्गला गृहीतशस्त्राः समराय निर्ययुः ।। १ ९।।\nरथाश्वपादातसमुद्धतं२६ रजो रणाजिरे वानरकण्ठधूसरम् ।\nस्वनश्च तेषामतिदारुणो महान् नभस्तदा व्याप दिशश्च सर्वतः । ।8.165.२० । ।\n- - - -- - - - - - - - -\n११ स्वदीप्ती - क. । १२ लोहान्यभेद्यानि - क. ख । १३ सुधर्मा - क. । १४ जिनेन - क. । १५. धोस्र - क, ..धौस्रं - ख. । १६ सास्रं - क. । १७ कपोलभित्ती - क., भित्तौ - ख. । १८ पक्षिमृगाश्च सघाः - क. ख. । १९ माला - क ख- । २० बभौ - क. ख. । २१ विबद्धः - ख । २२ रणाय - ख., सुराणा - क. । २३ समाह्वयामास - क. । २४ सैन्ये हि तानि - क. ख. । २५ महोदधेः - क. ख. । २५६ पादातिसमुद्धतं - क. ।\n- - - -- - - - - - - - -"
  },
  {
    "text": "867\nसमुद्यतैर्दानवदेवतायुधैर्ध्वजैः पताकातपवारणैस्तथा ।\nबभौ सविद्युच्छशिशक्रकार्मुकं२७ सहंसपंक्तीव तदा नभस्तलम् । ।२१ ।।\nशस्त्राणि गात्रेषु तनुत्रवत्सु निपात्यमानानि परस्परस्य ।\nदैत्यामरैराहनने प्रचक्रुः शब्दं स्फुरद्वह्नकिणैः समेतम् । ।२२ । ।\nदृष्ट्वासुरान् सत्वबलोपपन्नान् सुरास्सहायाननपेक्ष्य२८ केचित् ।\nसन्नेहिरे मत्तगजानिवेभा मदाम्बुभिः श्यामकपोलदेशाः ।।२३ ।।\nबलानि वेगादभिसृत्य दूरमग्रेसराणि२९ त्रिदशासुराणाम्३० ।\nस्वजीविताशामपहाय जघ्नुरन्योन्यमाविष्कृतपौरुषाणि ।।२४। ।\nनिकामवैराशयमानसानां जिघांसता तत्र परस्परेण ।\nस संप्रहारस्तुमुलस्तदासीत् सुरासुराणामनवो महाजौ३१ ।। २५। ।\nसेदुर्गजास्तोमरशक्तिभिन्नास्तुरङ्गमा बाणहता निपेतुः ।\nसफेनमास्यै रुधिरं वमन्तो दृढप्रहारान्मुमुहुश्च योधाः ।।२६।।\nछिन्नानि पेतुर्निशितैः क्षुरप्रैः सकुण्डलान्याननपङ्कजानि ।\nअन्योन्यमाविष्कृतदर्परोषैर्महाहवे दानवदेवमुख्यैः३२ । ।२७। ।\nता मातरस्ते च गणा विचेरुर्विपोथयन्तः समरेरिसंघान्३३ ।\nमुष्टिप्रहारैस्तलपार्ष्णिघातैर्विकर्षणावेष्टनपीडनैश्च ।\n- - - - - - - - - - - - - - - - - - - - - ।।२८।।\nमातङ्गमुख्यान् द्विरदैः प्रभिन्नैस्तुरङ्गमान् वाजिभिरुत्तमाँश्च ।\nरथान् रथैः३४ पत्तिगणान् पदातैर्गणा निजघ्नुर्युधि दानवानाम् ।।२९।।\nउत्पत्य वेगादिषुभिर्गणेन्द्रा३५ गजाधिरूढान् दितिजेन्द्रयोधान् ।\nमुष्टिप्रहारैः कुलिशोग्रपातैर्विभिन्नमस्तिष्कविनिर्गताक्षान् ।। 8.165.३० ।।\nपरश्वधैश्चिच्छिदुरात्तरोषाः३६ खड्गैश्चकर्तुर्बिभिदुश्च शूलैः ।\nमहाद्विपालाननितान्तपीनैः३७ प्रपोथयाञ्चक्रुररीन्३८ भुजैश्च ।।३ १ ।।\n- - - -- - - - - - - - -\n२७ सविद्युच्छविशक्रकार्मुकं (?) । २८ सहायानपेक्ष्य - क ।२९ .मग्रेश्वराणां - क. । ३० ददृशे सुराणाम् - ख.। ३१ .मनवं महाजौ - क, मभवत्तदाजौ - ख. । ३२ महाहवैर्द्दानवदैत्यमुख्यैः - क. । ३३ .सिंहान् - ख । ३४ रथाद्रथैः - क. । ३५ वेगान्निषुभिर्गजेन्द्रा - क, .. दिषु तद् गजेन्द्रा - ख, । ३६.. रात्तदोषाः - क. । ३७ निभात्तपीनैः - ख. । ३८ प्रपोढयाञ्चक्रुररीन् - ख ।\n- - - -- - - - - - - - -"
  },
  {
    "text": "868\nदेव्योपि तान्३९ दैत्यगणान् निजघ्नुर्महासमाजे समुपात्तशस्त्रान् ।\nउत्पत्य वाजिप्रवराधिरूढान् रथस्थितान् वारणधूर्गतांश्च ।।३२।।\nप्रचुक्षुभे तद्बलमासुरं तदा गणेन्द्रनिष्पिष्टबलाग्रनायकम् ।\nगुरुत्मतः पक्षसमीरणाहतं४० महाह्रदं यद्वदगाधमम्बुधेः४१ ।।३ ३ ।।\nअथाभिवीक्ष्य प्रसभं गणाधिपैर्निहन्यमानानि बलानि तारकः ।\nरुषा तदा ताम्रतरायतेक्षणः४२ समभ्यगान्मौलिबलाभिपालितः ।।३४।।\nविस्फार्य शक्राशनितुल्यनिस्वनं रत्नप्रभाप्रज्वलितं स कार्मुकम् ।\nसंछादयन् बाणतलैर्नभस्तलं मर्मातिगैः कङ्कमयूरपत्रिभिः ।। ३ ५।।\nतस्यागमं दैत्यपतेर्विदित्वा तदाननादानलसूनुरुच्चैः ।\nस्वपाणिसस्थामभिवीक्ष्य शक्तिं विचित्रचामीकरचारुघण्टाम् ।।३६। ।\nनभो विगाह्य४४ प्रदिशो दिशश्च स कार्त्तिकेयस्य तदा निनादः ।\nमनांसि देवद्विषतां प्रसह्य विमोहयामास महासमाजे ।।३७।।\nअथापतन्तं समभीक्ष्य४५ तारकं बलेन गुप्तं महता महाहवे ।\nमुमोच शक्तिं ज्वलितानलप्रभां विनाशनायामरविद्विषां गुहः ।।३८। ।\nसा तेन मुक्ता ज्वलनात्मजेन ज्वालाभिरावृत्य नभो दिशश्च ।\nअनेकधा व्योम्न्यभवत् सुघोरा४६ मायेव दैत्यान् परिमोहयन्ती ।। ३९। ।\nपपात वक्षःसु च सहतेषु४७ सुरद्विषां चित्रतनुत्रभृत्सु ।\nसमं समस्तैस्त्वनिवार्यवेगा४८ विदार्य चोरांसि विवेश तूर्णम् । ।8.165.४० । ।\nदेवद्विषस्तेभिहतास्समस्ताः४९ पर्यस्तपृथ्वायतरक्तनेत्राः ।\nसन्दष्टजिह्वाधरविह्वलाङ्गाः प्राणाञ्जहुः शोणितमुद्वमन्तः ।।४१ । ।\nतमांसि यद्वत् सविता भिनत्ति समं मयूखैरतिरस्कृतानि ।\nबिभेद तद्वद् द्विषतां बलानि रणाजिरे शक्तिभिरग्निसूनुः ।।४२। ।\nनिहत्य देवद्विषतः समस्तान् रणाजिरे प्रोन्नतदर्पवीर्यान् ।\nप्रभेव सूर्यं परितप्य लोकान् पुनस्तदा स्कन्दमियाय शक्तिः । ।४३ ।।\n- - - -- - - - - - - - -\n३९ दैव्योततं - क.  ४० पक्षिसमीरणाहत - क. । ४१ दगाधमम्बुधि - क । ४२ यतेक्षणो - क. ख. ४३ मुदानान दानलसूनुरुच्चैः (?) । ४४.. वगाह्य (?) । ४५ समवीक्ष्य  क. । ४६ सुघोरं - क. । ४७ वक्षःसुरसंघ(ह) तेषु - क., सुसंह (?) । ४८ स्तेष्वपि - ख, रनिवायंवेगा (?) । ४९  भिहिता- स्समस्ताः - क ।\n- - - -- - - - - - - - -"
  },
  {
    "text": "869\nदितितनयसमूहैः सार्धमाविप्रतापैः (?)\nसमरशिरसि हत्वा तारक दैत्यराजम् ।\nत्रिदशसमितिमुख्यैः स्तूयमानः प्रहृष्टैः\nप्रतिगमदमितौजाः५० शूलपाणेः समीपम् । ।४४।।\nइति स्कन्दपुराणे तारकवधे पञ्चषष्ट्युत्तरशततमोध्यायः५१"
  },
  {
    "text": "व्यास उवाच\nभगवन् सर्वधर्मज्ञ महायोगबलान्वित ।\nश्रुतमेतन्मया कृत्स्नं स्कन्दस्य चरितं महत् ।।१ । ।\nत्वत्तः परमयोगेश गुह्यं भगवतः परम् ।\nततः१ परं स देवेशस्त्रिपुरारिर्वृषध्वजः । । २ । ।\nसंप्रेष्य सहितं देवैर्महासेनापतिं गुहम् ।\nसंन्यस्य२ देवताः स्कन्दे किमन्यदकरोत् प्रभुः । ।३ । ।\nक्व जगाम च देवेशः किमुवाचाचलात्मजा३ ।\nकानि चैनमुमा४ प्राह शंसैतत् पृच्छतो मम । ।४। ।\nसूत उवाच\nव्यासेनैवं तदा पृष्ट आख्यातुमुपचक्रमे ।\nसर्वागमपरार्थज्ञो५ ब्रह्मसूनुर्महातपाः । ।५। ।\nसनत्कुमार उवाच\nसंन्यस्य षण्मुखे देवान् देवदेवो भवस्तदा ।\nजगाम सहितो देव्या मन्दरं हेमकन्दरम् ।। ६ ।।\nत तस्थावासने६ तत्र हैमे महति सुप्रभे ।\nनानारत्नसमाकीर्णे हेमशृङ्ग इवोच्छ्रिते ।।७।।\nतस्य पार्श्वे स्थिता देवी रराज हिमवत्सुता ।\nव्यभ्रे वियति पूर्णेन्दो रोहिणीव समीपगा । ।८।।\n- - - -- - - - - - - - -\n५० प्रतिययुर्.. - क. । ५१ २००  (२१६) - ख. पु ।\n१ अतः - क. । २ स न्यस्य - क. ख । ३. .लात्मजा - क. । ४ चैवमुमा - क. । ५ सर्वागमपरो- र्थज्ञो - क. । ६ सदा वै (स तदा ) वसते - क, सेमस्थानुसते (?) - ख. ।\n- - - -- - - - - - - - -"
  },
  {
    "text": "870\nसोवाच परमेशानं प्रणम्य गिरिजा तदा ।\nसहधर्मचरी यस्मात् प्रिया चाहमतीव ते । ।९। ।\nपूर्वप्रणयलब्धा च तेन पृच्छाम्यशङ्किता ।\nपावनानि पवित्राणि नामानि तव कामद । । 8.166.१० । ।\nसार्थानि श्रोतुमिच्छामि कथितानि त्वया विभो ।\nएवं पृष्टस्तदा गौर्या प्राह सर्वं सुराधिपः ।। ११ ।।\nसर्वयज्ञफलैस्तुल्यं नाम्नामर्थप्रबोधनम् ।\nमम देवि परं गुह्यं ब्रह्माद्या यद्विजानते । । १ २। ।\nतत् प्रवक्ष्यामि ते देवि येन देवत्वमाप्यते ।\nरुजः सर्वगतो८ यस्माद् द्रावयामि जगत्यहम् । ।१ ३ ।।\nरोदनं हन्मि यस्माच्च रुद्रस्तस्मादहं प्रिये ।\nसंहरामि जगत् कृत्स्नमन्तकाले यतो ह्यहम् । ।१४।।\nमृत्युहर्त्ता यतश्चापि हरस्तेन९ प्रकीर्त्तितः ।\nपुरं शरीरमाख्यातं सर्वेषां प्राणिनामिह । । १ ५।।\nसर्वप्राणिगतं यस्मात् तत्पुरं शयनं मम ।\nतस्मात् पुरुष इत्येव मम नाम महर्द्धिमत् । । १ ६। ।\nकदाचिन्नैव जातोहं न च मे जन्म यत्१० क्वचित् ।\nअजस्ततोहमीशानि सर्वदैव११ प्रकीर्त्तितः । ।१७। ।\nअभावं मयि गत्वा तु जगत् स्थावरजङ्गमम् ।\nपुनर्भवति मत्तश्च भवस्तेन निरूपितः१२ । ।१ ८ ।।\nमहतामपि देवानामहमेव महान् यतः ।\nन च मत्तो महानन्यो महादेवस्ततो ह्यहम् । । १९।।\nपालयामि पशून् यस्मात् सृजामि च यदृच्छया ।\nतेषाञ्च पतिरेवाहं तस्मात् पशुपतिः स्मृतः । । 8.166.२० । ।\nईश एवाहमन्येषां१३ न च मामीशते परे१४ ।\nनयामि चेशतां भक्तानीशानस्तेन कीर्त्तितः ।।२ १ । ।\n- - - -- - - - - - - - -\n७ पूर्वं प्रणयलब्धा - क ख । ८ सर्वगत - ख. । ९ श्चापि हरस्तेन - क. । १० यः - क. । ११ सर्वदेवैः - क ख । १२ विरूपितः - क. ख. । १३ ईशमेवाहमन्येषां - क ख. । १४ परः - क. ख. ।\n- - - -- - - - - - - - -"
  },
  {
    "text": "871\nदिशो हि मम१५ वासांसि सर्वदिक्षु वसाम्यहम् ।\nवासश्चाहं दिशां यस्माद् दिग्वासास्तेन संस्मृतः ।।२२।।\nभूतानां शङ्करो१६ यस्मात् तेनाहं शङ्करः स्मृतः ।\nलोकानां शिबकृद् यस्माच्छिवस्तस्मादहं स्मृतः ।।२३ । ।\nनीलं येन ममाङ्गस्य१७ संरक्तं लोहितत्विषम्१८ ।\nनीललोहित इत्येव तेनाहं परिकीर्तितः ।।२४।।\nशूली शूलेन संप्रोक्तो लकुलेन१९ च लाकुली२० ।\nरुद्रेति कीर्तिते देवि अग्निष्टोमफलं स्मृतम् । ।२ ५ । ।\nहरेत्यभिहिते चापि गोसवस्य फलं लभेत् ।\nभवेति कीर्तिते सद्यः सर्वपापैर्विमुच्यते ।।२६ ।।\nपुरुषेति परं सौख्यमजेति च सलोकताम् ।\nईशानेति महैश्वर्यं महादेवेति चाक्षयम् । ।२७ ।।\nदिग्वासेति परं मोक्षं शङ्करेति सुखं महत् ।\nशिवेति शिवमत्यर्थं शूलीति परमं बलम् । ।२८।।\nलाकुलीति२१ परांल्लोकान् कीर्तर्येल्लभते नरः ।\nसर्वयज्ञफलानीह कीर्त्तयन्नीललोहितम् ।।२९। ।\nलभते देवि मद्भक्तो मयि चावासमव्ययम् ।\nएवं तत् कथितं व्यास नाम्नामर्थप्रबोधनम् । ।8.166.३ ० ।।\nशूलिना२२ देवदेवेन२३ देव्याः प्रियहितेच्छया ।\nकिमन्यत् पृच्छसि ब्रह्मन् वद यावद् ब्रवीमि ते । ।३ १ । ।\nव्यास उवाच\nश्वेतजीवप्रदो रुद्र इति पूर्वं त्वया मुने ।\nप्रोक्तं परमधर्मज्ञ तन्मे ब्रूहि समासतः ।। ३ २।।\nप्रददौ कथमीशानस्तज्जीवं मुनये विभो२४।\nकिमर्थं क्व च योगेश कश्चासौ श्वेत उच्यते ।।३ ३ ।।\n- - - -- - - - - - - - -\n१५ मम हि - क. । १६ शमकृद् - क. ख. । १७. स्या - क. । १८ लोविताद् विषं - क. । १९ लगुडेन - ख., नकुलेन (?) । २. लागुडीति - ख., नाकुलीति (?) । २१ लागुडीती - ख., नाकुलीति (?) । । २२ शूलिनो - ख. । २३ देवदेवस्य - ख. । २४ विभुः - ख. ।\n- - - -- - - - - - - - -"
  },
  {
    "text": "872\nसनत्कुमार उवाच\nशृणु वत्स यथा दत्तं पुनर्जन्म पिनाकिना ।\nयमेन ह्रियमाणाय२५ श्वेताय विगतायुषे । ।३४। ।\nआसीद् दर्भध्वजो नाम बृहस्पतिसमो मुनिः ।\nसर्वविद्याविनीतात्मा यस्य पुत्रः कुशध्वजः ।। ३५। ।\nबभूव सुमहातेजा विश्वामित्र इवापरः ।\nप्रियस्तस्याभवत्पुत्रः श्वेतो नाम महाद्युतिः ।।३ ६। ।\nतस्य जन्मप्रभृत्येव२६ कुशघ्वजसुतस्य वै ।\nछायेवानपगा भक्तिर्बभूव वृषभध्वजे । । ३७। ।\nतिष्ठतो गच्छतश्चापि स्वपतस्तप्यतस्तथा२७ ।\nसर्वभावेन देवेशं ध्यायन् तस्थौ महामुनिः । । ३८ ।।\nअथ कालेन विप्रेन्द्र विपृथुर्नाम दानवः\nवव्रे दुहितरं गत्वा श्वेतस्य पितरं बली ।।३९।।\nन च तस्मै सुतां प्रादात् तामसौ सुरविद्विषे ।\nस तेन निहतो रात्रौ बलाद् दर्भध्वजोपि च२८ ।।8.166.४० ।।\nजामाता कांक्षितश्चासीत् तेन चक्रगदाधरः ।\nविष्णुः परमधर्मात्मा दुहित्रा चास्य सुव्रत२९ । ।४१ । ।\nतस्य तं दुहिता ज्ञात्वा हतं पितरमात्मनः ।\nजगाम तपसे३० साध्वी परहेतोर्महाव्रता । । ८२ ।।\nश्वेतोपि तत्ततो ज्ञात्वा वैराग्यं परमास्थितः ।\nनर्मदातीरमासाद्य एकचित्तो जितेन्द्रियः ।।४३ । ।\nरूद्रमेवार्पितावस्थ३१ स्तन्निष्ठस्तत्परायणः ।\nतप्यमानस्तपो घोरं तस्थौ युक्तस्तपोधनः ।।४४\nअथागात् सुमहान् कालस्तप्यतस्तस्य धीमतः ।\nआयुर्यद्विहितं धात्रा तत्तस्य क्षयमभ्यगात् । ।४५। ।\n- - - -- - - - - - - - -\n२५ ह्रियते व्यास - क. ख. । २६ प्रभृत्यैव - क । २७ तिष्ठन् गच्छन्स्वपंश्चापि तप्यंश्चापि यथा तथा (?) । २८ मिथ - ख. । २९ सुव्रतः - क. ख. । ३० तपसा - ख. । ३१ रुद्रे सर्वोपितावस्थ - ख. ।\n- - - -- - - - - - - - -"
  },
  {
    "text": "873\nक्षीणायुषमथो ज्ञात्वा श्वेतं मृत्युविचेष्टितम् ।\nसुतो विवस्वतो हृष्टः कालमृत्युपुरोगमान् ।।४६।।\nकिङ्करान् प्रेषयामास तमानेतुं द्विजोत्तमम् ।\nतमथा३२ भ्येत्य ते दूताः स्थिताः श्वेतजिघांसया ४७। ।\nतान् दृष्ट्वा स तदा श्वेतो यमदूतानवस्थितान ।\nहाहेति मरणाद्भीतस्त्रासाद् दुःखपरिप्लुतः । ।४८। ।\nअन्वचिन्तयदव्यग्रः परित्राणाय शङ्करम् ।\nअथ चिन्तितमात्रस्तु गिरीन्द्रशिखरस्थितः३३ । ।४९ । ।\nभक्तानुग्रहकृद्देवः श्वेतं वेद यमार्द्दितम् ।\nतं तथा दुःखितं ज्ञात्वा भक्तं मृत्युवशं गतम् । ।8.166.५० । ।\nशङ्करः प्रहसन् देवीमिदमाह सुरेश्वरः ।\nश्वेतो नाम मुनिर्देवि मद्भक्तस्तपसैधितः३४ ।।५१ ।।\nक्षीणायुरभवन्मूढो मृत्युपाशविमोहितः ।\nव्यवस्थैषा पुरा सृष्टा ब्रह्मणा लोककर्तृणा । । ५२ । ।\nप्राणिनामायुषो हानिः कालसंस्थानसंक्षये ।\nब्रह्मापि हि सृजँल्लोकान् मूढो भवति शैलजे । ।५३ । ।\nमृत्युदुःखान्विताँल्लोकान् यस्मात्सृजति मोहितः ।\nसोपि भक्तो ममात्यन्तं ब्रह्मा लोकपितामहः । । ५४।।\nतस्य भक्तिविशेषाच्च गौरवाच्च गिरीन्द्रजे ।\nअनुज्ञाता मयाप्येषा सृष्टिर्मृत्युसमन्विता ।।५५। ।\nतथा तु स मुनिर्देवि मयि सर्वार्पितक्रियः ।\nएकभक्तितया३५ तस्य दृढं प्रीतोस्मि पार्वति ।।५६। ।\nत्राता३६ तस्य भविष्यामि जीवयिष्यामि तं मुनिम् ।\nततो भर्तुर्वचः३७ श्रुत्वा गिरिजा वाक्यमब्रवीत् । ।५७।।\nएवं३८ कुरु महादेव भक्तानुग्रहमीप्सितम् ।\nशरणं को भवेदन्यस्तस्य भक्तिमतो मुनेः३९ ।।५८।।\n- - - -- - - - - - - - -\n३२ तमथो - क । ३३ शिरसि स्थितः - ख. । ३४ तपसेधितः - क. ख. । ३५ एकभक्ततया - ख. । ३६ ततो - क. । ३७ भर्तृवचः - ख. । ३८ एतत् - क. । ३९ मुने - क. ।\n- - - -- - - - - - - - -"
  },
  {
    "text": "874\nएवमुक्तः स पार्वत्या देवदेवो कृषध्वजः ।\nनन्दीश्वरपुरोगाँस्तान् गणेशान् गणपाधिपः । ।५९।।\nशंकुकर्णञ्च गणपं तथान्यांश्च सहस्रशः ।\nमुनेः श्वेतस्य रक्षार्थं प्रेषयामास शूलधृक् । ।8.166.६ ० ।।\nमहाबलास्ते गणनायकेन्द्रा आज्ञां गृहीत्वा परमेशवक्त्रात ।\nतूर्ण ययुः श्वेतमुनेरुपान्तं४० दूतान् दिधक्षन्त इवान्तकस्य । ।६१ । ।\nते गत्वा४१ श्वेतमैक्षन्त यमदूतैरथादिर्तम् ।\nमृगमेकमिवारण्ये व्याधैर्बहुभिरावृतम् । । ६२ । ।\nग्रीवायां कालपाशेन हस्तपादे४२ च यन्त्रितम् ।\nमृत्युना स्वयमाकृष्टं४३ स्रवद्रुधिरचक्षुषा । ।६३ । ।\nविकृतास्यैर्महादंष्ट्रैस्संरक्तश्मश्रुमूर्धजैः४४ ।\nविद्युत्सदृशनेत्रैश्च लोहदण्डोग्रपाणिभिः ।\nयमदूतैर्महाघोरैः क्षिप्यमाणं समन्ततः । ।६४। ।\nदृष्ट्वा तथा तं मुनिमार्त्तमुच्चैः क्रोशन्तमीशेत्यसकृद् गणेन्द्रः ।\nमुमोच पाशान्मुनिमाशु तस्मात् पाशात्पशूनामिव बन्धमीशः ।। ६५। ।\nगच्छध्वं यमकिङ्करा मुनिमितस्त्यक्त्वा शरीरैर्दृढैः४५\nर्भक्तो ह्येष सुरासुरेश्वरमजं शम्भुं जगत्कारणम् ।\nयः स्रष्टा पवनाग्निशक्रमरुतां ब्रह्मादिभिर्वन्दित-\nस्त्राता सोस्य वृषेन्द्रकेतुरजितो नैनं यमो द्रक्ष्यति । ।६६।।\nते दृष्ट्वा गणपान् दूताः कालमृत्युपुरस्सराः ।\nभयान्मुक्त्वा मुनिं श्वेतमब्रुवन् दूरतः स्थिताः ।।६७।।\nपूर्णः कालो मुनेरस्य क्षीणमायुर्गणेश्वराः ।\nकिमनेन विमुञ्चध्वं नयामैनं यमान्तिकम् । ।६८। ।\nअथ नन्दीश्वरः प्राह क्रुद्धस्तान् प्रदहन्निव ।\nअक्षता गच्छत क्षिप्रं कृपणा यमकिङ्कराः । ।६९। ।\n- - - -- - - - - - - - -\n४० रूपान्तिकं - क, समीपम् (?) । ४१ गताः - क. । ४२ हस्तपादौ च - क., हस्तपादैश्च - ख. । ४३ ः ?माक्रुष्टं - क. । ४४ मूर्धजं - ख. । ४५ शरीरं दृढम् - क. ख. ।\n- - - -- - - - - - - - -"
  },
  {
    "text": "875\nयावच्चैते४६ न कुप्यन्ति प्रमथेन्द्राः सुरोषणाः ।\nमा वः सिंहा इवारण्ये वारणान्मदमोहितान्४७ ।\nसकृदेव समाहत्य करिष्यन्ति गतायुषः । ।8.166.७० । ।\nअथैवमुक्ता गणनायकेन नन्दीश्वरेणामितविक्रमेण ।\nभीता ययुस्ते पितृराजदूता गत्वा च चक्रुः कथयां यमस्य ।।७१ ।।\nतेषामुपश्रुत्य तदा वचांसि तीव्राणि नन्दीश्वरभाषितानि ।\nआदित्यसूनुः प्रचुकोप मोहात् स्वयं प्रयातुं च मतिं चकार ।।७२। ।\nअथाभ्ययात् क्रोधविरक्तनेत्रः सर्वैर्वृतो मृत्युपुरस्सरैस्तैः ।\nविनिःश्वसन्नाग इव प्रचण्डो जगद्दिधक्षन्निव कृत्स्नमेकः । ।७२।।\nदृष्टा मुनिं श्वेतमपेतमोहं वृतं गणेन्द्रैर्हरतुल्यरूपैः ।\nमुञ्चध्वमेनं तरसेत्यवोचन्४८ नन्दीश्वराद्यान् ग्रहराजसूनुः । ।७४।।\nकस्त्वं यम४९ श्वेतमुनिं विनेतुं भवस्य धन्यः५० प्रमथेशभक्तम् ।\nसंरक्ष्यमाणं स्वयमेव मूढं५१ गच्छाकृतात्मन्निति नन्द्युवाच । ।७५।।\nअथ श्रुत्वा वचस्तस्य नन्दिनः परुषं महत् ।\nयमः प्रोवाच संक्रुद्ध इदं सर्वगणाधिपम् ।।७६।।\nगणेन्द्रा गतजीवोयं विप्रस्तिष्ठति मूढवत् ।\nकिमनेन विमुञ्चध्वं मा वृथा खेदमाप्स्यथ । ।७७। ।\nरक्षितोपि चिरं ह्येष मामेव समुपैष्यति ।\nकालेन परिपूर्णेन क्षीणायुरिह कश्चन ।।७८। ।\nतपोधर्मसमायुक्तो विद्वानपि न जीवति ।\nयदनेन कृतं कर्म धर्म्यं गर्हितमेव वा । ।७९। ।\nसन्त्यज्य तदिमं५३ देहं प्राप्नोतु५४ गणपाधिपाः ।\nममायत्तमिदं५५ सर्वं भूतग्रामपरीक्षणम्५६ । ।8.166.८० । ।\nपुण्यपापीयसोर्नित्थं कर्मणोः प्रविचारणम्५७ ।\nतेनार्पयत मे क्षिप्रं श्वेतमेनं गतायुषम् । ।८१ । ।\n- - - -- - - - - - - - -\n४६ यावदेते - ख. । ४७ वारणन्दर्पमोहितम् - ख. । ४८ तरसैत्यवोचन् - क. ख । ४९ यमः - क. । ५० धन्यं - क. ख. । ५१ मूढ - ख  ५२ ..पेष्यते - क., .. पास्यति - ख । ५३ तमिमं - ख. । ५४ प्राप्तातु - ख. । ५५ मदायत्तमिदं (?) । ५६ भूतग्रामपीक्षणम् - ख., ... समीक्षणम् (?) । ५७ विप्रचारणम् - क. ।\n- - - -- - - - - - - - -"
  },
  {
    "text": "876\nअथवैनं गृहीत्वेह सर्व एव गणेश्वराः ।\nप्रयाम शूऽलिनोभ्यासं नियतं स विमोक्ष्यति । ।८२ । ।\nपितृराजवचः श्रुत्वा नन्दीश्वरपुरोगमाः ।\nएवमस्त्विति तं प्राहुर्यमं क्रोधवशं गतम् । ८३ । ।\nततस्ते सहिताः सर्वे श्वेतश्च मुनिसत्तमः ।\nजगन्नाथं हरं द्रष्टुमाजग्मुविन्ध्यपर्वतम् । ।८४।।\nन्यवेदयद्यथावृत्तं नन्दी सर्वगणाधिपः५८ ।\nप्रणम्य परया भक्त्या भवायामिततेजसे । ।८ ५ । ।\nश्रुत्वा तु भगवान् वाक्यं नन्दिना संप्रभाषितम् ।\nप्राह वैवस्वतं साक्षात् स्निग्धगम्भीरया गिरा । ।८६। ।\nश्वेतस्यास्य परा भक्तिर्मयि प्रेतगणाधिप ।\nअतः५९ क्षीणायुषोप्यस्य मृत्युर्न प्रभविष्यति । ।८७। ।\nमहता तपसा भक्त्या मयि भावितचेतसः६० ।\nमत्प्रसादाज्जितो मृत्युः श्वेतेनानेन तापन । ।८८। ।\nममादेशात्त्वयाप्यस्य नैव कार्यः पराभवः ।\nकिन्न वेत्सि रवेः पुत्र मद्भक्ता नरपुङ्गवाः । ।८९। ।\nन पश्यन्ति तवावासं६१ देहभेदेप्युपस्थिते ।\nअस्य भक्तिविशेषेण परेण परितोषितः । ।8.166.९० ।।\nअनेनैव शरीरेण अमरत्वं ददाम्यहम् ।\nइति मत्वा विसन्देह६२स्त्वरा गच्छ स्वमालयम् । ।९ १ ।\nइति देववचः श्रुत्वा प्रणम्य तपनात्मजः ।\nपरमार्थमविज्ञाय प्रोवाचेदं पिनाकिनम् । ।९ २ ।।\nत्वयैव भगवन्नेषा स्थितिः सृष्टा पुरातनी ।\nकर्मण्यस्मिन्नियुक्तोहं जन्ममृत्युविचारणे । । ९३ । ।\nअधिकार६३ निवृत्तौ६४ हि शक्रस्यापि वृषध्वज ।\nत्वयैव पवनः सृष्टो ह्यहं६५ चैव सुरेश्वर । ।९४। ।\n- - - -- - - - - - - - -\n५८ गणाधिपम् - क । ५९ अथ - क. । ६० भावितचेतसि - क., चेतसा (?) । ६१ यमावासं क.। ६२ मत्वापि सन्देह  क। ६३ अधिकरो ( ?) । ६४ निर्वृत्तौ - क-, नियुक्तौ   ख, निवृतौ(?), निवृत्तो (?)। ६५ अहं क.।\n- - - -- - - - - - - - -"
  },
  {
    "text": "877\nन केनचिदयं६६ पन्थाः कालमृत्युक्षयात्मकः६७ ।\nव्यभिचीर्णो महादेव कालातिक्रमधारणात्६८ । । ९५ । ।\nएवमेतां परां सृष्टिं विचिन्त्य विबुधेश्वर ।\nमोक्तुमर्हसि विप्राग्र्यं काले पूर्णे६९ गतायुषम् । । ९६ । ।\nएवं स्थितिरभिन्ना७० स्यादहं च न विमानितः ।\nमृत्युश्चान्तःशरीरस्थः७१ श्वेतस्तद्वरमाप्स्यति । । ९७ । ।\nइत्युक्तं७२ प्रेतराजेन श्रुत्वा वाक्यं वृषध्वजः ।\nदिप्ताङ्गार७३ इवैकस्मात्७४ संहार इव पावकः । । ९८ । ।\nजगत्क्षोभ इवाकस्मादुत्प्रेक्ष्यः७५ समपद्यत ।\nनन्दीशस्य ततः स्कन्धमुपाश्रित्य पिनाकधृक् । । ९९ । ।\nइदं प्राह वचो व्यास तं दृष्ट्वा यममास्थितम् ।\nअहो दिनकृतः सूनोरस्य शाठ्यप्रभाषितम्७६ । । 8.166.१०० । ।\nकार्कश्यं वचसः पश्य प्रत्युत्तरसमीरितम् ।\nपरित्रातो मया श्वेतो यम गच्छेति भाषितः७७ । । १०१ । ।\nमुञ्च श्वेतमिति प्राह मामेव गतचेतनः ।\nकिन्त्वयं मूढ एव स्यादुत पौरुषगर्वितः । । १०२ । ।\nगच्छेति को मयाज्ञप्ते७८ स्थातुमत्र भवत्यलम् ।\nप्रत्युत्तरं पुनः प्राह मामेव पुरतः स्थितः७९ । । १०३ । ।\nएवं स भगवानुक्त्वा जगत्प्रभवकारणः ।\nतिर्यग् दृष्टि समाधाय सरोषं यममैक्षत । । १०४ । ।\nस तेन चक्षुषा दग्धो निपपात महीतले ।\nमहावृक्ष इवारण्ये महावायुसमीरितः ।\nभस्मसात्त्वं८० ययौ तूर्णं प्रजहास ततो भवः । । १०५ । ।\n- - - -- - - - - - - - -\n६६.. दियं - क ख. । ६७ क्षयात्मिका - क । ६८ वारणात् (?) । ६९ पूर्णं - ख । ७०. रभिज्ञा - क. ख.। ७१ श्चान्तशरीरस्यः - क., श्चान्यशरीरस्थ - ख, स्थ - क ख. । ७२ इत्युक्तः - ख. । ७३ दीप्तांश?व - क. ख. । ७४ इवाकस्मात् (?) । ७५ दुष्प्रेक्ष्य (?) । ७६ सान्त्वप्रभाषितम् (?) । ७७ भाषितं - ख । ७८ ज्ञप्तः (?) । ७९ स्थितं - क ख. । ८० भम्मसाच्च - क ।\n- - - -- - - - - - - - -"
  },
  {
    "text": "878\nश्वेतं ततस्तं प्रणतं मुनिं तु सगद्गदं मृत्युभयाद्विषण्णम् ।\nपस्पर्श मूर्ध्नि त्रिपुरासुरारिर्वचो न भेतव्यमिति ब्रुवाणः ।।१ ० ६। ।\nप्रादाद्वरं शूलधरश्च८१ तस्मै मृत्युर्न ते विप्र भविष्यतीति ।\nददौ च नित्यं गणपत्वमेव प्रोवाच चैनं परितुष्ट ईशः । । १ ०७।।\nक्रुद्धश्च यस्मादहमर्कसूनोरस्मिन् गिरौ पुण्यतमस्ततोयम् ।\nवत्स्यामि चेहाचलराजमूर्ध्नि क्रोधेश्वरस्तेन भविष्यतीह । । १ ०८। ।\nविन्ध्यप्रदेशेमरसिद्धजुष्टे क्रोधेश्वरे पुण्यगिरौ पुमांसः ।\nत्यक्ष्यन्ति ये देहमपेतमोहास्तेषां गतिः श्वेतसमा स्मृता मे ।।१ ०९।।\nद्रक्ष्यन्ति श्वेतेश्वरमत्र ये च ते चापि दिव्या गणपा ममैव ।\nतवैव८२ नाम्ना च नदी सुपुण्या८३ श्वेतस्य गङ्गेति भविष्यतीयम्८४ ।।8.166.१ १ ०।।\nसन्तर्पणान्नैकविधं८५ पितॄणां स्वर्लोकदं स्थानमतीव यस्याम्८६ ।\nइत्युक्तमात्रे जगदीश्वरेण श्वेतो मुनिर्दिव्यवपुर्बभूव । ।१ ११ ।।\nनन्दीशचण्डेशसमानधर्मा प्रणम्य देवं पुरतः स्थितोभूत् ।\nदृष्ट्वाथ सूनुं विगतासुमर्कः शोकाभितप्तस्त्वरितो जवेन ।। ११२ ।।\nब्रह्मादिभिः शक्रपुरस्सरैस्तैः८७ सार्द्धं जगत्कारणमाजगाम ।\nविज्ञापयामासुरथामरास्ते आदित्यसूनु८८ प्रतिजीवहेतोः ।। ११३ । ।\nमूढो यतोयं जगदीश्वरेश कृच्छ्रं तत८९स्तीव्रमिदं प्रयातः ।\nप्रसीद देवेश कुरु प्रसादं जीवत्वयं प्रेतगणाधिराजः । १ १४। ।\nयथापुरा चैष भवत्विदानीमार्त्तिं हि९० नश्छिन्धि सुरासुरेश ।\nविज्ञप्तिमेवं त्रिदिवालयानां ब्रह्मादिशक्रार्कपुरस्सराणाम् ।।१ १ ५। ।\nश्रुत्वा यमं तं करुणायमान उत्तिष्ठ पुत्रेति विभुर्बभाषे ।\nदिव्यं ततः पूर्ववदद्रिकल्पं विभ्रत् स देहं ग्रहराजसूनुः ।। ११६ ।।\nप्रोत्थाय तूर्णं भगवन्तमाशु ननाम पद्भ्यां सहसा गृहीत्वा ।\nब्रह्मादयस्ते च सुरेन्द्रसंघा दृष्ट्वा९१ ततस्तान् प्रणतानवोचत् । ।११७।।\n- - - -- - - - - - - - -\n८१ शूलभृतश्च - क. । ८२ तथैव - ख. । ८३ नदीषु पुण्या - ख. । ८४ भविष्यतीह - क. । ८५ सन्तर्पणं नैकविधं - क., .. णेनैकविधिं - ख । ८६ यत्स्यात् (?) । ८७ शक्रादिभिर्ब्रह्मपुरस्सरैस्तैः (?), पुरस्सरैश्च - ख. । ८८.. .सूनुं - क. । ८९ जगत् - क. । ९० ह - क । ९१ दृष्टा - क.।\n- - - -- - - - - - - - -"
  },
  {
    "text": "879\nब्रह्मार्कविष्णुज्वलनादिनाथः कर्ता सुराणां सुरनाथ एकः ।\nसुरेश्वरः सोमजटार्धमौलिर्देवाः प्रयात स्वनिकेतनानि । । ११८ ।।\nविज्ञप्तिरेषा सफला कृता वो मैवं९२ कृथास्त्वं पुनरात्ममोहम्९३ ।\nप्रेतेश्वरं चेति वचोभ्युवाच जग्मुस्ततो देवगणाः प्रणम्य । । ११९ ।।\nप्रगृह्य सौरिं पितृराजमाशु श्वेतोपि तस्थौ मरणाद्विहीनः ।\nनन्दी यथा निर्वृतदुःखभाव९४स्तथैव विप्रः परमेशभक्तः९५ ।। 8.166.१२० ।।\nइति कथितमिदं ते श्वेतमृत्युप्रणाशं\nहिमगिरितनयाया भर्तुरीशस्य शम्भोः ।\nफलमवितथभक्ति९६ प्राप्तिसंपद्विशेषं\nजगति शरणमेकं तं शरण्यं नमस्ये । ।१ २१ । ।\nइति स्कन्दपुराणे श्वेतवरप्रदाने षट्षष्ट्युत्तरशततमोध्यायः९७"
  },
  {
    "text": "व्यास उवाच\nयत् प्रोक्तं भवता गुह्यं माहात्म्यमिदमुत्तमम् ।\nनान्यस्यैतद् भवेन्मुक्त्वा जगदार्त्तिहरं हरम् ।।१ ।।\nपुण्यान्यायतनानीह देदेवस्य शूलिनः\nयानि दृष्ट्वा न शोचन्ति जन्ममृत्यू महामुने१ । ।२।।\nतानि मे ब्रूहि धर्मज्ञ यद्यनुग्राह्यता मयि ।\nएवं कृतार्थमात्मानं मुच्ये यन्मुनिसत्तम । ।३ । ।\nव्यासस्य वचनं श्रुत्वा ब्रह्मपुत्रोब्रवीदिदम् ।\nसाधु व्यास महाबुद्धे भक्तिमानसि शङ्करे । ।४। ।\n- - - -- - - - - - - - -\n९२ यै... - क., मे... - ख- । ९३ ...मोहात् - ख. । ९४ निर्हृतदुःखभाव (?) । ९५ ...भक्त्या - ख. । ९६ पुण्य (?) । ९७  २१४ - ख ।\n१ जन्ममृत्युभयान्नराः - क. ।\n- - - -- - - - - - - - -"
  },
  {
    "text": "880\nस्थानानि शूलिनो यस्त्वं पुण्यानि श्रोतुमिच्छसि ।\nकृतार्थस्त्वं महायोग मुक्तः संसारबन्धनैः । ।५। ।\nशृणु वक्ष्यामि ते वत्स गुह्यमेतत् परं हि मे ।\nस्थानानुवर्णनं२ शम्भोर्मृत्युजन्मभयापहम् ।। ६। ।\nआदित्यबन्धनं नाम कूटं विन्ध्यगिरेः शुभम् ।\nस्थापितं तत्र लिङ्गं तु तपनेन महाप्रभम् ।।७ ।।\nतद् दृष्ट्वा मनुजो व्यास जन्मप्रति न शोचति ।\nहेमसोमोद्भवं नाम कूटं हिमगिरेः शुभम् । ।८। ।\nपुण्यमायतनं तत्र च्यवनेनाभिनिर्मितम् ।\nये तदायतनं शम्भोरभिगच्छन्ति मानवाः । ।९। ।\nन च्यवन्ति पुनः स्वर्गात् प्रलयेपि समागते ।\nउदये तु गिरौ पुण्ये सिद्धसंघैर्निषेविते । । 8.167.१० । ।\nसत्यो नाम ह्रदः पुण्यो हेमपद्मसमावृतः ।\nयत्र ते मुनयः सत्याः सत्यानलरविप्रभाः । । ११ । ।\nधारयन्ति महात्मान आशीर्भिस्सरथं४ रविम् ।\nपुण्यमायतनं तत्र स्थापितं तैः पिनाकिनः५ । । १ २। ।\nअमरैरर्चितं व्यास सिद्धविद्याधरैर्वृतम् ।\nयैस्तदायतनं दृष्टं भवभक्तैर्वियद्गमैः६ ।। १३ ।।\nते भवस्य प्रिया भूत्वा भवन्ति प्रमथेश्वराः ।\nउशीरवीजः शैलेन्द्र७स्तत्राश्रमपदं महत् । । १४। ।\nआगस्त्यस्य तृणाङ्गस्य देवदानवपूजितम् ।\nमहानीलमयं लिङ्गं तस्मिन् व्यास महोच्छ्रयम् ।। १ ५।।\nतस्मिन्नायतने रुद्रं तृणाङ्गः स महानृषिः ।\nदक्षिणामूर्त्तिमास्थाय८ स्तौति नित्यं कपर्दिनम् ।\nदिवौकसस्तमभ्यर्च्य भवन्ति गणपाधिपाः ।। १६ ।।\n- - - -- - - - - - - - -\n२ स्थानानां वर्णनं - ख. । ३ तं - क. ख । ४  माशोर्मिस्सरथ - ख. । ५ पिनाकिनं - क ख । ६ विपद्गतैः - ख. । ७ उशीरवीजशैलेन्द्र - ख. । ८ दक्षिणां मूर्तिमास्थाय - क. ख. ।\n- - - -- - - - - - - - -"
  },
  {
    "text": "881\nउत्तरेण निरालोके रविचन्द्रविवर्जिते ।\nमेरुशृङ्गे महोत्सेधं सौवर्णं स्थापितं महत् । ।१७। ।\nलिङ्गं भगवतो व्यास यत्रास्ते शूलधृक् स्वयम् ।\nउत्तानपादपुत्रेण भवभक्तिपरात्मना । ।१८। ।\nनित्यमभ्यर्चितं लिङ्गं ध्रुवेणास्ते९ महामुने ।\nदेवानामप्यगम्यं तद् ध्रुवं मुक्त्वा परं वरम् । । १ ९।।\nजैगीषव्येण मुनिना अस्ते पर्वतराजनि ।\nस्थापितं सुमहल्लिङ्गं देवदेवस्य शूलिनः ।। 8.167.२० ।।\nतद्१० दृष्ट्वा मानवो व्यास रुद्रलोकमवाप्नुयात् ।\nमोक्षविद्यास्वभिज्ञाश्च सांख्ययोगविशारदाः ।।२१ ।।\nभवन्ति मनुजा दृष्ट्वा तल्लिङ्गं परमाद्भुतम् ।\nनन्दने देवराजेन स्थापितं लिङ्गमुत्तमम् । ।२२।।\nतपनीयमयं शुभ्रं देवता यदुपासते ।\nतद् दृष्ट्वा देवता लिङ्गं११ प्राप्नुवन्ति परं पदम् । ।२ ३ । ।\nक्षीरोदे सागरे दिव्यं१२ बालखिल्यैः१३ स्वयं कृतम् ।\nमहदायतनं पुण्यं सिद्धकिन्नरसेवितम् । ।२४। ।\nतस्मिँश्चन्द्रप्रभं लिङ्गं स्फाटिकं मणिरञ्जितम् ।\nबालखिल्यास्तमभ्यर्च्य जग्मुरीशसलोकताम्१४ ।। २ ५।।\nसौवर्णं यक्षराजेन स्थापितं गन्धमादने ।\nलिङ्गं भगवतो दिव्यं यत् कुबेरेशनामकम्१५ । ।२६ ।।\nमन्दारकुसुमैर्दिव्यैर्हेमपद्मैश्च भक्तितः ।\nतमभ्यर्च्य महेशानं कुबेरो निर्वृतोभवत् । ।२७। ।\nयैस्तदायतनं दृष्टं कुबेरस्य सुरासुरैः ।\nसर्वयज्ञफलं तेभ्यो ददाति वृषभध्वजः । ।२८ । ।\nएभ्यः पुण्यतमानीह यानि गम्यानि मानुषैः ।\nशृणु तानि महाबुद्धे स्थानानि शशिमौलिनः । ।२९। ।\n- - - -- - - - - - - - -\n९ ध्रुवमस्तौ - ख. । १० तं - क. ख । ११ देवतास्ते तु - क ख. । १२ दिव्ये - क. ख. । १३ बालिखिल्यैः - क. ख. । १४ ...रीशस्य लोकताम् - क. । १५ कुबेरो ननाम ह( म्) - क. ख. ।\n- - - -- - - - - - - - -"
  },
  {
    "text": "882\nसर्वपर्वतराजस्य शृङ्गे हिमवतः शुभे ।\nमहालयमिति ख्यातं स्थानमाद्यं स्वयम्भुवः । ।8.167.३ ० ।।\nयत्र सर्वामरा व्यास चतुर्वक्त्रपुरस्सराः ।\nसंसिद्धा मुनयश्चैव ये च योगीश्वरा भुवि । ।३ १ । ।\nसमभ्यर्च्य हरं१६ भक्त्या तदवाप्ताः परं पदम् ।\nयत्र साक्षान्महादेवो न्यस्तवान् पदमात्मनः ।। ३ २।।\nयं प्रणम्य नराः सर्वे मुच्यन्ते सर्वकिल्बिषैः ।\nअभिगम्य तमीशानं महालयनिवासिनम् ।। ३३ ।।\nदेहभेदं समासाद्य यत्र तत्र यथा तथा ।\nन पुनर्जायते मर्त्यो यातः१७ सिद्धिमनुत्तमाम् । ।३४।।\nन तं पश्यन्त्यधर्मज्ञा१८ येपि पापकृतो१९ नराः ।\nमहागणपतिस्तत्र द्वारसंस्थो महाबलः ।। ३ ५।।\nस तेषां गमनं हन्ति ये नराः पापकारिणः ।\nयोगिनो यत्र देवाश्च सिद्धाश्च परमर्षयः२० । ।३ ६। ।\nतं२१ प्रणम्य ययुः सिद्धिं पुण्यं पशुपतेः पदम् ।\nतस्य संकल्पनादेव द्रक्ष्यामीति महालयम् ।। ३७। ।\nकर्मभिर्मुच्यते जन्तुर्महापातकसंज्ञितैः२२ ।\nमहालयं महत्क्षेत्रं मोक्षसिद्धिप्रदं शुभम्२३ ।।३८। ।\nकुलान्युभयतः२४ सप्त दृष्टत्वा त्रायति मानवः ।\nततः पुण्यतमं व्यास केदारं नाम नामतः ।।३९। ।\nपरं धाम वृषाङ्कस्य तस्यैवोत्तरतः शुभम्२५ ।\nस्वयं किल हरो देवस्तस्मिन्नचलसत्तमे । ।8.167.४० । ।\nजटाभाराज्जलं पुण्यं मुमोच - - - - - ५ ।\n- - - दभवत्तत्र हरमौलिविनिःसृतम् ।।४१ ।।\n- - - -- - - - - - - - -\n१६ महद् - ख. । १७ जन्तुर्यातः - ख । १८ धर्मिज्ञा - क. । १९ महापापकृतो - ख. । २० परमर्षभ - क- । २१ तत् - ख. । २२ संज्ञितम् - क. । २३ विभो - ख. । २४ कुलानुभयतः - क. ख. । २५ शुचिम् - ख. । २६ इतः पर पत्रमेकं खण्डितं ख. पुस्तके ।\n- - - -- - - - - - - - -"
  },
  {
    "text": "883\nनरास्तदमृतप्रख्यं ये पिबन्ति जलं शुभम् ।\nते भवन्ति गणा व्यास कुष्माण्डा रुद्रवल्लभा । ।४२ ।।\nमहारूपा महात्मनो नन्दिनोप्यधिकप्रभाः ।\nकेदारवासिनं दृष्टवा देवदेवं जगत्पतिम । ।४३ । ।\n- - - - - -- -- -               ।\nब्रह्मा शक्रस्तथा विष्णुः सोमो यक्षगणाधिपः ।।४४। ।\nअर्चयन्ति स्थितं तत्र भक्तितः परमेश्वरम् ।\nकेदारसलिलं पीतं यैर्नरैः सुमहात्मभिः ।।४५। ।\nकथं शोचन्ति ते व्यास प्राप्तं किन्नु न तैः सुखम् ।\nकेदारे हिमवन्महीध्रशिखरे यत्तत्पयः प्रस्रुतं\nमूर्ध्नः सोममहेन्द्रविष्णुमरुतां स्रष्टुर्विभोः शूलिनः ।\nपातुं यन्न लभन्त्यधर्मरुचयः शैवं विनानुग्रहं\nतत्पीत्वा भवबन्धनप्रतिभयान्मुक्ता भवेयुः प्रजाः । ।४६।।\nमध्यमेश्वरमत्रैव स्थानमाद्यमुमापतेः ।\nगत्वा२७ तमपि देवेशं गाणपत्यमवाप्नुयात् । ।४७।।\nतत्रापि स्वयमेवेशः सदा सन्निहितो मुने ।\nअभिगम्य तमीशानं न शोचेन्मरणं प्रतिं ।।४८। ।\nत्रयाणामपि लोकानां प्रदेशे हिमवद्गिरेः ।\nएष श्रेष्ठतमो व्यास सर्वसिद्धिप्रदः शुभः ।।४९।।\nअस्याभिगमनादेव सर्वयज्ञफलं स्मृतम् ।\nविपन्नस्य प्रमादाद्वा गाणपत्या गतिर्वरा । ।8.167.५० ।।\nनातः पुण्यतमं किञ्चित् सर्वलोकेषु विद्यते ।\nत्रैलोक्ये चक्रवर्त्तित्वमस्मिन् वा मरणं गिरौ । ।५१ ।।\nचक्रवर्त्तिपदात्तस्मादिह मृत्युर्विशिष्यते२८ ।\nयाति सायुज्यतां शम्भोः परमैश्वर्यसंयुतः२९ ।।५२ । ।\n- - - -- - - - - - - - -\n२७ दृष्ट्वा (?) । २८ ...र्विशेष्यते - क. । २९ संयुतं - क ।\n- - - -- - - - - - - - -"
  },
  {
    "text": "884\nगिराविह मृतो जन्तुः किन्ततः परमं पदम् ।\nमहद्धिमवतस्त्वन्यत् कूटं सिद्धनिषेवितम् ।।५३ ।।\nयत्र देवी तपस्तेपे गौरवर्णसमीप्सया ।\nगौरीशिखरमित्येव त्रिषु लोकेषु विश्रुतम् ।।५४। ।\nकुचकुण्ड इति ख्याते तीर्थे यत्रोमया कृते ।\nतद् गौरीशिखरं पुण्यं येभिगच्छन्ति मानवाः । ।४५।।\nअश्वमेधफलं प्राप्य ते यान्ति परमां गतिम् ।\nऋषभं शृङ्गमपरं वज्रस्फटिकसन्निभम् । ।४६।।\nयत्र नन्दी तपस्तेपे वरञ्चावाप शङ्करात् ।\nऋषभं प्राप्य तत्कूटं स्थानं पुण्यमुमापतेः । ।५७। ।\nदृष्ट्वा पापविनिर्मुक्तो रुद्रलोकमवाप्नुते ।\nअन्यद्धिमगिरेः कूटं हेमकूटसमप्रभम् ।।५८। ।\nयत्र भस्त्रेश्वरं नाम रुद्रस्यायतनं शुभम् ।\nरुद्रस्तस्मिन् गिरौ देवो भस्त्रेश्वर इति स्मृतः । ५९। ।\nतं नमस्य महादेवं किन्नरोरगचारणाः ।\nमृत्युभीताश्च पुरुषा जन्मदुःखैस्तथार्दिताः । । 8.167.६० ।।\nतदायतनमासाद्य कामानापुर्यथेप्सितान्३० ।\nतं दृष्ट्वा मनुजो व्याप्त राजसूयफलं लभेत् ।।६१ । ।\nगङ्गाद्वारे शुभद्वारे महापुण्ये महात्मना ।\nदक्षेण स्थापितं लिङ्गं भक्तिहेतोः कपर्दिनः ।।६२। ।\nवृक्षाः कनखला नाम यत्रासन् कनकात्मकाः ।\nमानुषाणामशीलत्वात् संवृक्णा३१ दारवो३२ बभुः ।।६३ ।।\nविश्वात्मा यत्र विश्वेशः शम्भुरम्बिकया सह ।\nबहुरूपेश्वरो नाम्ना नैकप्राणिवरप्रदः । ।६४। ।\nमानवा यन्न पश्यन्ति जन्म चेष(?) मुमुक्षवः ।\nवाजिमेधं दशगुणं यं दृष्टवा प्राप्नुते नरः । ।६५। ।\n- - - -- - - - - - - - -\n३० कामानाप्नुर्यथेप्सितानु - क. । ३१ संवृत्ता - क. । ३२ दारवा - क. ख, ।\n- - - -- - - - - - - - -"
  },
  {
    "text": "885\nयं देवविद्याधरसिद्धसंघा गन्धर्वयक्षोरगदानवाश्च ।\nदृष्ट्वेश्वरं नीलपयोदकण्ठं संसारपङ्के न पुनः पतन्ति । ६६।।\nजप्येश्वरमिति ख्यातमन्यदायतनं विभोः३३ ।\nयत्र जप्यं पुरा कृत्वा लिङ्गं स्थापितवान् द्विजः ।।६७। ।\nजप्येश्वरं तदासाद्य३४ प्राणाँस्त्यक्ष्यन्ति ये नराः ।\nते जन्ममरणान्मुक्ता वत्स्यन्ति शिवसद्मनि । । ६८। ।\nअन्यदायतनं व्यास शशिबिम्बार्धमौलिनः ।\nमहाभैरव इत्येव ख्यातं३५ जगति यन्मुने ।। ६९।।\nयत्र शूलधरो देवः स्वयमेव वृषध्वजः ।\nचकार भैरवं रूपं नन्द्युमागणभीषणम् । ।8.167.७० । ।\nयद् दृष्टवा३६ हिमवत्पुत्री बभूव भयविह्वला ।\nक्रीडाहेतोर्भवो यत्र त्रासयित्वा रिरीन्द्रजाम् । ।७१ । ।\nसौम्यरूपोभवद् भूयः सान्त्वयामास शैलजाम् ।\nमहाभैरव इत्येव तदायतनमुच्यते । ।७२ । ।\nभैरवेश्वरमागम्य यः पश्येत पिनाकिनम् ।\nमरणं जन्म च३७ व्यास नासौ पुनरवाप्नुयात् । ।७३ । ।\nयदेवाश्रमिणां पुण्यं तथेशव्रतचारिणाम् ।\nतत्फलं भैरवं दृष्ट्वा प्राप्नोति नरपुङ्गवः३८ । ।७४।।\nकुम्भकारेश्वरं३९ चैव तथैवोत्कुटुकेश्वरम्४० ।\nछगलण्डेश्वरं४१ चैव महाभैरवजं स्थलम्४२ । ।७५।।\nदृष्टैरेभिस्त्रिभिः स्थानैस्त्रिलोकाधिपतिर्भवेत् ।\nरुद्रकोटीति४३ चाप्यन्यच्छिवायतनमुच्यते ।।७६।।\nरुद्रकोटीत्रयं जप्त्वा तत्र नन्दी वरोत्तमान् ।\nअवाप शङ्कराद् व्यास गणेशत्वं तथोत्तमम् । ।७७। ।\n- - - -- - - - - - - - -\n३३ विभो - क । ३४ तमासाद्य - क । ३५ ख्यातिं - क । ३६ यन्दृष्ट्वा - क.  ३७ वा - क । ३८ भगपुङ्गवः (?) - क । ३९ कुम्भकारेश्वरे - ख. ।  ४० ..कुटुकेश्वर. - क, ... कुटुकेश्वरे (?) । ४१ छगलण्डश्वरे - क,.. रं - ख. । ४२ फलम् - क, । ४३.. भि - क. ।\n- - - -- - - - - - - - -"
  },
  {
    "text": "886\nयैस्तदायतनं दृष्टं ते यान्ति परमां गतिम् ।\nदेवदारुवने चापि भवस्यायतनं वरम् । ।७८। ।\nदेवदारुवनैश्छन्नं सरलैश्च सुगन्धिभिः ।\nसदा संसेवितं तद्धि गन्धर्वोरगकिन्नरैः ।।७९ । ।\nयत्र वैखानसा विप्राः शिवभक्तिपरायणाः ।\nभास्करानलसंकाशा निवसन्ति तपोधनाः । ।8.167.८० ।।\nभिक्षाहेतोर्वनं तत्तु४४ प्राविशत् किल शूलधृक् ।\nस दृष्टस्तत्र४५ देवेशो मुनिभिः स्तब्धमेहनः ।।८१ ।।\nईर्ष्यया मुनिभिर्लिङ्गं तस्य देवस्य तन्महत् ।\nविमूढैः पातितं व्यास देवदारुवनाश्रमे ।।८२। ।\nतस्मिन् निपतिते४६ लिङ्गे लिङ्गहीनमभूज्जगत् ।\nस्थावरं जङ्गमं चैव बभौ सर्वं नपुंसकम् । ।८ ३ ।।\nब्रह्मादयस्ततो देवास्ते च सिद्धा मुमुक्षवः ।\nज्ञात्वा शङ्करजं सर्वं तदपायं सुदारुणम् ।। ८४। ।\nसंस्तुत्य विविधैः स्तोत्रैः शङ्करं पर्यतोषयन् ।\nततस्तदभवल्लिङ्गं यथापूर्वं पिनाकिनः । ।८५।।\nजगतश्च ततः४७ पुंस्त्वं तत्क्षणात् समपद्यत ।\nतत्र तैः स्थापितं लिङ्गं परमेशस्य भक्तितः । ।८६।।\nतद् दृष्टवा४८ वाजिमेधानां दशानां प्राप्नुते फलम् ।\nएवं४९ दारुवनं५० पुण्यमीशस्यास्ते महामुने५१ ।।८७।।\nअभिगम्य नराः क्षिप्रं मुच्यन्ते सर्वपातकैः ।\nदधीचेन महद्दिव्यं पुण्यमायतनं कृतम् । ।८८।।\nस्थानेश्वरमिति ख्यातं त्रिषु लोकेषु५२ विश्रुतम् ।\nनरः स्थानेश्वरं प्राप्य यस्त्यजेदात्मनस्तनुम् ।।८९।।\n- - - -- - - - - - - - -\n४४ तत्र - क. । ४५ अदृष्टस्तत्र - क, संदृष्टस्तत्र(?)  । ४६ हि पतिते (?) । ४७ पुनः - ख । ४८ तन्दृष्ट्वा - क ख, । ४९ देव - ख. । ५० दारुवणं - क । ५१ स - क, .. मीशस्य सुमहामुने - ख., महात्मनः - ख. । ५२ लोकेषु त्रिषु - ख. ।\n- - - -- - - - - - - - -"
  },
  {
    "text": "887\nयोगैश्वर्यमनुप्राप्य स्वर्गलोके स मोदते५३ ।\nतक्षकेन भुजङ्गेन दृढभक्तेन५४ शङ्करे५५ । ।8.167.९० ।।\nतक्षकेश्वरमित्येवं स्थापितं जाह्नवीतटे ।\nदेवदेवस्य रुद्रस्य यत्र सान्निध्यमुत्तमम् ।।९१ । ।\nतन्दृष्टत्वा पुरुषो देवमश्वमेधफलं लभेत् ।\nअगस्त्येन कृतं चान्यत् पुण्यमायतनं महत् । ।९२ ।।\nआम्रातेश्वरमित्येव ख्यातं जगति सुव्रत ।\nदृष्ट्वा परमया भक्त्या पुरुषस्तं शुचिव्रतः । ।९३।।\nदेहभेदमनुप्राप्य शर्वलोकमवाप्नुयात् ।\nगिरौ कालञ्जरे लिङ्गं दृष्ट्वा स्थानमुमापतेः । । ९४। ।\nअश्वमेधफलं प्राप्य रुद्रलोकमवाप्नुयात् ।\nपुष्पभद्रमिति ख्यातं विन्ध्यप्रस्थे द्रुमावृतम् । ।९५।।\nभवस्यायतनं पुण्यं देवगन्धर्वसेवितम् ।\nयत्तद्रावणपुत्रेण मेघनादेन रक्षसा ।\nस्थापितं तोषयानेन सर्वभूतपतिं भवम् । ।९६। ।\nयत्र मन्दोदरीपुत्रः स्थाणुना शशिमौलिना ।\nमायारथप्रदानेन कृतः प्राप्तमनोरथः । ।९७।।\nतद,५६ दृष्टवा तत्र गत्वा५७ च प्रणम्य च जगत्पतिम्५८ ।\nपुरुषाः स्वर्गमायान्ति दिव्ययोगसमन्विताः ।।९८। ।\nअन्ध्रेष्वायतनं चान्यच्छर्वस्य परमात्मनः ।\nनाम्ना चित्ररथं नाम योगसिद्धिवरप्रदम् । ।९९। ।\nत्रिपुरस्य वधे यत्र रथो देवस्य धीमतः ।\nअमरैश्चित्रितो५९ व्यास सोमादित्ययमादिभिः ।। 8.167.१०० ।।\nसम्यगिष्टे तु६० यत् प्रोक्तमश्वमेधे फलं६१ बुधैः ।\nतच्चित्ररथमासाद्य फलं प्राप्नोति६२ मानवः ।।१ ०१ । ।\n- - - -- - - - - - - - -\n५३ मोदति - ख. । ५४ दृढ भक्तेन - क. । ५५ शङ्कर - क. ख. । ५६ तं - क. । ५७ चाभिगत्वा - ख. । ५८ जगतः पतिम् - ख. । ५९ ...श्चिन्तितो - ख. । ६० सम्यगिष्टेषु - ख. । ६१.  अश्वमेधफलं - क. । ६२ लभति - क. ।\n- - - -- - - - - - - - -"
  },
  {
    "text": "888\nअन्यदुक्तरथं नाम भवस्यायतनं शुभम् ।\nसुरकिन्नरगन्धर्वैः सदा संसेवितं शुभम् । । १०२ । ।\nतत्र श्रीपर्वतो६३ नाम पर्वतः श्रीनिकेतनः ।\nसिद्धामरशताकीर्ण्णं सिद्धिक्षेत्रं६४ तदुत्तमम् ।। १०३ ।।\nशूलिनो यत्र लिङ्गानां पुण्यानां वरदायिनाम् ।\nसहस्रं स्थापितं व्यास शिलादेन महात्मना । ।१ ०४।।\nये पश्यन्ति तमीशानं श्रीपर्वतनिवासिनम् । ।\nजन्ममृत्युभयं तेषां नास्ति पुंसां कदाचन ।। १० ५। ।\nअनेनैव शरीरेण तस्मिन् क्षेत्रे भवात्मके ।\nयोगाभ्यासपरा विप्राः सिद्धिं यान्ति यथेप्सिताम् ।। १०६ । ।\nमनसाप्यभिगच्छन्ति ये नराः श्रीगिरिं मुने ।\nन ते यान्ति यमावासं मृत्यावपि समागते ।। १०७ ।।\nततश्चोत्तरगोकर्णं हरलिङ्गाङ्किताश्रमम्६६ ।\nतप्तं यत्र तपस्तीव्रं राक्षसैः पिशिताशनैः । ।१ ०८। ।\nरावणाद्यैर्महाभागैर्लब्धश्च६७ वर ईप्सितः६८ ।\nपुरा यत्र तपः कृत्वा प्रसाद्य च पिनाकिनम् ।। १ ०९। ।\nत्रैलोक्ये चक्रवर्तित्वं रावणस्समवाप्तवान् ।\nअश्वमेधं दशगुणं तद्६९ दृष्टवा लभते नरः । । 8.167.११० । ।\nमृतश्च रुद्रसायुज्यं गच्छत्यत्र न ७० संशयः ।\nततो दक्षिणगोकर्णं स्थानं पुण्यं पिनाकिनः ।।१ ११ ।।\nस्पृक्कया जातया यत्र७१ लङ्कामलयसानुषु ।\nअर्च्यते भगवान्देवः सर्वामरवरेश्वरः । । ११२ । ।\nएको७२ राक्षसशार्दूलो यत्राद्यापि विभीषणः ।\nसमभ्यर्च्यामरेशानं भुंक्ते राज्यमशङ्कितः७३ ।। ११३ ।।\n- - - -- - - - - - - - -\n६३ श्रीपर्वतं - क. । ६४ सिद्धक्षेत्रं - ख. । ६५ भवात्मिके - क. । ६६. श्रयम् - ख. । ६७ महाभाग लब्धश्च (?) । ६८ ईप्सितम् - क. । ६९ तं - क. ख । ७० गच्छते नात्र - क. ख. । ७१ तत्र - क.। ७२ एक - क. । ७३ .मशङ्कितम् - क. ।\n- - - -- - - - - - - - -"
  },
  {
    "text": "889\nमानवा येभिगच्छन्ति गोकर्णायतनाश्रमम् ।\nदशानामश्वमेधानां प्राप्नुवन्ति फलं शुभम् । ।१ १४। ।\nहरिश्चन्द्र इति ख्यातो गिरिर्नैकविनिर्झरः ।\nजामदग्न्येन रामेण यस्मिन्नायतनं७४ कृतम् ।।१ १५ ।।\nयत्र देवाश्च सिद्धाश्च यक्षगुह्यककिन्नराः ।\nव्रतिनो योगिनश्चैव नेमिरे७५ वृषभध्वजम् । ।१ १६ । ।\nहरिश्चन्द्रगिरे शृङ्गमाकूटं यैर्निरीक्षितम् ।\nन ते वसन्ति मर्त्येषु देवा भूत्वा पुनर्मुने ।। १ १७।।\nउत्तरे नर्मदातीरे योजनैकपथान्तरे७६ ।\nकारोहणमिति स्थानं त्रिनेत्रायतनं महत् ।। ११ ८। ।\nयत्र काकां७७ तपस्यन्तीमारुरोह प्रजापतिः ।\nआरुरोह यतः काकां७८ तस्मिन् देशे प्रजापतिः ।। ११ ९। ।\nतस्मात् कारोहणो७९ नाम्ना८० स देशः परिकीर्तितः ।\nतस्मिन् देशेवतीर्णश्च भगवान् वृषभध्वजः । । 8.167.१२० ।।\nपुण्योसौ सर्वदेशेभ्यो देशो येन निबोध तम्८१ ।\nक्षीणे कृतयुगे व्यास त्रेतायुगमुखोदये ।। १२१ ।।\nतस्मिन् पादं मुमोचैकं धर्मोधर्मनिपीडितः ।\nद्वितीयं द्वापरे प्राप्त तृतीयं च कलौ युगे ।।१ २२।।\nचतुर्थेनावतस्थे च यतः स भगवान् प्रभुः ।\nएवं स धर्मसंवासाद्८२  देशः पुण्यतमः स्मृतः । । १२३ ।।\nभारभूतिस्त्वसौ भूत्वा तस्मिन्देशे पिनाकधृक् ।\nभारान्८३ बद्ध्वा द्विजातीनां नर्मदायां विचिक्षिपे ।। १ २४।।\nकारुण्येन महादेवो मर्त्त्यजन्ममुमुक्षया ।\nत्रेतायां दिण्डिमुण्डश्च शिरांसि विनिकृत्तवान् ।। १ २५।।\n- - - -- - - - - - - - -\n७४ न्नारायणं - ख. । ७५ मेनिरे - ख. । ७६ द्वियोजनपथान्तरे - ख. । ७७ कः का - क । ७८ कान्तां - क  । ७१ कारोहणं - ख. । ८० नाम - क. ख. । ८१ तत् - (?) । ८२ धर्मसंवासो - ख.।\n- - - -- - - - - - - - -"
  },
  {
    "text": "890\nद्वापरे चाषढिर्भूत्वा८४ नृत्तेनानुगृहीतवान् ।\nएवं प्रतियुगं व्यास तस्मिन्देशे शिवः स्वयम् । ।१ २६। ।\nअवतीर्णश्चानुगृह्य८५ ब्राह्मणान् शुद्धमानसान् ।\nतेषामायतनानि स्म सर्वेषामेव८६ सुव्रत । । १ २७।।\nयेन दृष्टानि देवस्य ईशान८७लोकमाप्नुयात् ।\nवर्तमाने कलौ चापि ज्ञात्वा दुःखार्दितं जगत्८८ ।। १ २८।।\nचतुरः८९ पुरुषान् सृष्ट्वा९० स्वस्मान्मुखचतुष्टयात् ।\nप्रोवाच परमेशानो लोकानुग्रहलिप्सया९१ ।। १ २९। ।\nयूयं यात महीं सर्वे द्विजा भूत्वा तपस्विनः ।\nमामेवैष्यथ योगोशा नीत्वा विप्रान् परं पदम् ।। 8.167.१३० ।।\nते तथोक्त्वा ततो९२ व्यास संबभूवुः पृथक् पृथक् ।\nमानुषेषु९३ तदा विप्रा मोक्षधर्मपरायणाः । ।१ ३१ ।।\nउज्जयिन्यां९४ गुरुज्येष्ठः कौशिको नाम नामतः ।\nद्वितीयो गार्ग्य इत्येव९५ जंबूमार्गे सतापनः (?) ।।१ ३२। ।\nतृतीयश्चाभवन्मित्रो मथुरायां महामनाः९६ ।\nब्रह्मचारी चतुर्थस्तु कुरुष्वेव सुगोत्रजः । । १३३ ।।\nभगवानपि देवेशो ह्यमरेश्वरसंयुतः९७ ।\nअत्रिवंशप्रसूतस्य नाम्ना वै सोमशर्मणः ।। १ ३४।।"
  },
  {
    "text": "रूपं कृत्वा सिताङ्गं तु जगामात्रेर्गृहं९८ शुभम् ।\nस तं ब्रह्मविदं विप्रमात्रेयं सकुलं विभुः । । १ ३५। ।\nयोगसिद्धिप्रदानेन अनुजग्राह शङ्करः ।\nअनुगृह्य तदा व्यास सकुलं द्विजसत्तमम्९९ ।। १३ ६।।\nजगामोज्जयिनीं देवः श्मशानं च विवेश ह ।\nस तत्र भस्मनात्मानमवगुण्ठ्य१०० वृषध्वजः । ।१ ३७। ।\n- - - -- - - - - - - - -\n८४ भूत्वाषाढिर्द्वापरे च (?) । ८५ मनुगृह्य - क । ८६ तानि चायतनानीह सर्वाण्येव (?) । ८७ ऐशानं(?) । ८८ जनं (?) । ८९ चत्वारः - क. ख. । ९० दृष्टवा - ख. । ९१ कांक्षया (?) । ९२ तथोक्तास्तथा - क. ख. । ९३ तु - क. । ९४ उज्जयन्यां, उज्जयनी - क । ९५ इत्येवं - ख । ९६ महात्मना - क. ख. । ९७ देवेशममरेश्वरसंयुतः - क. ख. । ९८ जगामत्रिगृहं - ख । ९९ द्विजसत्तमः - क. । १०० भष्मासात्मा- नमवगुण्ठ्य - क ख. ।\n- - - -- - - - - - - - -"
  },
  {
    "text": "891\nउल्मुकं वामहस्तेन गृहीत्वा समुपाविशत् ।\nतत्र प्रथममादाय शिष्यं कौशिकमीश्वरः । ।१ ३८। ।\nजम्बूमार्गे द्वितीयं च मथुरायां ततोपरम् ।\nकान्यकुब्जे ततश्चान्यमनुगृह्य जगत्पतिः ।। १३९।।\nस्वसिद्धान्तं ददौ योगमुवाचेदं च लाकुली१०१ ।\nरहस्यं परमं हीदं१०२ पञ्चार्थं इति संज्ञितम्१०३ । । 8.167.१४० । ।\nविप्रान्मोचयितुं दत्तो युष्मभ्यं मर्त्त्यबन्धनात् ।\nअनया दीक्षया विप्रान् प्रापयध्वं परं पदम् । । १४१ ।।\nनदीतीरेषु मेध्येषु पुण्येष्वायतनेषु च ।\nशून्यागारेष्वरण्येषु वासो वः सङ्गवर्जितः । । १४२। ।\nवचो भगवतः श्रुत्वा शिष्याः पशुपतेः स्वयम् ।\nयथाज्ञप्तमकुर्वन्त१०४ सर्वे ते भवतेजसः । । १४३ ।।\nधर्मपादाङ्किते देशे अवतीर्णो यतो भवः ।\nस देशः परमस्तस्मान्महापुण्यतमः स्मृतः ।।१४४।।\nआश्रमो योगिनां यत्र प्रवृत्तः पापनाशनः ।\nअष्टायतनमित्येवं स्थानमत्र१०५ महात्मनः ।।१४५। ।\nयद्१०६ दृष्टवा मनुजा व्यास प्राप्नुवन्ति परं पदम् ।\nकारोहणं शिवस्थानं येभिगच्छन्ति मानवाः ।। १४६। ।\nगर्भशय्याभयं तेषां न भवेन्मुनिसत्तम ।\nमहीनर्मदयोर्मध्यं सह्यस्य च यदन्तरम् । ।१४७।।\nएतत्पशुपतेः क्षेत्रं पुराणमृषिभिः स्तुतम्१०७ ।\nतदागत्य नरो व्यास यद्यपि स्यात् सुपापकृत् ।\nसर्वपापविनिर्मुक्तो१०८ यथेष्टां१०९ प्राप्नुयाद् गतिम् ।। १४८। ।\n- - - -- - - - - - - - -\n१०१ लागडिः - ख. । १०२ लीनं - ख. । १०३ संज्ञितः - ख । १०४ यथाज्ञाप्तमकुर्वन्त - क. ख. । १०५ स्थानं तत्र - ख. । १०६ यं - क. । १०७ ऋषिभिष्टुतं - ख. । १०८ विमुक्तात्मा - ख., विमुक्तोसौ - ख.। १०९ यथेष्टं - क. ।\n- - - -- - - - - - - - -"
  },
  {
    "text": "892\nकारोहणं स्थानमतीव पुण्यं शैवानि११० यत्रायतनानि धीमन्१११ ।\nगत्वा नरास्तानि महाफलानि संसारगेहं न पुनर्विशन्ति ।। १४९।।\nपुण्यमायतनं चान्यत् सप्तलोकाभिवन्दितम्११२ ।\nवाराणस्या११३ मुनिश्रेष्ठ यत्र सन्निहितो हरः । । 8.167.१५० ।।\nतत्र भागीरथी पुण्या उत्तरां भजते दिशम् ।\nसिद्धिक्षेत्रं११४ बृहत्क्षेत्रं लोकेषु त्रिषु विश्रुतम् ।।१ ५१। ।\nअविमुक्तं स्मृतं नाम्ना न विमुक्तं हरेण तु ।\nअविमुक्तेश्वरं दृष्ट्वा  देवं तत्र ह्युमापतिम्११५ ।।१५२।।\nगाणपत्या गतिः प्रोक्ता मृत्युकाले महामुने ।\nयत्रास्ते गणपो द्वारि विद्युत्केशो महाबलः ।।१५३ ।।\nदण्डपाणिर्महातेजाः समादेशात् स्वयंभुवः ।\nतमदृष्टवा न पश्यन्ति देवदेवेश्वरं हरम् ।।१ ५४। ।\nयोगिनोपि महात्मानः पुण्यं तस्यापि दर्शनम् ।\nदण्डपाणिं शुचिर्दृष्ट्वा११६ हरदत्तवरं११७ गणम् ।।१५५।।\nइह लोके सुखं प्राप्य यान्ति११८ तस्य सलोकताम् ।\nयत्र सिद्धा महात्मानो योगैश्वर्यबलान्विताः । । १ ५६।।\nछन्नाः प्रदक्षिणं कृत्वा प्रणमन्ति स्वयंभुवम् ।\nशक्रः पितामहो विष्णुर्धनेशो वरुणो यमः । । १ ५७।।\nहुतभुक् पवनः सोमः स्वयं चैव दिवाकरः ।\nतथा सप्तर्षयः सिद्धा गन्धर्वाः पन्नगास्तथा । ।१५८। ।\nअविमुक्तेश्वरं देवमर्चयन्ति यतव्रताः ।\nततः पुण्यतमं नास्ति सिद्धिक्षेत्रमिति श्रुतिः ।। १ ५९। ।\nयत्र जन्तोर्विपन्नस्य मुक्तिः संसारबन्धनात् ।\nप्रसादाज्जायते शम्भोर्गुह्यमेतत परं स्मृतम् । । 8.167.१६० । ।\nगङ्गा११९ दक्षिणतस्तस्मिन्नुत्तरेण वराणसी१२० ।\nतत्तयो१२१र्मध्यतः१२२ क्षेत्रमविमुक्तं पिनाकिनः । ।१ ६ १। ।\n- - - -- - - - - - - - -\n११० शैलानि - क., शैलाय - ख । १११ धीमान् - क. ख. । ११२.. नन्दितम् - ख । ११३ वारणसी(?) । ११४ सिद्धक्षेत्रं - ख. । ११५ तत्र देवमुमापतिम् - ख. । ११६ न्दृष्ट्वा - क. ख । ११७ हरदण्डधरं - ख. । ११८ याति - ख । ११९ गङ्गा (?) । १२० वराणमी (?) । १२१ तयोः (?), तद्वयोः (?) । १२२ र्मम तत् - क ।\n- - - -- - - - - - - - -"
  },
  {
    "text": "893\nलिङ्गे यत् स्थापिते शम्भोः प्राप्यते१२३ फलमन्यतः ।\nतत् सहस्रगुणं प्रोक्तमविमुक्ते निवेशिते । । १६२ । ।\nस्थापयेद्विधिना योषा१२४ पुमान्वा विधिपूर्वकम् ।\nसहस्रं स्थापितं तेन लिङ्गानां भवति प्रभोः । । १६३ । ।\nत्र्यक्षः स गणपो भूत्वा रुद्रसायुज्यतां व्रजेत् ।\nअतः कृत्वा मुनिश्रेष्ठ ब्रह्मादित्यपुरस्सरैः ।\nलिङ्गानि स्थापितानि स्म सर्वैस्तत्र सुरोत्तमैः । ।१ ६४। ।\nतस्मिन् भगवतः क्षेत्रे काशिपुर्यामनेकशः ।\nदृश्यन्तेद्यापि१२५ लिङ्गानि स्थापितानि महात्मभिः । ।१ ६ ५। ।\nस्मरणादविमुक्तस्य पृथिव्यन्तेपि१२६ संस्थितः ।\nकल्मषैर्मुच्यते जन्तुर्मृतश्च लभते सुखम्१२७ ।।१ ६ ६।।\nब्राह्मणास्तत्र मुञ्चन्ति वेदतत्त्वार्थवेदिनः ।\nसिद्धाः पाशुपता ये च१२८ भवबन्धमुमुक्षवः । । १ ६७। ।\nप्राप्य वाराणसीं पुण्यां सिद्धिक्षेत्रमनुत्तमम्१२९ ।\nपुनर्निष्क्रान्तुमन्यत्र कस्य जन्तोर्मतिर्भवेत् । । १६८ ।।\nवेदेषु गीयते व्यास तत् क्षेत्रं शशिमौलिनः ।\nदेहिनस्त्यजतः प्राणान् मोक्षसिद्धिगतिप्रदम् ।। त६९। ।\nयेविमुक्ते वसन्ति स्म नरा रुद्रपरायणाः ।\nरुद्रस्य भवने व्यास ते वसन्ति न संशयः । । 8.167.१७० । ।\nतिष्ठन् गच्छन् स्वपन् भुञ्जन्१३० कर्म कुर्वन् हसन्नपि ।\nयोविमुक्तं स्मरेद्देही तस्य जन्मभयं कुतः । ।१७१ । ।\nनाविमुक्तात् परं क्षेत्रं नाविमुक्तात्परं पदम ।\nनाविमुक्तात्परं पुण्यं नाविमुक्तात्परा गतिः१३१ । । १७२ ।।\nया गतिर्ध्यायतो१३२ नित्यं परे ब्रह्मणि लीयत१३३ ।\nसैव संत्यजतः प्राणानविमुक्ते स्मृता१३४ गतिः । ।१७३ । ।\n- - - -- - - - - - - - -\n१२३ प्राप्स्यते - ख. । १२४ यो वा - क ख. । १२५ दृश्यन्त्यापि - क ख । १२६ पृथिव्यान्तेपि - ख. । १२७ शिवम् (?) । १५८ तु - ख. । १२९ सिद्धक्षेत्रमनुत्तमम् - ख. । १३० जाग्रन् - ख । १३१ परां गतिम् - ख. । १३२ या गतिर्ध्यानतो - ख. । १३३ लीयते - क. ख. । १३४ ऽमृता - क ख. ।\n- - - -- - - - - - - - -"
  },
  {
    "text": "894\nपुण्यमुमापतेः सुरवृषैर्जुष्टं सदा सिद्धये\nबह्माद्यैरविमुक्तमेतदिति यत् संसेवितं शान्तये ।\nये सेवन्ति तदीशभक्तिपरमा१३५ मर्त्याः शमप्राप्तये\nमुक्तास्ते भवसंभवप्रतिभयाद्१३६ गच्छन्ति मोक्षं परम् ।।१७४। ।\nप्रयागे च तपःक्षेत्रे देवस्यायतनं महत् ।\nतद्१३७ दृष्ट्वा मनुजः सम्यगिष्टां गतिमवाप्नुयात् । ।१७५।।\nनैमिशे देवदेवस्य१३८ रुद्रस्यायतनं महत् ।\nदृष्ट्वा पापविनिर्मुक्तः१३९ स्वर्गलोकमवाप्नुयात् । । १७६।।\nधर्मक्षेत्रे कुरुक्षेत्रे स्थानं योगेश्वरं महत्\nतेन दृष्टेन विप्रेन्द्र गाणपत्यमवाप्नुयात् ।।१७७।।\nरुद्रलोकं मृतश्चासौ प्राप्नुयात् सर्वकामिकम् ।\nगयायामन्यदीशस्य स्थानं भगवतः शुभम् । ।१७८।।\nगध्रकूटेश्वरं नाम्ना सर्वपापविमोचनम ।\nन तं दृष्ट्वा विमुह्यन्ति मृत्युकाले नरोत्तमाः । । १७९।।\nतत्र भस्म समालभ्य सर्वपापैः प्रमुच्यते ।\nद्वादशाब्दवतस्यापि द्विजः फलमवाप्नुयात् ।। 8.167.१८० ।।\nअन्यदायतनं पुण्यं मगधामु१४० पिनाकिनः ।\nनगरे पाटलीपुत्रे नाम्ना प्रहसितेश्वरम् । । १८१ । ।\nवाजिमेधमवाप्नोति१४१ अभिगम्य तमीश्वरम् ।\nमगधासु स्मृतान्यष्टौ स्थानानि शशिमौलिनः।। १८२ । ।\nशिष्यैः परिवृतो यानि बभ्राम नकुलीश्वरः१४२ ।\nयानि१४३ दृष्टवा भवेत्सद्यः पुमान् पापविवर्जितः ।।१८३ ।।\nयवनेषु स्मृतं स्थानं पुण्यमन्यदुमापतेः ।\nत्रिपिष्टपमवाप्नोति१४४ तन्दृष्ट्वा मानवः प्रभुम् ।।१८४। ।\n- - - -- - - - - - - - -\n१३५ भक्तिपरया - क । १३६ भवसागरप्रतिभयाद् (?) । १३७ तत् - क. ख । १३८ देवदेवेशं - क. ख. । १३९ पापैर्विनिर्मुक्तः - ख. । १४० मगधेषु (?) । १४१. .सहस्राणि - ख. । १४२ लगुडीश्वरः - ख. । १४३ तानि - ख. । १४४ त्रिविष्टपमवाप्नोति - ख. ।\n- - - -- - - - - - - - -"
  },
  {
    "text": "895\nअङ्गदेशे परं पुण्यं स्थानं प्रोक्तं पिनाकिनः ।\nहेमचूडेश्वरं नाम्ना तं दृष्ट्वा न विमुह्यति१४५ ।। १८५।।\nभागीरथ्यास्ततो१४६ व्यास सागरस्य च संगमे ।\nब्रह्मणा स्थापितं लिङ्गं पुण्यं तत्र१४७ पिनाकिनः ।। १८६ ।।\nतस्याभिगमनादेव सर्वपापैः प्रमुच्यते ।\nदशानामश्वमेधानां तं दृष्ट्वा प्राप्नुते फलम् ।। १ ८७।।\nप्रभासे शूलिनं दृष्ट्वा देहभेदे गणो भवेत् ।\nपुष्करे शङ्करं दृष्ट्वा न शोचेन्मृत्युजन्मनी१४८ ।।१ ८८।।\nमहेन्द्रे च नगश्रेष्ठे रुद्रस्यायतनं शुभम् ।\nअभिगम्य नरो विद्वानश्वमेधफलं लभेत् ।।१८९। ।\nमहाकालेश्वरं देवमुज्जयिन्यां१४९ महाव्रतः ।\nअभिगम्याप्नुयाद्विद्वान् गणत्वं त्रिपुरद्विषः । । 8.167.१९० ।।\nद्रिमिचण्डेश्वरं देवं दृष्ट्वा त्रायति मानवः ।\nकुलान्युभयतः१५० सप्त सर्वयज्ञानि१५१ चाप्नुते ।।१९१ ।।\nशंकुकर्णेश्वरं दृष्ट्वा न शोचेन्मरणं नरः ।\nतथा हिमगिरेः शृङ्गे सिद्धकिन्नरसेविते ।।१ ९२ ।।\nडिङ्गेश्वरमिति ख्यातं रुद्रस्यायतनं महत् ।\nअभिगम्य च दृष्टवा च तं देवं जगतः प्रभुम् । ।१ ९३ ।।\nशिवभक्तिपरो व्यास सर्वकामानवाप्नुयात्१५२ ।\nमृतस्य च गतिः प्रोक्ता गाणपत्यं महात्मनः । ।१९४। ।\nसुवर्णाक्षे परं स्थानं देवदेवस्य संस्मृतम् ।\nतद् दृष्टवा१५३ मनुजो व्यास१५४ राजसूयफलं लभेत् ।। १९५।।\nसप्तगोदावरे स्थानं दृष्ट्वा पुण्यं कपर्दिनः१५५ ।\nअश्वमेधफलं प्राप्य स्वर्गलोके वसेन्नरः ।। १ ९६। ।\n- - - -- - - - - - - - -\n१४५ - न्न विमुच्यति - ख. । १४६ न्ततो ख. । १४७ तस्य पुण्यं - ख. । १४८ मृत्युजन्मनि - क. ख. । १४९ ...मुज्जयन्यां - क. ख. । १५० कुलानुभयतः - क. ख., कुलानुभयजान् - क. ख.। १५१ सर्वयज्ञान्स - ( ?) । १५२ सर्वकाममवाप्नुयात् - ख. । १५३ तं दृष्ट्वा - क. । १५४ भक्त्या - क. । १५१ कपार्दिनं - क. ख. ।\n- - - -- - - - - - - - -"
  },
  {
    "text": "896\nस्थानं पुण्यतमं चान्यच्छ्रेष्टं जगति कीर्तितम् ।\nनाम्ना भद्रेश्वरं ख्यातं देवगन्धर्वसेवितम् । । १९७। ।\nतं वीक्ष्य मानवो व्यास सर्वयज्ञफलं लभेत् ।\nजन्मप्रभृति यत्किञ्चित् कृतं कर्माशुभं१५६ महत् ।। १ ९८। ।\nतत्क्षणान्नश्यते सर्वं दृष्ट्वा भद्रेश्वरं१५७ हरम् ।\nयत्र तत्र मृतश्चापि गाणपत्यं लभेन्नरः । । १९९।।\nधन्यास्ते मानवा व्यास रुद्रभक्ता महौजसः ।\nये प्रपश्यन्ति भद्रेशं जन्ममृत्युभयापहम्१५८ ।।8.167.२ ०० । ।\nएकाम्रे च विभोः स्थानं दृष्ट्वा स्वर्गमवाप्नुयात् ।\nविरजायां हरं दृष्ट्वा वाजिमेधमवाप्नुयात् । । २०१ । ।\nनेपालेषु च देवेशं दृष्ट्वा पशुपतिं प्रभुम् ।\nदशाश्वमेधानाप्नोति१५९ रुद्रलोकं च गच्छति । ।२ ०२ । ।\nदेहभेदं च संप्राप्य पशुत्वाद्विप्रमुच्यते१६० ।\nअन्यद्धिमगिरौ स्थानं नैकतुङ्गाधिपेश्वरम् । । २०३ ।।\nदृष्ट्वा तन्न पुनर्मर्त्त्यो१६१ जायते मुनिसत्तम ।\nभक्तानां प्रणतानाञ्च सर्वकामप्रदं स्मृतम् । ।२ ०४।।\nएवमेतानि पुण्यानि रुद्रस्यायतनानि ते ।\nकथितानि मया व्यास यैर्गतिः प्राप्यते शुभा । । २० ५।।\nय एतानि पठेद्विप्रः प्रयतात्मा दिने दिने ।\nतस्य सायुज्यतां देवो ददाति वृषभध्वजः । ।२ ० ६।।\nमङ्गल्यं परमं पुण्यं मेध्यं सर्वभयापहम् ।\nस्थानानां कीर्तनं शम्भोर्नित्यं कुर्याच्छुचिर्नरः । ।२ ०७।।\n- - - -- - - - - - - - -\n१५६ कर्म शुभं - ख. । १५७ भद्रेश्वरे (?) । १५८ भयावहम् - क. । १५९ दशाश्वमेधान्प्राप्नोति - क. टि. । १६० पशुपत्वाद्विमुच्यते - क. । १६१ तन्दृष्ट्वा न पुनर्मर्त्यो - ख. ।\n- - - -- - - - - - - - -"
  },
  {
    "text": "897"
  },
  {
    "text": "इति गिरिवरपुत्रीविष्णुगङ्गाधरस्य१६२\nजगति वसतिरेषा सर्वकामप्रदा ते ।\nमुनिवरसुतशिष्टा१६३ पापसंशुद्धिकर्त्री१६४\nवद किमपरमन्यद् व्यास तुभ्यं वदानि१६५ । ।२ ०८।।\nइति स्कन्दपुराणे शिवायतनवर्णने१६६ सप्तषष्ट्युत्तरशततमोध्यायः१६७"
  },
  {
    "text": "सूत उवाच\nश्रुत्वा कथामायतनानुबद्धां२ चन्द्रार्धबिम्बा३ स्थितमौलिनस्तु ।\nव्यासो मुनिस्तं वचनं बभाषे ब्रह्मात्मजं ब्रह्मविदं मुनीन्द्रम् । । १ । ।\nधर्म्या४ सुपुण्या भगवन् त्वयैषा गुह्या कथा मे विधिवत् प्रदिष्टा ।\nस्थानानि शम्भोर्दयितानि कोन्य एवं परिज्ञातुमृषिः५ समर्थः ।। २ ।।\nइच्छामि वेत्तुं त्रिपुरं प्रदग्धमेकेषुणा दिव्यपिनाकधर्त्रा ।\nयथा पुरा भक्तवरप्रदेन६ तन्मे मुने ब्रूहि यथाप्रवृत्तम् ।। ३।।\nपृष्टस्तथैवं मुनिना मुनीन्द्रः प्रश्नं यथावत् कथयञ्चकार ।\nदग्धं यथा तत् त्रिपुरं तथा त्वं शृणुष्व पुत्रेति वचो ब्रुवाणः७ । ।४।।\nतस्मिन् हते दैत्यवृषेन्द्रसिंहे पुरा हिरण्याक्षसुते प्रवीरे ।\nभग्नेषु दैत्येषु सदानवेषु मयो बभूवाधृतिदुःखतप्तः । ।५। ।\nस विश्वकृद्दानवराजलक्ष्म्या रत्येव हीनो मकरध्वजोभूत् ।\nआदाय दैत्यं स हि तारकाक्षं विद्युत्प्रभं चेन्द्रसमप्रभावम् ।।६ । ।\nतपश्चचारोग्रमहीनकर्मा८ दैत्यौ च तावन्धकतुल्यवीर्यौ९ ।\nते शीतकाले हिमपर्वतस्था ग्रीष्मे च पञ्चज्वलनाभितप्ताः । ।७। ।\nव्यभ्रे पयःप्लावितभूमिभागे चेरुस्तपः प्रावृषि च प्रयत्ताः१० ।\nतेषामगाद्दिव्यसमासहस्स्रं तथा सुतीव्रे तपसि स्थितानाम् ।।८ । ।\n- - - -- - - - - - - - -\n१६२. स्य च - क. । १६३. शिष्या - क. । १६४ ... शुद्धकर्त्री - क. । १६५ वदामि - ख । १६६ तीर्थवर्णने (?) - ख. । १६७ अ. २१५ - ख ।\n१ व्यास - क. । २ बद्धा - क. ख. । ३ बिम्ब - क. । ४ धर्मा - ख., ब्रह्मन् - क. । ५ ज्ञातुमृषे - (?) । ६ भक्तिवरप्रदेन - क. ख. । ७ भ्युवाच - ख. । ८ तपश्चकारोग्रमहीनकर्मा - क. । ९ कल्पौ - क. ख । १० प्रयत्नात् - ख. ।\n- - - -- - - - - - - - -"
  },
  {
    "text": "898\nचर्मास्थिशेषा ज्वलनप्रभावास्तपो११ विशेषाद् दितिपुत्रसिंहाः ।\nआदित्यतेजःप्रतिमानवीरा१२ बभूवुरादित्यवपुःप्रकाशाः । ।९।।\nपितामहस्तानभिगम्य सर्वान् प्रियं१३ बहूक्त्वा वचनं बभाषे ।\nतप्तं तपो वो विगतप्रमोहा वरं त्विदानीं वृणुतेति हृष्टाः१४ । । 8.168.१० ।।\nतं प्राञ्जलिर्भूमिनिविष्टजानुर्मयः सुरेशं प्रणतोभ्युवाच ।\nअवध्यतामप्रतिमं बलञ्च ज्ञानं च दिव्यं परमं सुखं च ।।१ १ ।।\nमृत्युर्यथा नो१५ न भवेच्च देव वरं प्रयच्छैनमभीप्सितं१६ नः ।\nकरोम्यहं यच्च सुरेश दुर्गं त्रिभिः पुरैर्दिव्यविमानकल्पैः । ।१२।।\nतन्मे भवेत् सर्वसुरैरगम्यं स्वच्छन्दसंस्थानगतिप्रचारम् ।\nइत्येवमुक्तो१७ दनुजाधिपेन ब्रह्मा वचस्तं मयमाबभाषे ।। १३ ।।\nदातुं न शक्यो वर एष१८ तुभ्यं तस्मात् परं१९ सान्तरमेव चान्यम्२० ।\nत्वं पुत्र याचस्व ततः प्रदास्ये चिन्ता च ते मा दनुजान्यथाभूत् ।।१४। ।\nततो मयः प्राह वचो विमूढो वरो यथा मार्गित एव नोस्तु ।\nब्रवीमि यच्चान्यदहं२१ सुरेश तन्मेर्हसि त्वं प्रददातु मद्य ।। १५। ।\nपूर्णे सहस्रे त्रिपुरं२३ समानां समेष्यते ह्यर्धनिमेषमात्रम्२४।\nतस्मिन्क्षणे यस्त्रिषु२५ संगतेषु पुरेषु दिव्येषु सुरप्रवीर । ।१६।।\nएकेषुणा तत्२६ त्रिपुरं दहेत स नो विनाशी त्रिपुरस्य२७ भूयात् ।\nश्रुत्वा ततस्तद्वचनं मयस्य ब्रह्मा वरं तं हृषितान्तरात्मा ।\nप्रादादभीष्टं दनुजाधिपाय२८ दत्त्वा च तूर्णं स्वपुरे जगाम ।।१७।।\nततो मयस्तत्त्रिपुरं ससर्ज जगद्विधातेव पुरादिकल्पे ।\nअयोमयं तत्प्रथमं चकार ततोपरं राजतमद्रिकल्पम् ।। १८ ।।\nतृतीयमन्यत्पुरमाशु हैमं ससर्ज मेरोरिव शृङ्गमुच्चम्२९ ।\nसृष्टं ततस्तत्त्रिपुरं मयेन स्वर्गस्य रूपं प्रजहार दिव्यम् । । १९।।\n- - - -- - - - - - - - -\n११ त्ततो - क., .. स्तपो, - ख.,.. .त्तपो (?) । १२ प्रतिमान्यवीरा - क. ख. । १३ प्रियान् - क. । १४ हृष्टः - क. ख । १५ यथातो - ख ' १६ प्रयच्छेत - क, प्रयच्छेत - ख, प्रयच्छैतदभीप्सितं (?) । १७ मुक्तेः - क, क्ते - ख. । १८ शक्यामरता हि (?) । १९ वरं - क । २० मेतत् - ख, चान्यत् - क । २१ महं - ख । २२ प्रदातु  ? र । २३ सहस्रेतु पुरं - क ख. । २४ चार्धनिमेषमात्रम् - ख. । २५ यः सह - घ. । २६ तं - क. । २७ विनाशस्त्रिपुरस्य - क. । २८ -.धिपस्य (?) । २९ ...मुच्चै (?) ।\n- - - -- - - - - - - - -"
  },
  {
    "text": "899\nद्वारैर्मनोज्ञैर्वडभीगवाक्षैर्बीथ्यङ्गणैर्हेममयैः३० सुयुक्तम् ।\nचन्द्रांशुसंसृष्टतलैश्च हर्म्यैः शीतानिलाह्लादसुखप्रवेशैः३१ । ।8.168.२० । ।\nमुक्ताप्रवालैर्मणिखण्डचित्रै३२ रालम्बितैश्चित्रतडित्प्रकाशैः ।\nध्वजैर्विचित्रैः पवनावधूतैश्चलत्पताकाभिरतीव रेजे । । २१ । ।\nप्रासादपंक्तिस्थितरत्नखण्डै३३ र्महामणीन्दुद्युतिसन्निकाशैः३४ ।\nसतोरणाभ्युच्छ्रितहर्म्यपृष्ठैरलकृतं तत् त्रिपुरं रराज । । २२ । ।\nसर्वर्तुपुष्पैः फलितैर्मनोज्ञैर्वृतं समन्तात्तरुभिर्महोच्चैः ।\nरम्यस्तथोद्यानशतैरुपेतं प्रभ्रान्तषट्पादमयूरहंसैः । । २३ । ।\nवापीभिराक्रान्तविहङ्गमाभिः प्रफुल्लनीलोत्पलसंवृताभिः३५ ।\nदैत्यालयं तच्छुशुभे तथैव प्रनृत्तकेकाविहगैस्सरोभिः३६ ।। २४। ।\nतथा नखोद्भिन्नपयोधराभिराकर्णरक्तान्तविलोचनाभिः ।\nसव्रीडमीषच्चपलेक्षिताभिर्योषिद्भिराकीर्णमतीव रेजे ।। २५। ।\nलौहं पुरं यत्तदधश्चकार तत्तारकाक्षाय मयः प्रदत्वा३७ ।\nपुर द्वितीयं रजतामयं यद्विद्युत्प्रभायासुरराजभर्त्रे । ।२६। ।\nहैमं तृतीयं स्वयमेव दिव्यं जग्राह राजा मय आत्मनोर्थे ।\nअधिष्ठितं तत्त्रिपुरं तदाभूत्समं त्रिभिस्तैर्दनुराजसिंहैः ।।२७।।\nते सर्वतः स्वः३८ प्रभवान्३९ विजित्य४० प्रियासहायाः सहमित्रभृत्यैः ।\nसुखानि तस्मिन् विविधान्यवापु४१ स्त्रैलोक्यचिन्तामविचिन्तयन्तः४२ । । २८। ।\nते दर्पमोहप्रतिबद्धरागा न्यूनानमन्यन्त बलेन देवान् ।\nमत्वा च तेषां प्रसभं निपत्य४३ नानाविधाश्चक्रुरतीव पीडाः ।।२९। ।\nवनानि वैभ्राजपुरस्सराणि संछिन्नवीरुत्कुसुमानि चक्रुः ।\nवापीः प्रचक्रुः कमलैर्विहीना जह्रुश्च  रम्भादिपुरस्सरास्ताः ।।8.168.३ ० । ।\nसन्त्रस्तगात्रीः४४ सुरयोषितस्तैरन्याश्च४५ चक्रुर्महतीः प्रपीडाः ।\nतेषामतीतः सुमहानथैवं प्रकुर्वतां देवविनाशनानि४६ । ।३ १ ।।\n- - - -- - - - - - - - -\n३० र्वीथ्यगंनैर्हेममयैः - ख. । ३१.. प्रदेशैः - ख । ३२ दण्डचित्रै - ख । ३३ स्थिररत्नखण्डै - ख. । ३४ मणीन्द्रद्युतिसन्निकाशैः (?) । ३५ प्रस्फुल्लनीलोत्पलसंवृताभिः - क । ३६ विहगाप्सरोभिः - ख.। ३७ प्रदाय(?) । । ३८ सर्वसम्पत् - ख. । ३९ स्वप्रभवान् - क. । ४० वा विजित्य - क., वाभिलभ्या - ख. । ४१ ...न्यथाभू - ख. । ४२ सौख्यामाविचिन्तयतः - ख. । ४३ त्वा - ख, । ४४... गात्र्यः - क. । ४६ स्ता अन्याश्च (?) । ४६ विनाशकानि - क. ।\n- - - -- - - - - - - - -"
  },
  {
    "text": "900\nकालो४७ मयं प्रत्यथ जातकोपाः४८ संगत्य सर्वे त्रिदिवौकसेशाः ।\nवृत्तं यथा सर्वमशेषतस्तन्न्यवेदयन्नाशु पितामहाय ।।३ २। ।\nतानाह देवः कमलासनस्थः सर्वान्सुरेशान्परिसान्त्वयित्वा ।\nमहाबलास्ते त्रिपुरासुरेन्द्रा हन्तुं न४९ शक्या हि५० बलाद्भवद्भिः । ।३ ३ । ।\nतस्मादयं विष्णुरहञ्च युष्मान् प्रगृह्य शम्भुं शरणं प्रयाम ।\nगतिः सदा नः शशिभृत् सुरेशाः स तान्५१ बलाद्धंस्यति शूलपाणिः । ।३४।।\nतथेति तेपि प्रणिपत्य देवा ब्रह्मार्कशक्रानिलपावकाद्याः ।\nकैलासमागम्य सुरेश्वरेशं दृष्टवा हरं तुष्टुवुरादृतार्थाः । ।३५। ।\nनमस्त्रिलोकेश्वरवन्दिताय प्रियाधरायामितविक्रमाय ।\nनमोस्तु चन्द्रार्धजटाकलापकान्ति५२ प्रभोद्योतितशेखराय ।।३६। ।\nत्रैलोक्यदेवाय नमोस्तु नित्यं पिनाकचापाय नमस्तथैव ।\nनमः प्रदीप्तासिपरश्वधाय त्रिशूलहस्ताय नमोस्तु नित्यम् ।।३७।।\nनमो नमो नन्दिवरप्रदाय जगच्छरण्याय सुरेश्वराय ।\nनमः सदा भक्तवरप्रदाय नमोस्तु यक्षेशवरप्रदाय । ।३८ ।।\nस्थिताय नित्यं हिमवद्गिरीन्द्रे कैलासवासाय नमस्सदैव ।\nनमो विमुक्ते शनिकेतनाय स्थिताय सर्वत्र च ते नमोस्तु । । ३९। ।\nभस्माङ्गलिप्ताय कपर्दिने च नमोस्तु नित्यं वृषभस्थिताय ।\nदिग्वाससे श्वेतवरप्रदाय सर्वर्द्धियुक्ताय जगद्विधात्रे ।।8.168.४० । ।\nहर्यर्कशक्राग्निपितामहानां स्रष्ट्रे नमो देव - - -राय ।\nसूक्ष्माय नित्यं परमेश्वराय नित्यं नमः सर्वगताय धात्रे ।।४१ । ।\nनमः परायातिपरे पुमांसे५३ पुराय षड्विंशकसंज्ञिताय ।\nनमोस्तु शर्वाय धनुर्धराय सर्वाय५४ सर्वप्रभवाय नित्यम् ।।४२। ।\nसोमानिलार्कज्वलनाम्बु५५भूमिव्योमात्मकायादिसृजे नमोस्तु ।\nपूष्णो५६ नमो दन्तविनाशनाय५७ कामाङ्गनाशाय नमोस्तु नित्यम् ।।४३ । ।\n- - - -- - - - - - - - -\n४७ ततो - क. ख. । ४८ ते प्रति जातकोपाः - ख. । ४९ हि - क. ख. । ५० न - क. ख. । ५१ तं - ख. । ५२ कान्त - ख । ५३ पराय पुंसे (?) । ५४ सर्वस्य - क. ख. । ५५ सोमानलार्कज्व- लनाम्बु - क. ख. । ५६ पूष्णे - क । ५७ दन्तविनाशकाय - क. ।\n- - - -- - - - - - - - -"
  },
  {
    "text": "901\nनमः प्रधानाय पराय पुंसे योगाधिगम्याय सदा नमोस्तु ।\nरौद्राय सौम्याय वपुष्मते च नमो नमः सर्वजगत्सृजे च । ।४४। ।\nविद्यासृजे धर्मसृजे नमोस्तु स्रष्ट्रे नमो यज्ञसुरासुराणाम्५८ ।\nनमस्तृतीयेक्षणधारिणे च नमो नमो नीलशिखण्डिने च । ।४५। ।\nनमोस्तु नित्यं पुरुषोत्तमाय श्मशानवासाय नमः सदैव ।\nनमोस्तु दैत्यान्धकनाशनाय नमः सदा मोहविनाशनाय । ।४६ ।।\nतमोविनाशाय५९ नमोस्तु नित्यमज्ञाननाशाय नमोस्तु नित्यम६० ।\nनमः सदा मोक्षवरप्रदाय नमः सदायामृतसंस्थिताय६१ ।।४७। ।\nभर्त्रे नमो भूमिधरेन्द्रपुत्र्याः पित्रे कुमारस्य नमोस्तु नित्यम् ।\nनमोस्तु वित्तेशवरप्रदाय नमः सदा शुक्रवरप्रदाय । ।४८। ।\nब्रह्मात्मने ब्रह्मसृजे नमोस्तु नमो नमो देवसृजे६२ विधात्रे ।\nनमोस्तु दक्षामरयज्ञहन्त्रे६३ नमोस्तु चण्डेशवरप्रद्राय । ।४९। ।\nयोगेश्वरायामरसंस्तुताय नमोस्तु रुद्राय पराय धाम्ने ।\nहराथ शर्वाय शिवाय गोप्त्रे नमोस्तु भीमाय च शम्भवे च । ।8.168.५ ० ।।\nगुणैर्विहीनाय गुणोत्कटाय गुणेष्वतीताय गुणास्थिताय ।\nगीताय सांख्ये पुरुषाय नित्यं नमोस्तु योगोपनिषत्स्थिताय । ।५१ । ।\nमहापुराणाय परात्पराय स्थूलाय सूक्ष्माय नमस्सदैव ।\nप्रसाद्यमानः कुरु नः प्रसादं तुष्टः परेशान वरं प्रयच्छ ।\nशम्भुस्तथैवं स्तुवतां सुराणां ब्रह्मेन्द्रविष्ण्वर्कपुरःसराणाम् । ।५२।।\nप्रीतस्तया६४ स्तोत्रविशेषभक्त्या जगाद वाक्यं परमाद्भुतार्थम ।\nतुष्टोस्मि देवा शृणुताद्य शीघ्रं समीहितं वो यदि किञ्चिदस्ति ।\nदातास्मि सर्वं तदशेषतोद्य किञ्चिन्न युष्मभ्यमदेयमस्ति ।।५३ । ।\nइति स्कन्दपुराणे त्रिपुरवधोपक्रमे६५ देवतावरप्रदानं६६ नाम अष्टषष्ट्युत्तरशततमोध्यायः६७\n- - - -- - - - - - - - -\n५८ धर्म .. - ख., सर्वसुरासुराणाम् (?) । ५९ मनोनिवासाय - क. ख । ६० च ते नमोस्तु - ख । ६१ सदैवामृतसंस्थिताय (?) । ६२ वेदसृजे (?) । ६३... पात्रे - ख । ६४ प्रीतस्त्वया - क । ६५ त्रिपुरवधे - ख. । ६६ वरप्रदानो - ख. । ६७ २१६ - ख ।\n- - - -- - - - - - - - -"
  },
  {
    "text": "902\nदेवा ऊचुः\nब्रह्मदत्तवरैर्देव मयाद्यैर्दानवैस्त्रिभिः ।\nदुर्गं तत्त्रिपुरं कृत्वा बाध्यामो बलदर्पितैः । ।१ । ।\nहृता अप्सरसः१ सर्वा ध्वंसितानि वनानि च ।\nसर्वान्देवान्निहन्मोद्य श्वो हन्मेति च तेब्रुवन् ।।२।।\nन तेषां निग्रहे शक्तो ब्रह्माप्येष पितामहः ।\nविष्णुर्वापि महादेव तेन नः सुमहद् भयम् । ।३ ।।\nतद् यथा त्रिपुरं नश्येत् ते च स्युर्निहता यथा ।\nतथा कुरु सुरश्रेष्ठ वरोयन्नः प्रदीयताम् ।।४।।\nइति विज्ञापितः शम्भुस्सर्वैस्तैर्हि सुरोत्तमैः ।\nइदमाह महातेजाः सुरानाश्वासयन्निव । । ५। ।\nशतमंशं सुरेशा वै गृहीत्वा मम तेजसः ।\nरुद्रतेजोमया भूत्वा दानवान् विनिहंस्यश्च । । ६ ।।\nततस्ते पुनरेवेशं प्राहुर्वाक्यमिदं सुराः ।\nशक्ताः सहस्रमप्यंशमुद्वोढुं न वयं तव ।।७। ।\nका नः३ शक्तिः सुरेशान तेजो माहेश्वरं परम् ।\nद्रष्टुं धारयितुं वापि प्रसादं कुरु नः४ प्रभो । ।८। ।\nन कथञ्चिद्वयं शक्तास्तान्हन्तुं दानवान् बलात् ।\nभगवन् स्वयमेव त्वं त्रिपुरं जहि शङ्कर ।।९ । ।\nतेभ्यः किल वरो दत्तो ब्रह्मणानेन५ शूलधृक् ।\nदिव्ये वर्षसहस्रे तु समेष्यति पुरत्रयम् । । 8.169.१० । ।\nनिमेषार्धं क्षणे तस्मिन्नेतद्वस्त्रिपुरं बली ।\nसकृदेकमिषुं क्षिप्त्वा यः प्रधक्ष्यति दानवान् । । ११ । ।\nभविष्यति स वो मृत्युर्नान्यथा मरणं हि वः ।\nतच्च कर्तुं न शक्ताः स्मः प्रसादं तेन नः कुरु । ।१ २ ।।\n- - - -- - - - - - - - -\n१ ह्रिता अप्सरसः - क. । २ स्तथा - क. । ३ तु - क- ख,  ४ कुरुत - क. ख । ५ तेन - क. ।\n- - - -- - - - - - - - -"
  },
  {
    "text": "903\nततः स भगवान्देवः प्रणतान् वृषभध्वजः ।\nपुनराश्वासयन् प्राह समुद्विग्नान् दिवौकसः । । १३ । ।\nयद्येवं सुरशार्दूलास्त्रिपुरं दुर्गमं महत् ।\nइषुमेकं सकृत् क्षिप्त्वा प्रधक्ष्ये निमिषे क्षणे । ।१४।।\nब्रह्मविष्णुप्रियार्थं हि शक्रस्यानुग्रहाय च ।\nत्रिपुरं रथमास्थाय हंस्यामि स्वयमेव तत् । ।१ ५।।\nक्रियतां स रथः सज्जो यमारुह्य६ दिवौकसः ।\nधक्ष्यामि त्रिपुरं दुर्गमाक्रान्तं दानवैस्त्रिभिः ।। १ ६। ।\nयादृशश्च हि मां वोढुं शक्तः स्यात् सुरपुङ्गवाः ।\nबलवान् हिमवत्कल्पः७ कर्तव्यस्तादृशो रथः । । १७।।\nततो देवाः प्रणम्येशं प्रहृष्टमनसोभवन् ।\nरथं च सहिताः सर्वे कल्पयामासुरुत्तमम् ।। १८। ।\nततः स भगवान् ब्रह्मा तथा विष्णुहुताशनौ ।\nसर्वदेवमयं दिव्यं चक्रुस्तं रथमुत्तमम्८ । । १ ९।।\nधातारं भास्करं शक्रं पवनं धनदं यमम् ।\nवसून् रूद्राँस्तथादित्यान् गन्धर्वानश्विनावपि । ।8.169.२ ० ।।\nगरुडान् पर्वतान्नागान् गुह्यकान्समहोदधीन् ।\nऋषीँतु सिद्धाँस्तथा यक्षान् ग्रहाँ - - - - -  ।२१ ।।\n- - - -  सितं कालं तथा चैव वनस्पतीन् ।\nदिवसानि मुहूर्तानि क्षणान् काष्ठालवाँस्तथा ।।२ २। ।\nअयने च ऋतून्मासान् पक्षान् संवत्सराँस्तथा९ ।\nस्थावरं जङ्गमं यच्च नक्षत्राणि तथैव च ।।२३ ।।\nअष्टौ देवनिकायाँस्तान् रथे तस्मिन्नकल्पयन् ।\nकाँश्चिच्चक्रद्वये चक्रुः प्रताप - - - - - । ।२४। ।\n- - - श्चिद्रथेचान्यान् युयुजुः सुरपुङ्गवान् ।\nकृत्वाश्वाँश्चतुरो वेदान् रथे तस्मिन्न्ययोजयन् ।।२५।।\n- - - -- - - - - - - - -\n६ यत्रारुह्य - क. । ७ हिमवत्तुल्यः - ख. । ८ रथत्तमम् - क. । ९ कालान् - क., संवत्सराणि च - क, ख. ।\n- - - -- - - - - - - - -"
  },
  {
    "text": "904\nसम्वत्सरमयं चक्रं धनुर्गिरिमयं तथा ।\nज्याञ्चैव१० धनुषश्चक्रुर्देव देवीं जगत्स्थितिम् । । २ ६। ।\nते तमेवंविधं११ देवा रथमग्र्यमचीकरन् ।\nसर्वदेवमयं कृत्वा गिरिकल्पं रथोत्तमम् । ।२७। ।\nविष्णुः पितामहोग्निश्च प्रणम्य परमेश्वरम् ।\nरथः१२  सज्ज इति१३ प्राहुर्विनाशाय सुरद्विषाम् । ।२८ ।\nततः स भगवाञ्छम्भुः स्तूयमानः सुरैस्त्रिभिः ।\nअवैक्षत१४ रथं दिव्यं सर्वदेवमयं कृतम् । ।२९ । ।\nसुकृतं साध्विति प्रोच्य धनुर्जग्राह तन्महत् ।\nतत्प्रगृह्य धनुर्दीप्तं सर्वतेजोमयं परम् । । 8.169.३० ।।\nअधश्चोर्ध्वञ्च संप्रेक्ष्य तुतोष भुवनेश्वरः ।\nपितामहं ततो वीक्ष्य प्रोवाच वचसां पतिः१५।। ३१ । ।\nरथ एष धनुश्चैतत्१६ त्वया ब्रह्मन् सुकल्पितम्१७ ।\nदग्धव्यं त्रिपुरं येन तमिषुं शीघ्रमानय । । ३२ । ।\nततः प्रोवाच तं ब्रह्मा प्रणम्य वृषभध्वजम् ।\nरथ एष कृतो देव धनुरेतच्च ते मया । ।३ ३ । ।\nतमिषुं भगवानेव तद्योग्यं कर्तुमर्हति ।\nततः पार्श्वस्थितौ दृष्ट्वा शम्भुविष्णुहुताशनौ । । ३४। ।\nदृष्टिपातेन तौ देवौ समाह्वयदरिन्दमः ।\nतौ द्वावञ्जलिमाधाय१८ सुरेशानमुपस्थितौ । ।३ ५। ।\nस्वयमेव ततश्चक्रे शम्भुर्विष्णुं शरोत्तमम् ।\nओषधीनां पतिं सोमं पुंखे तस्य न्ययोजयत् । । ३ ६। ।\nशल्यं च पावकं चक्रे ब्रह्माणं स१९ ततोब्रवीत् ।\nसारथिः को रथे ब्रह्मँस्त्वयेह परिकल्पितः ।। ३७। ।\nतमुवाच ततो ब्रह्मा प्राञ्जलिर्जगतः पतिम् ।\nमह्यं ददासि यद्याज्ञा२०महमेव हि सारथिः ।। ३८।।\n- - - -- - - - - - - - -\n१० ज्याश्चैव - क. । ११ विधा - क । १२ रथ - क. । १३ सज्जमिति - क । १४ अवेक्षत - ख  १५ पतिम् - क. ख. । १६ धनुश्चैव - ख । १3 सुकल्पितौ - ख. । १८ द्वौ तावञ्जलिमाधाय - क. ख. । १९ च - क. ख. । २० यद्याज्ञां स्वय - क. ।\n- - - -- - - - - - - - -"
  },
  {
    "text": "905\nप्राप्स्ये२१ किमपरं देव सारथ्यादधिकं तव ।\nसर्व शोभनमित्युक्त्वा ततो देवः पिनाकधृक् ।।३९।।\nहस्ते प्रगृह्य देवेशमारुरोह रथोत्तमम् ।\nरुद्रपारिषदा२२ ये च नन्दीश्वरपुरोगमाः ।।8.169.४० ।।\nशंकुकर्णपुरोगाश्च ये च चण्डेश्वरादयः ।\nगणेश्वरा महायोगास्त्र्यक्षाः पट्टिशपाणयः । ।४१ । ।\nनानाशस्त्रप्रहरणा नानायुद्धविशारदाः२३ ।\nनानाभरणवस्त्राश्च२४ नानाविद्याविशारदाः । ।४२। ।\nवादयन्तः समं वाद्यान्२५ भेरीशंखस्वनान्२६ बहून् ।\nआजग्मुर्गणमुख्यास्ते सहस्राणि चतुर्द्दश । ।४३ । ।\nनानाविधानां पुष्पाणामुपरिष्टात् सहस्रशः ।\nनिपेतुर्वृष्टयो मूर्ध्नि रथस्थस्य पिनाकिनः । ।४४। ।\nस्वयमेव च वाद्यानि विनेदुः सर्वतोदिशम् ।\nरथे युक्ताश्च२७ ते सर्वे२८ देवदेवस्य शूलिनः ।।४५।।\nअशक्ता भारमुद्वोढुं मुमुहुर्देवता२९ भृशम् ।\nततस्तान्देवदेवेशो ज्ञात्वा मूढान् दिवौकसः । ।४६।।\nसहनीयं३० वपुश्चक्रे सुरास्ते३१ मुमुहुस्ततः ।\nअथास्मिन्नन्तरे व्यास नारदो भगवान्मुनिः ।।४७।।\nजगाम त्रिपुरं शीघ्रं विश्वकर्मदिदृक्षया ।\nअथागतमृषिं दृष्ट्वा विश्वकर्मा मयस्तदा ।।४८।।\nसंपूज्य परया भक्त्या ननाम मुनिसत्तमम् ।\nस दत्त्वा ह्याशिषस्तस्मै वेत्रासन उपाविशत्३२ । ।४९। ।\nउपविश्यासने तस्मिन्मयमाह महामुनिः ।\nप्रसाद्य दैवतैस्सर्वेरेष३३ देवो वृषध्वजः ।।8.169.५ ० ।।\n- - - -- - - - - - - - -\n२१ प्राप्ये - क. । २२ रुद्राःपारिषदा - ख । २३ नानायुधविशारदाः - क. । २४ चरणवक्त्राश्च - क. । २५ वाद्यं - क. । २८५ शंखभेरीस्वनान् - ख । २७ रथयुक्ताश्च - क., रथं युक्तं च - ख । २८ सर्वे ते - क. । २९. र्देवता - क. ख. ' ३० वहनीयं (?) । ३१ सुराश्च - क. ख. । ३२ मुपाविशत् - क. । ३३ देवतैस्सर्वैरेष - क. ख ।\n- - - -- - - - - - - - -"
  },
  {
    "text": "906\nआनीतस्त्रिपुरं हन्तुमत्र यत्साधु तत्कुरु ।\nरथं३४ देवमयं३५ दिव्यं३६ समारुह्य जगत्पतिः ।।५१ ।।\nब्रह्माणं सारथिं कृत्वा स्वयमायाति शङ्करः ।\nनारदस्य वचः श्रुत्वा स तदा दानवाधिपः ।।५२।।\nतारकाक्षं समाहूय विद्युन्मालिनमेव च ।\nतथान्यानसुरान् भ्रातॄन् बाणनेमिपुरस्सरान् ।।५३। ।\nनारदेन यदाख्यातं३७ सर्वमश्रावयत्तदा ।\nतच्छ्रुत्वा दैत्यराजस्तु तारकाक्षोब्रवीदिदम् । ।५४ ।।\nन तवास्ति समः कश्चित् त्रैलोक्ये सुरपुङ्गव३८ ।\nयोधयेन्निर्भयो यस्त्वां चिन्तां त्वं मय मा कृथाः ।।५५। ।\nकिमत्र चिन्त्यते राजन् सर्वेवध्या३९ यदा वयम् ।\nकस्य तत्त्रिपुरं हन्तुं शक्तिर्विद्येत दानव ।। ५६।।\nसंगत्य दैवतास्सर्वे यदि योद्धुमिहागताः ।\nपश्य तान्निहतानद्य४० मयैवैकेन दैत्यप । ।५७। ।\nदुर्बलः कुरुते भेदं दानं सान्त्वमथापि वा ।\nप्रणामं ज्यायसः शत्रोर्वयन्तु बलिनः सदा ।।५८। ।\nदुर्बलस्य रिपोर्दण्डो बलिना विजिगीषता ।\nकर्तव्यो विक्रमैणेति प्राह शुक्रस्तदा गुरुः । ।५९। ।\nतद्वयं बलिनो दैत्या हीनाश्च४१ त्रिदिवौकसः ।\nहत्वा दण्डेन तान् सर्वान् स्थास्यामो निर्वृताः सुखम् ।।8.169.६० ।।\nतारकाक्षवचः श्रुत्वा विद्युन्माली वचोब्रवीत् ।\nममाप्येतदतीवेष्टं४३ राज्ञोस्य वचनं शुभम् । ।६ १ । ।\nन शक्ता योद्धुमस्माभिर्देवता बलवर्जिताः ।\nते चेद्योत्स्यन्ति संमूढाः प्रयास्यन्ति ततः क्षयम् । ।६२।।\n- - - -- - - - - - - - -\n३४ रथे - क ख. । ३५ देवमये - क. ख. । ३६ दिव्ये - क. ख । ३७ यथाख्यातं - क. । ३८.. पुङ्गवः - क. । ३९ सर्वावध्या - क. ख. । ४० पश्ये(श्यै)तान्निहतानद्य - क. ख. । ४१ -..स्ते - ख. । ४२ तत् - क. । ४३ प्येतदतीवेष्टं - क., वमतीष्टं - ख. ।\n- - - -- - - - - - - - -"
  },
  {
    "text": "907\nअन्योन्यन्तु वयं युद्धादुपायं तेषु युञ्ज्महे ।\nयुद्धे नैव सदा दैत्याः प्राप्नुवन्ति४४ जयं परम् । ।६३ ।।\nअद्य हत्वा सुरान्सर्वान् कुरु राज्यं त्रिविष्टपे ।\nत्रैलोक्यं निर्वृतो भुंक्ष्व त्वमिन्द्रो भव विश्वकृत् । ।६४। ।\nसप्तलोकेश्वरं त्वद्य पश्यामस्त्वां४५ पुरन्दरम् ।\nहिरण्यकशिपुं स्मृत्वा हिरण्याक्षं च दैत्यप४६ । ।६५। ।\nभोक्तारौ जगतो राज्यं त्वं प्रयाहि तयोर्गतिम् ।\nततः श्रुत्वा मयो व्यास विद्युन्मालिविभाषितम् । ।६६।।\nनैतदेवमिति प्राह कम्पयन्नसकृच्छिरः४७ ।\nयस्तुल्यः स्वबले शत्रुर्हीनो वा दैत्यपुङ्गवाः ।।६७।।\nबले वा यो भवेज्ज्यायानेकजातिवपुर्धराः४८ ।\nबुधास्तस्मिन् प्रयुञ्जन्ति तदुपायचतुष्टयम् । ।६८ ।।\nसमा दिवौकसोस्माकं बलेनासुरपुङ्गवाः ।\nतैर्देवैः सार्धमस्माकं युक्तं सामादियोजनम् ।। ६९।।\nय४९ एष भगवानीशः सर्वभूतेश्वरेश्वरः ।\nअस्माकं देवतानाञ्च स्रष्टा हर्ता च स प्रभुः ।।8.169.७० । ।\nस हन्तुं स्वयमायाति उपायस्तस्य कीदृशः५० ।\nप्रणामः संश्रयश्चैव गुणोपायौ५१ कपर्दिनः ।।७१ । ।\nद्वाविमौ५२ साधने तस्य प्रयोज्याविति५३ मे मतिः ।\nयदि कार्कश्यमास्थाय योधयामः पिनाकिनम् । ।७२। ।\nतस्य जिह्मेक्षितेनैव निहताः स्म ततोसुराः५४ ।\nब्रह्माद्याः शरणं शम्भुमर्दिता५५ यान्ति शान्तये ।।७३ । ।\nयोभियुक्तः स्वयं तेन शरणं तस्य को भवेत् ।\nयस्य सर्वमिदं दैत्या ब्रह्मादि प्रथितं जगत् । ।७४। ।\n- - - -- - - - - - - - -\n४४ प्राप्नुवन्तो - क. ख. । ४५ पश्यामस्त्वा - ख. । ४६ दैत्यपम् - क. । ४७ च्छिरम् - क. । ४८ नैकजातिवपुर्धराः - क । ४९ स - ख. । ५० स्वयमायात - क., -. मायातुमुपायस्तस्य - ख. । ५१ द्वावुपायौ (?) । ५२ द्वे इमे (?) । ५३ प्रयोज्ये इति (?), प्रयोज्यमिति - क, । ५४ तयासुराः - क । ५५ ... मार्दिता - क. ख ।\n- - - -- - - - - - - - -"
  },
  {
    "text": "908\nअभिध्यानात् क्षणेनैव प्रणश्येत भवेदपि ।\nयो हेतुरपवर्गस्य कारणं जगतश्च यः ।।७५। ।\nकीदृशं तेन युद्धं नो देवदेवेन शम्भुना ।\nकिन्न वेत्थ शिशुप्रज्ञा५६ लोष्टुगिर्यो५७र्यदन्तरम् । ।७६ । ।\nभवन्तो लोष्टवो भूत्वा गिरिकल्पमुमापतिम् ।\nईप्सध्वे५८ मोहिता युद्धे कालपाशेन यन्त्रिताः । ।७७। ।\nअहं भक्तो महादेवं जाने५९ तस्य बलान्तरम् ।\nस प्रणाममुपस्थास्ये न योत्स्ये शम्भुना सह । ।७८ ।।\nयदि यूयमपि प्राज्ञा मम शुश्रूषवो यदि ।\nमा कृढ्वं६० शम्भुना युद्धं गच्छध्वं शरणं शिवम् । ।७९।।\nतमेवं वादिनं श्रुत्वा विश्वकर्माणमूर्जितम् ।\nनारदो भगवान् प्राह दानवान्तकरं वचः । ।8.169.८० ।।\nविश्वकर्मन् यत्त्वयेद६१ मुक्त विस्तरशोर्थवत् ।\nसर्वं युक्तमिदं किन्तु कालोयं नास्य वर्तते६२ । ।८ १ । ।\nभवतां तत्तपः क्षीणमैश्वर्यं भुक्तमेव च ।\nक्लीबतामपि६३ कुर्वन्तो यूयं नक्ष्यथ६४ दानवाः ।।८२।।\nवृतः सर्वामरैः शम्भुर्वधार्थं६५ भवतामिह ।\nप्रणतानप्यसौ युष्माँस्तत्प्रियार्थं निहंस्यति । ।८३ ।।\nकथं दनुसुता भूत्वा राजानो बलदर्पिताः ।\nभीता मृत्युं जिगीषध्वं कृपणा इव दानवाः । ।८४। ।\nप्राप्स्यथाधिकमैश्वर्यं त्यक्ष्यथासून्६६ रणे यदि ।\nविना युद्धं विपन्नानामशुभा वो गतिर्भवेत् । ।८५। ।\nअपि चेद्यदि हन्येध्वं६७ देवदेवेन शूलिना ।\nप्रमथेन्द्रास्ततो६८ यूयं भविष्यथ६९ न संशयः । ।८६। ।\n- - - -- - - - - - - - -\n५६ प्राज्ञा - क ख । ५७ लेष्टुगिर्यो - ख. । ५८ ईप्सध्व - क. ख. । ५९ जानन् - ख.  ६० कृथा  ( ध्वं) - ख । ६१ यत्त्वया विश्वकर्मेदं - क ख । ६२ सांप्रतम् (?) - ख.  ६३ क्लीबोनामपि - क., क्लीबाना .. - ख. । ६४ नशत् - क ख । ६५  व्यास वधार्थ - क. । ६६ त्यक्षयासून् - क. ख. । ६७ हन्यध्वं - क. ख. । ६८ मृतो (ता) - ख. । ६९ भवितासे - क. ख. ।\n- - - -- - - - - - - - -"
  },
  {
    "text": "909\nगुणं सन्धिगतं नास्ति युष्माकं देवतैस्सह७० ।\nविग्रहे वो मतिर्युक्ता सा च व्यक्ता वयं च वः (?) । ।८७। ।\nशौर्येण भवतां प्रीतः कदाचिद् वृषभध्वजः ।\nभवेद्वरप्रदो दैत्याः श्रेयान्७१ वस्तेन विक्रमः । ।८८ ।।\nकरिष्यामि च वो रक्षां शस्त्राघातनिषेधनीम् ।\nउत्तिष्ठत दनोः पुत्रा विजयाय युयुत्सया । ।८९। ।\nनारदस्य वचः श्रुत्वा तारकाक्षो महाबलः ।\nविद्युन्माली च दैत्येन्द्रा बाणाद्याश्च महासुराः । ।8.169.९० ।।\nकालपाशार्दिता मूढाः क्षीणपुण्या गतायुषः७२ ।\nसाध्वेतच्छोभनं प्रोक्तं नारदेनेति तेब्रुवन् । ।९१ । ।\nमयोपि तद्वचो बुदध्वा७६ ज्ञात्वा नाशमुपस्थितम् ।\nशोभनं नारदेनोक्तमिति वाक्यमुवाच ह । ।९२।।\nनारदोपि ततो हृष्टो रक्षां७४ बद्ध्वा तु मायया ।\nयुयुत्सूनसुरान् कृत्वा ययौ शर्वरथं प्रति । ।९३ । ।\nततस्ते दानवाः सर्वे युद्धाय कृतनिश्चयाः ।\nनानाप्रहरणोपेता बभूवुर्युद्धलिप्सवः । । ९४। ।\nतरकाक्षो बलो बाणो विद्युन्माली च दानवः ।\nसन्नह्य सहिताः सर्वे राजानस्तस्थुरग्रतः । ।९५। ।\nअवाद्यन्त ततः शंखास्तूर्याणि च सहस्रशः ।\nदानवानां बले घोरे कातराणां भयप्रदे७५ । ।९ ६ ।।\nसरथोयमिहायाति असावन्यः प्रदृश्यते ।\nकथमागत इत्येवं वचांस्यूचुः परस्परम् । ।९७। ।\n- - - -- - - - - - - - -\n७० देवतै सह  क- ख  ७१ श्रेयो - क ख. । ७२ गतयुषा - क । ७३ बुद्ध्या - ख  ७४ -. द्दुष्टां - ख.।\n- - - -- - - - - - - - -"
  },
  {
    "text": "910\nविगतभयविषादास्त्रैपुरा दैत्यसंघाः\nप्रकुपितवदनास्ते युद्धसज्जा बभूवुः ।\nप्रहरणवरहस्तास्तं रथं वीक्षमाणाः७६\nपशव इव मखाग्नेरन्वगच्छन् समीपम् । ।९८ ।।\nइति स्कन्दपुराणे त्रिपुरवधेसुरवर्णने ऊनसप्तत्युत्तरशततमोध्यायः७७ ।"
  },
  {
    "text": "सनत्कुमार उवाच\nअथाभ्यगात् पश्चिमसागरस्य मूर्ध्नि स्थितन्तत्त्रिपुरं१ रथोसौ ।\nनानापताकोज्ज्वलचित्रमौलिर्हैमोपलो२ मेरुरिवाद्रिराजः । ।१ ।।\nते वीक्ष्य दुर्गं त्रिपुरं गणेशा नन्दीशचण्डीशमुखाः३ सुयत्ताः ।\nनादं प्रचक्रुः सहिताः प्रवीरा युयुत्सवो दानवराजसिंहैः ।। २ ।।\nचण्डेश्वरश्चण्डवपुर्महात्मा ज्वलत्प्रदीप्तोग्रकुठारपाणिः ।\nव्यादाय वक्त्रं पुरतः स्थितोभूद् देवस्य शम्भोः प्रमथेन्द्रवीरः ।।३ । ।\nदीप्तं त्रिशूलं परिगृह्य नन्दी त्र्यक्षः प्रतस्थे४ हरतुल्यवर्ष्मा५ ।\nपार्श्वे स्थितोभूत् स च शंकुकर्णः प्रगृह्य दीप्तं मुशलं गजेन्द्रः । ।४।।\nभृङ्गिर्हरात्मा स च वीरभद्रस्तथा गणेन्द्राः शतशः प्रवीराः ।\nवज्रत्रिशूलासिभुशुण्डिहस्ता युयुत्सवस्तस्थुरुपेतहर्षाः । ।५। ।\nसमागतं तं रथमीक्ष्य६ दैत्या युद्धाय निर्जग्मुरुपेतमोहाः ।\nते तारकाक्षप्रमुखाः सुवीरा सन्नह्य नानायुधदीप्तहस्ताः । ।६। ।\nसार्धं गणेन्द्रैः समरं प्रचक्रुर्दनोः सुताः कोपवशं प्रयाताः ।\nदेवोपि चन्द्रार्धनिकेतमौलिः७ शरं न चिक्षेप पुरं प्रदग्धुम् ।।७।।\nतस्थौ तथैवा८सकृदात्मना च पश्यन् रणं तद्गणदैत्यपानाम् ।\nततः स नन्दी गणपैः प्रवीरैरचीकरद्युद्धमदीनसत्वैः । ।८। ।\n- - - -- - - - - - - - -\n७६ वीक्ष्यमाणाः - क. ख. । ७७ २१७ - ख ।\n१ स्थितो (त) स्तत्रिपुरं - क. । २ मौली हेमोपलो - ख. । ३ नन्दीगिरिशप्रमुखा. - ख । ४ प्रतस्थौ - ख. । ५ वर्मा (धर्मा?) - क. । ६ वीक्ष्य रथं - क. । ७ .. मौली - क. । ८ तस्थोजसा वै - क. । ९ -..कृत - क. ।\n- - - -- - - - - - - - -"
  },
  {
    "text": "911\nविव्याध भृङ्गिं दशभिः पृषत्कैर्विद्युत्प्रभः कोपविरक्तनेत्रः ।\nभृङ्गिं समासाद्य शिलीमुखास्ते नाशक्नुवँस्तस्य रुजं प्रकर्तुम् ।। ९। ।\nविद्युत्प्रभं भृङ्गिरिटिस्ततोसौ शूलेन दीप्तेन जघान पृष्ठे ।\nस तेन शूलेन हतो जुघूर्ण त्यक्त्वा च भृङ्गिं प्रयययौ भयार्त्तः ।। 8.170.१० ।।\nभग्नस्तथासौ दितिजाधिपेशो भृङ्गिं समुत्सृज्य गणेन्द्रमुख्यम्१० ।\nविव्याध तीक्ष्णैर्निशितैः पृषत्कैर्विनायकं११ सप्तभिरंसदेशे ।। ११ । ।\nपुनस्त्रिषष्ट्या दशभिश्च भूयो विद्युत्प्रभस्तं गजराजवक्त्रम् ।\nजघान मर्मस्वभिलब्धलक्ष्य१२ स्ततश्चुकोपास्य विनायकेन्द्रः ।। १२ ।।\nस पुष्कराग्रेण गजेन्द्रसिंहो ग्रीवां तदा दैत्यपतेर्विवेष्ट्य ।\nउत्पाटयामास शिरः शरीरात पद्मं ह्रदान्नाग इव प्रमत्तः । ।१ ३ ।।\nदैत्यस्य कृत्तं शुशुभे शिरस्तद्विन्ध्याचलेन्द्रप्रतिमाच्छरीरात् ।\nसहंसचक्राह्वरुतोपगीताद् ह्रदान्नवोत्खातमिवाशु पद्मम् । । १४।।\nततोपरौ दैत्यपती सुयत्तौ नेमिर्बलश्चान्धकतुल्यकल्पौ१३ ।\nक्रुद्धावुपागम्य हि शंकुकर्णं शिलीमुखैर्विव्यधतुर्गणेन्द्रम् ।।१५। ।\nतौ शंकुकर्णः प्रसभं निपत्य छिन्नध्वजाश्वौ विरथौ चकार ।\nअन्यौ समारुह्य रथौ पुनुस्तौ भूयस्समागम्य गणप्रवीरम् । । १६ ।।\nतं जघ्नतुर्नैकविधः पृषत्कैर्वज्राभिघातप्रतिमैस्सुतीक्ष्णैः ।\nक्रुद्धस्तदा स प्रसभं गणेन्द्रस्तौ१४ दैत्यराजौ सुचिरं निरीक्ष्य ।।१७।।\nदीप्तेन हत्वा मुशलेन वीरौ संप्रेषयामास पुरं यमस्य ।\nअन्ये च दैत्यास्त्रिपुराधिवासाः क्रुद्धा विनिष्क्रम्य गणेन्द्रसिंहैः ।। १८।।\nनाराचचक्रासिकुठारहस्ता घोरं महद्युद्धमतीव चक्रुः ।\nदैत्याधिपास्ते हरतुल्यकल्पैर्गणेश्वरैः प्राप्तशिवप्रसादैः । । १९। ।\nहता बभूवुर्हि गतासवस्तु१५ मृगा यथा केसरिभिर्वनान्ते ।\nप्रभ्रष्टनानायुधवस्त्र१६हाराश्छिन्नैर्भुजैश्शोणितमुद्वहन्तः१७ ।।8.170.२ ० । ।\nवज्राहता १८ - - - - - - - पेतुः समुद्रे गिरिशृङ्गकल्पाः ।\nश्रुत्वाथदैत्यौ बलनेमिसंज्ञौ तौ शकुकर्णेन हतौ प्रसह्य । ।२१ ।।\n- - - -- - - - - - - - -\n१० गजेन्द्रमुख्यम् - क. । ११ विनायकैः - क. । १२. लक्ष - क. ख. । १३ .. वीर्यौ - ख. । १४ निपत्य तौ (?) - क. । १५ गताशयोस्तु - क., गतासवांस्तु - ख. । १६ चक्र - क. । १७ .. मुद्वमत्तः - ख. । १८ वृष्ट्याहता - ख. ।\n- - - -- - - - - - - - -"
  },
  {
    "text": "912\nपुराद्विनिष्क्रम्य स तारकाक्षः क्रुद्धो गणेन्द्रं स्वयमभ्यधावत् ।\nतं शंकुकर्णो दितिजाधिपेशं१९ मुञ्चन्तमुग्रं शरवर्षमाशु । ।२२ । ।\nभल्लेन दैत्यं गिरिसन्निकाशं२० जघान मूर्ध्नि प्रसभं गणेशः ।\nनिपत्य किञ्चिन्निहतः स तेन भल्लेन दैत्याधिपतिर्मुमोह । ।२३ । ।\nप्रोत्थाय तूर्णं स हि तारकाक्षश्चिक्षेप तस्मै गणपाय चक्रम् ।\nक्रुद्धस्ततोसावभवद् गणेन्द्रस्तं तारकाक्षं स हि शंकुकर्णः । ।२४।।\nनिपात्य२१ मुष्ट्या प्रजघान मूर्ध्नि समाहतः सोपि जगाम कृच्छ्रम् ।\nजुघूर्ण बभ्राम मुमोह तस्थौ पपात तत्याज वरायुधञ्च । ।२५। ।\nमुमोच२२ रोषं विरराव तीव्रं ममार पश्चादसुविप्रमुक्तः२३ ।\nदृष्टवा विपन्नं दितिजाधिपेन्द्रं प्रगृह्य दैत्या भवनं मयस्य ।।२६। ।\nगत्वा निवेद्यासुरराजभर्त्रे नादान् प्रचक्रुर्विविधैर्विलापैः ।\nततो मयस्तान्२४ रुदतो२५ सुरेशानाश्वासयन्२६ प्राह वचोसुरेशः२७ । ।२७।।\nसृष्टं मया वोमृतमेतदास्ते तेनैनमुत्थापयताशु दैत्याः ।\nततो गृहीत्वामृतमुत्तमं तद् दैत्याधिपं दैत्यवृषाः प्रहृष्टाः । ।२८। ।\nचक्रुः सजीवं हि यथा पुराणं मयं प्रणेमुश्च मुहुः शिरोभिः ।\nस तारकाक्षस्तत आशु भूयो युयुत्सया युद्धपथं जगाम ।।२९। ।\nआयान्तमालक्ष्य पितामहस्तं२८ पूर्वं मृतं जीवितमाशु भूयः ।\nप्रोवाच वाक्यं स सुरासुरेशं निवेदयन् वामकरेण दैत्यम् । ।8.170.३ ० । ।\nहतोप्ययं शङ्कर तारकाक्षः कृतो मयेनाशु सजीव एव ।\nतस्यास्ति२९ देवामृतमुत्तमं हि तेनासुरान् जीवयतेसुरेन्द्रः ।।३ १ ।।\nदोषो महानेष सुरेन्द्रहेतो३०र्मतान्मृतान् जीवयते यदाजौ३१ ।\nततोमृतं तन्मयसंस्थमाशु प्रध्यानमात्रेण३३ जहार शम्भुः । ।३ २ । ।\nपितामहस्तं पुनरेव हृष्टः पिनाकिनं प्राह वचः प्रणम्य ।\nदृष्टं मया युद्धमिदं गणानां दैत्याधिपैः सार्धमहीनसत्वैः३३ । ।३ ३ ।।\n- - - -- - - - - - - - -\n१९ दितिजाधिपेशो - क,  श - ख । २० सन्निकाश - -न-. । २१ निपत्य - ख. । २२ मुभोह - क. । २३ विप्रमुक्तं - क. ख., विप्रयुक्तः (?) । २८ स सुप्तान - ख. । २५ प्रयतः - ख. । २६ नाम्ना मयं - ख. । २७ -..न्द्र. - ख. । २८ पितामहन्तं - क. । २०, तत्रास्ति - ख. । ३० वृषेन्द्रकेतो (?) । ३१ सदासौ - क., यदासौ - ख. । ३२ संकल्पमात्रेण (?) । ३३. मदीनसत्वैः - ख. ।\n- - - -- - - - - - - - -"
  },
  {
    "text": "913\nदिव्यं सहस्रं विगतं समानां क्षयं न चैतत् त्रिपुरं जगाम ।\nक्षिपस्व दीप्तं तमिषुं सुरेश प्रयान्तु नाशं सुरविद्विषस्ते । । ३४। ।\nपूर्णे सहस्रे त्रिपुरं समेत्य पुनर्विपर्यस्तमभूत् सुरेश ।\nक्षिप्तस्त्वयेषुर्न च देवदेव योगेन किं वा तव देवनाथ । । ३ ५। ।\nसंकल्पमात्रादिदमेति नाशं दैत्याधिवासं त्रिपुरं तवेश ।\nयदि त्वहं मानयितव्य ईश३४ विमुञ्च शीघ्रं३५ त्रिपुरे३६ शरं तम् । ।३ ६।।\nविज्ञप्त३७ एवं चतुराननेन प्रतीपमालीढमनङ्गहन्ता ।\nकृत्वा धनुस्तद्बलवद्विकृष्य युयोज दीप्तं तमिषुं पिनाके३८ ।।३७। ।\nसंकल्पमात्रेण तदा स तानि पुराणि देवस्सहितानि त्रीणि ।\nचक्रे जगत्सृष्टिविनाशकर्ता जगच्च निष्पन्दमभूत्तदाशु । । ३८ । ।\nविष्ण्वात्मकं पावकसोमपुंखं त्रैलोक्यसंहार इव प्रदीप्तम् ।\nचिक्षेप देवस्तमिषुं तदोग्रं क्षिप्त्वा च कष्टं धिगितीति चाह । ।३ ९। ।\nनन्दी समागम्य ततो महेशं प्रोवाच वाक्यं किमिति प्रणम्य ।\nनन्दीश्वरं तं भगवानुवाच मयस्य भक्तस्य शुभं चिकीर्षुः । ।8.170.४० । ।\nनन्दीश भक्तो मम विश्वकर्मा दहेत् पुरं तस्य यथा न वह्निः ।\nतथानलं सोमहरी च देवौ ममाज्ञया गच्छ निवारयस्व ।।४१ । ।\nनन्दी प्रगृह्याथ सुरेश्वराज्ञां तूर्णं ययौ विश्वकृतः पुरं तत् ।\n- - - -  - - तुल्यवेगो ज्योतिष्मतः पूर्वतरं जगाम । ।४२ । ।\nदृष्ट्वा मयं तत्र स दानवेशं३९ मूर्ध्ना नताङ्गं वृषभध्वजस्य ।\nमृत्योर्भयार्त्तं शरणार्थिनं च नन्दी समाश्वासयदीशभक्तम् ।।४३ ।।\nभयं कृथा मा मय रक्षितस्त्वं भक्त्या भवेनेति वचोभ्युवाच ।\nनन्दीश्वरं दानवराट् स दृष्ट्वा श्रुत्वा प्रियं तच्छिवसंप्रसादम् । ।४४।।\nयथैव रुद्राय ननाम मूर्ध्ना चक्रे प्रणामं स तथैव तस्य ।\nअथाग्निरागात्४० त्रिपुरं दिधक्षन् प्रदीपयित्वा सकलं समन्तात् । ।४५। ।\n- - - -- - - - - - - - -\n३४ मानयितव्यमीश - ख. । ३५ .मस्त्रं - क, मात्रं - ख । ३६ त्रिपुरं - क ख. । ३७ विज्ञाप्त - क. । ३८ पिनाकि ( की) - ख. । ३९ दानवेश - क दानवेन्द्र - ख. । ४० यथाग्निरागात - ख. ।\n- - - -- - - - - - - - -"
  },
  {
    "text": "914\nसंवर्त्तवह्निप्रतिमो युगान्ते जगत् प्रसंहर्त्तुमिव प्रदीप्तः४१ ।\nतमागतं विश्वकृतो निवासं विष्ण्विन्दुयुक्तं ज्वलनं स नन्दी ।\nदग्धव्यमेतन्न हुताशनेति वचोभ्युवाचाशु विभोर्नियोगात् । ।४६ । ।\nततः स४२ वह्निस्तमुवाच देवं कस्मान्न दग्धव्यमिदं४३ मयेति ।\nनन्दी हुताशं स ततोभ्युवाच मयोत्र तिष्ठत्यमरेशभक्तः । ।४७।।\nतं वह्निराहासुरराजमाशु तूर्णं विनिर्गच्छ४४ मयेति वाक्यम् ।\nहैमं गृहीत्वा स महेशलिङ्गं पुराद्विनिष्क्रम्य मयोसुरेन्द्रः । ।४८। ।\nपातालमाशु प्रविवेश हृष्टः कुर्वन्नमस्कारमुमाप्रियस्य ।\nनन्दीश्वरः सोपि सुरेशपार्श्वमागम्य चाख्याय४५ च संस्थितोभूत् ।। ४९।।\nततः प्रदीप्तं त्रिपुरं बभूव विश्लिष्टयन्त्रार्गलनष्टवेश्म ।\nनैकासुरामुक्तमहोग्रनादं४६ वित्रस्तदैत्येन्द्रवधूजनाढ्यम् । ।8.170.५० ।।\nवातायने हर्म्यविमानसंस्थाश्चन्द्राननाः पीनपयोधराढ्याः ।\nपर्यङ्कसुप्ता मदविह्वलाक्ष्यो मार्गं प्रियाणां मुहुरीक्षमाणाः४७ । ।५१ । ।\nविलोचनैस्ताम्रनिभाङ्गरागैः४८ श्यामावदाता जघनैर्विशालैः ।\nदैत्याङ्गनाः स्वं४९ ददृशुः प्रदीप्तमालिङ्ग्यमानाः शरपावकेन । ।५२। ।\nप्रासादसंस्थाः प्रययुर्भयार्त्तास्त्रासेन किन्नर्य इवाचलस्थाः ।\nप्रियानथोद्वीक्ष्य५० समागताँस्तान् मोहं समालिङ्ग्य भृशं विजग्मुः ।।५३ ।।\nप्रिया गृहीत्वा दितिजास्ततस्ते प्रनष्टकामास्तरसा५१भिजग्मुः ।\nनिष्क्रान्तमात्राश्शिवशक्तिमूढाः५२ पेतुः समुद्रे बलविप्रयुक्ताः ।।५४।।\nदैत्यान् समुद्रे पतिताँस्ततस्तान् मत्स्या महान्तो गिरिसन्निकाशाः ।\nतीव्राश्च नक्रा मकराश्च घोराः संजग्रसुर्नष्टबलान् विमूढान् । ।५५। ।\nजलेचरेन्द्रास्त्वपरे महान्तस्संछिन्नहाराः पतिताः स्त्रियस्ताः ।\nहीनाः प्रियैर्भक्षयितुं प्रवृत्ताः करालदंष्ट्रा विवृताननाश्च । । ५ ६।।\nता भक्ष्यमाणाः पतितास्तरुण्य प्रियान्सरोषं बहुशो निरीक्ष्य ।\nरुजा महत्या परिखिद्यमानाः संचुक्रुशुर्दीनतरं युवत्यः । ।५७। ।\n- - - -- - - - - - - - -\n४१ प्रदीप्तं - क । ४२ ततस्तु - ख । ४३ हन्तव्यमिदं - क. ख. । ४४ विनिर्गम्य - ख. । ४५ संरव्याय - ख. । ४६ नैतासुरोन्मुक्तमहोग्रनाद ख । ४७ मुहुरीक्ष्यमाणाः- क. ख. । ४८ .. निताङ्गरागैः - क.,.. .निभान्तरागैः - ख.। ४९ सं - क. ख । ५० प्रियानथावीक्ष्य - ख. । ५१ प्रनष्टकोपास्तरसा - क. । ५२ च्छिवशक्तिमूढाः - क.।\n- - - -- - - - - - - - -"
  },
  {
    "text": "915\nतासां तदा दैत्यविलासिनीनां रेजे भृशं क्रोधनिरीक्षितं तत् ।\nरतावसाने परिखेदितानां प्रियैरिवान्यामभिगन्तुकामैः । ।५८।।\nसर्वे ततो दैत्यवृषाः५३  सभार्याः प्रदह्यमानास्त्रिपुरानलेन ।\nमग्नाः५४ समुद्रे मकरैर्विभिन्ना गतासवो मृत्युवशं प्रजग्मुः । ।५ ९ ।।\nशरश्च सोग्नीन्दुजनार्दनात्मा५५ प्रदह्य कृत्स्नं त्रिपुरं पुरं तत् ।\nक्षिप्त्वा समुद्रे स्म शमं५६ प्रयातं५७ शशाम शम्भोश्च करं जगाम ।।8.170.६० । ।\nदैत्यैर्हतैस्तैस्त्रिपुरे च दग्धे५८  देवान् रथस्थान् पुनरेव देवः ।\nपूर्वं यथा दिव्यशरीरयुक्तान्५९ चकार सृष्टिप्रलयादिहेतुः ।।६१ । ।\nब्रह्मादयस्ते त्रिदिवौकसेशा नेमुर्वचश्चेदमथोचुरीशम् ।\nकृतं त्वयेदं भगवन्नशक्यं शुभं महद्रौद्रतरं च कर्म । ।६२। ।\nदैत्या हतास्तत्त्रिपुरं प्रदग्धं शान्तिः कृता नः स्म६० सुरासुरेश ।\nनमोस्तु सर्वत्र सदा स्थिताय स्रष्ट्रे सुराणां परमेश६१ तुभ्यम् ।\nनित्यं नविज्ञातगमक्रियाय नमो नमः सर्वगताय तुभ्यम् ।।६३ । ।\nतानाह देवः स६२ तदा सुरेन्द्रान् ब्रह्मार्कविष्ण्विन्द्रधनेश्वराद्यान् ।\nसदैव यूयं प्रतिपालनीया रक्ष्याश्च देवाः सुतवन्मयैव । ।६४।।\nपूर्णाभिलाषा हतविद्विषश्च प्रयात हृष्टाः स्वनिवेशनानि ।\nदेवास्ततो देववरं प्रणम्य जग्मुः स्वकीयानि निवेशनानि । । ६५ । ।\nदेवोपि सिद्धैरभिवन्द्यमानः कैलासशृङ्गं सहितो गणेन्द्रैः ।\nचण्डेशनन्दीश्वरवीरभद्रैर्जगाम कर्ता जगतस्त्रिनेत्रः । । ६ ६। ।\nइति कथितमसह्यं देवदेवस्य कर्म\nत्रिपुरदहनसंज्ञं व्यास तुभ्यं मयैतत् ।\nमनुज इदमधीते यः शुचिः शर्वभक्तः\nस भवति गतपापः स्वर्गभाग् देवजन्मा ।। ६७। ।\nइति स्कन्दपुराणे त्रिपुरवधे सप्तत्यधिकशततमोध्यायः६३\n- - - -- - - - - - - - -\n५३ दैत्यवराः - ख । ५४ ... भग्ना - क. । ५५ सोग्नीन्द्रजनार्दनात्मा - क. । ५६ शमं (?) । ५७ प्रयातः (?) । ५२ प्रदग्धे - क. । ५९ शरीरधारीन् - क. । ६० ..स्स - क. । ६१ प्रमथेश - ख. । ६२ स्म - क. । ६३ समाप्तं त्रिपुरवधमिति - ख. ।\n- - - -- - - - - - - - -"
  }
]