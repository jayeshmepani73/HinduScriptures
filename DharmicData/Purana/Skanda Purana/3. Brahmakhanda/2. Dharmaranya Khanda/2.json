[
  {
    "text": "॥ व्यास उवाच।॥ ॥\nपृथ्वीपुरंध्यास्तिलकं ललाटे लक्ष्मीलतायाः स्फुटमालवालम्॥\nवाग्देवताया जलकेलिरम्यं नोहेरकं संप्रति वर्णयामि ॥ १ ॥\nसाधु पृष्टं त्वया राजन्वाराणस्यधिकाधिकम्॥\nधर्मारण्यं नृपश्रेष्ठ श्रृणुष्वावहितो भृशम्॥ २॥\nसर्वतीर्थानि तत्रैव ऊषरं तेन कथ्यते ॥\nब्रह्मविष्णुमहेशाद्यैरिंद्राद्यैः परिसेवितम् ॥ ३ ॥\nलोकपालैश्च दिक्पालैर्मातृभिः शिवशक्तिभिः ॥\nगंधर्वैश्वाप्सरोभिश्च  सेवितं यज्ञकर्मभिः ॥ ४॥\nभूतवेतालशाकिनीग्रहदेवाधिदेवतैः॥\nऋतुभिर्मासपक्षैश्च सेव्यमानं सुरासुरेः । ॥ ९ ।\nतदाद्यं च नृपस्थानं सर्वसौख्यप्रदुं तथा ॥\nयज्ञैश्च बहुभिश्चैव सेवितं मुनिसत्तमैः ॥ ६॥\nसिंहव्याघ्रैर्द्विपैश्चैव पक्षिभिर्विविधैस्तथा ॥\nगोमहिष्यादिभिश्चैव सारसैर्मृगशूकरैः ॥ ७॥\nसेवितं नृपशार्दूल श्वापदैवैर्विविधैरपि ।\nतत्र ये निधनं प्राप्ताः पक्षिणः कीटकादयः ॥ ८ ॥\nपशवः श्वापदाश्चैव जलस्थलचराश्च  ये ॥\nखेचरा भूचराश्चैव डाकिन्यो राक्षसास्तथा ॥ ९ ॥\nएकोत्तरशतैः सार्द्धं मुक्तिस्तेषां हि शाश्वती ॥\nते सर्वे विष्णुलोकांश्च प्रयांत्येव न संशयः ॥ 3.2.2.१०॥\nसंतारयति पूर्वज्ञान्दश पूर्वान्दशापरान् ।\nयवव्रीहितिलैः सर्पिर्बिल्वपत्रैश्च दूर्वया ॥ ११ ॥\nगुडैश्चैवोदकैर्नाथ तत्र पिंडं करोति यः ॥\nउद्धरेत्सप्त गोत्राणि कुलमेकोत्तरं शतम्॥ १२ ॥\nवृक्षैरनेकधा युंक्ते लतागुल्मैः सुशोभितम् ॥\nसदा पुण्यप्रदं तच्च सदा फलसमन्वितम्॥ १३॥\nनिर्वैरं निर्भयं चैव  धर्मारण्यं च भूपते ॥\nगोव्याघ्रैः क्रीड्यते तत्र तथा मार्जारमूषकैः ॥ ११ ॥\nभेकोऽहिना क्रीडते च मानुषा राक्षसैः सह ॥\nनिर्भयं वसते तत्र धर्म्मारण्यं च भूतले ॥ १९ ॥\nमहानंदमयं दिव्यं पावनात्पावनं परम् ॥\nकलकंठः कलोत्कंठमनुगुंजति कुंजगः ॥ १६ ।\nध्यानस्थः श्रोष्यति तदा पारावत्येति वार्य्यते ॥\nकेकः कोकीं परित्यज्य मौनं तिष्ठति तद्भयात् ॥ १७ ॥\nचकोरश्चंद्रिकाभोक्ता नक्तव्रतमिवास्थितः॥\nपठंति सारिकाः सारं शुकं संबोधयत्यहो ॥ १८॥\nअपारवारसंसारसिंधुपारप्रदः  शिवः ॥\nआलस्येनापि यो यायाद्गृहाद्धर्मवनं प्रति॥ १९ ॥\nअश्वमेधाधिको धर्मस्तस्य स्याच्च पदेपदे ॥\nशापानुग्रहसंयुक्ता ब्राह्मणास्तत्र  संति वै ॥ 3.2.2.२० ॥\nअष्टादशसहस्राणि पुण्यकार्येषु निर्मिताः ॥\nषट्त्रिंशत्तु सहस्राणि भृत्यास्ते वणिजो भुवि ॥ २१ ॥\nद्विजभक्तिसमायुक्ता ब्रह्मण्यास्ते  त्वयोनिजाः ॥\nपुराणज्ञाः सदाचारा धार्मिकाः शुद्धबुद्धयः ॥\nस्वर्गे देवाः प्रशंसंति धर्म्मारण्यनिवासिनः ॥ २२॥\n॥ युधिष्ठिर उवाच ॥ ॥\nधर्मारण्येति त्रिदशैः कदा नाम प्रतिष्ठितम् ।।\nपावनं भूतले जातं कस्मात्तेन विनिर्मितम् ।। २३ ।।\nतीर्थभूतं हि कस्माच्च कारणात्तद्वदस्व मे ।।\nब्राह्मणाः कतिसं ख्याकाः केन वै स्थापिताः पुरा ।। २४ ।।\nअष्टादशसहस्राणि किमर्थं स्थापितानि वै ।।\nकस्मिन्नंशे समुत्पन्ना ब्राह्मणा ब्रह्म सत्तमाः ।। २५ ।।\nसर्वविद्यासु निष्णाता वेदवेदांगपारगाः ।।\nऋग्वेदेषु च निष्णाता यजुर्वेदकृतश्रमाः ।। २६ ।।\nसामवेदांगपारज्ञास्त्रैविद्या धर्म वित्तमाः ।।\nतपोनिष्ठा शुभाचाराः सत्यव्रतपरायणाः ।। २७ ।।\nमासोपवासैः कृशितास्तथा चांद्रायणादिभिः ।।\nसदाचाराश्च ब्रह्मण्याः केन नित्यो पजीविनः ।।\nतत्सर्वमादितः कृत्स्नं ब्रूहि मे वदतां वर ।। २८ ।।\nदानवास्तत्र दैतेया भूतवेतालसंभवाः ।।\nराक्षसाश्च पिशाचाश्च उद्वेजंते कथं न तान् ।। २९ ।।\nइति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे पूर्वार्धे धर्मारण्यमाहात्म्ये युधिष्ठिरप्रश्नर्णनंनाम द्विती योऽध्यायः ।। २ ।।"
  }
]