[
  {
    "text": "।। युधिष्ठिर उवाच ।। ।।\nरक्षसां चैव दैत्यानां यक्षणामथ पक्षिणाम् ।।\nभयनाशाय काजेशैर्धर्मारण्यनिवासिनाम् ।। १ ।।\nशक्तीः संस्थापिता नृनं नानारूपा ह्यनेकशः ।।\nतासां स्थानानि नामा नि यथारूपाणि मे वद ।। २ ।।\n।। व्यास उवाच ।। ।।\nशृणु पार्थ महाबाहो धर्ममूर्ते नृपोत्तम ।।\nस्थाने वै स्थापिता शक्तिः काजेशैश्चैव गोत्रपा ।। ३ ।।\nश्रीमाता मदारिकायां शांता नंदापुरे वरे ।।\nरक्षार्थं द्विजमुख्यानां चतुर्दिक्षु स्थिताश्च ताः ।। ।। ४ ।।\nयुक्ताश्चैव सुरैः सर्वैः स्वस्वस्थाने नृपोत्तम ।।\nवनमध्ये स्थिताः सर्वा द्विजानां रक्षणाय वै ।। ५ ।।\nसा बभूव महाराज सावित्रीति प्रथा शिवा ।।\nअसुराणां वधार्थाय ज्ञानजा स्थापिता सुरैः ।। ६ ।।\nगात्रायी? पक्षिणी देवी छत्रजा द्वारवासिनी ।।\nशीहोरी चूटसंज्ञा या पिप्पलाशापुरी तथा ।।\nअन्याश्च बहवश्चैव स्थापिता भयरक्षणे ।। ७ ।।\nप्रतीच्योदीच्यां याम्यां वै विबुधैः स्थापिता हि सा ।।\nनानायुधधरा सा च नानाभरणभूषिता ।। ८ ।।\nनानावाहनमारूढा नानारूपधरा च सा ।।\nनानाकोपसमायुक्ता नानाभयविना शिनी ।। ९ ।।\nस्थाप्या मातर्यथास्थाने यथायोग्या दिशोदिश ।।\nगरुडेन समारूढा त्रिशूलवरधारिणी ।। 3.2.16.१० ।।\nसिंहारूढा शुद्धरूपा वारुणी पानदर्पिता ।।\nखड्गखेटकबाणाढ्यैः करैर्भाति शुभानना ।। ११ ।।\nरक्तवस्त्रावृता चैव पीनोन्नतपयोधरा ।।\nउद्यदादित्यबिंबाभा मदाघूर्णितलोचना ।। ।। १२ ।।\nएवमेषा महादिव्या काजेशैः स्थापिता तदा ।।\nरक्षार्थं सर्वजंतूनां सत्यमंदिरवासिनाम् ।। १३ ।।\nसा देवी नृपशार्दूल स्तुता संपूजिता सह ।।\nददाति सकलान्कामान्वांछितान्नृपमत्तम ।। १४ ।।\nधर्मारण्यात्पश्चिमतः स्थापिता छत्रजा शुभा ।।\nतत्रस्था रक्षते विप्रान्कियच्छक्तिसम न्विता ।। १५ ।।\nभैरवं रूपमास्थाय राक्षसानां वधाय च ।।\nधारयंत्यायुधानीत्थं विप्राणामभयाय च ।। १६ ।।\nसरश्चकार तस्याग्रे उत्तमं जल पूरितम् ।।\nसरस्यस्मिन्महाभाग कृत्वा स्नानादितर्पणम् ।। १७ ।।\nपिंडदानादिकं सर्वमक्षयं चैव जायते ।।\nभूमौ क्षिप्तांजलीन्दिव्यान्धूपदीपादिकं सदा ।। १८ ।।\nतस्य नो बाधते व्याधिः शत्रूणां नाश एव च ।।\nबलिदानादिकं तत्र कुर्याद्भूयः स्वशक्तितः ।। १९ ।।\nशत्रवो नाशमायांति धनं धान्यं विवर्धते ।।\nआनंदा स्थापिता राजञ्छक्त्यंशा च मनोरमा ।। 3.2.16.२० ।।\nरक्षणार्थं द्विजातीनां माहात्म्यं शृणु भूपते ।।\nशुक्लांबरधरा दिव्या हेमभूषणभूषिता ।। २१ ।।\nसिंहारूढा चतुर्हस्ता शशांककृतशेखरा ।।\nमुक्ताहारलतोपेता पीतोन्नतपयोधरा ।। २२ ।।\nअक्षमालासिहस्ता च गुण तोमरधारिणी ।।\nदिव्यगंधवराधारा दिव्यमालाविभूषिता ।। २३ ।।\nसात्त्विकी शक्तिरानंदा स्थिता तस्मिन्पुरे पुरा ।।\nपूजयेत्तां च वै राजन्कर्पूरारक्त चंदनैः ।। २४ ।।\nभोजयेत्पायसैः शुभ्रैर्मध्वाज्यसितया सह ।।\nभवान्याः प्रीतये राजन्कुमार्याः पूजनं तथा ।। २५ ।।\nतत्र जप्तं हुतं दत्तं ध्यातं च नृपसत्तम ।।\nतत्सर्वं चाक्षयं तत्र जायते नात्र संशयः ।। २६ ।।\nत्रिगुणे त्रिगुणा वृद्धिस्तस्मिन्स्थाने नृपोत्तम ।।\nसाधकस्य भवेन्नूनं धनदारादिसं पदः ।। २७ ।।\nन हानिर्न च रोगश्च न शत्रुर्न च दुष्कृतम् ।।\nगावस्तस्य विवर्द्धंते धनधान्यादिसंकुलम् ।। २८ ।।\nन शाकिन्या भयं तस्य न च राज्ञश्च वैरिणः ।।\nन च व्याधिभयं चैव सर्वत्र विजयी भवेत् ।। २९ ।।\nविद्याश्चतुर्द्दशास्यैव भासंते पठिता इव ।।\nसूर्यवद्द्योतते भूमावानंदमा श्रितो नरः ।। 3.2.16.३० ।।\nइति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे पूर्वार्धे धर्मारण्यमाहात्म्य आनंदास्थापनवर्णनं नाम षोडशोऽध्यायः ।। १६ ।।"
  }
]