[
  {
    "text": "॥ पुलस्त्य उवाच ॥ ॥\nगंगाधरं ततो गच्छेत्सुपुण्यं विमलोदकम् ॥\nयेन गंगा धृता राजन्निपतन्ती नभस्तलात् ॥ १ ॥\nआहूता देव देवेन ह्यचलेश्वररूपिणा ॥\nहरेण रभसा राजन्यत्पुरा कथितं तव ॥ २ ॥\nतत्र यः कुरुते स्नानमष्टम्यां च समाहितः ॥\nस गच्छेत्परमं स्थानं देवै रपि सुदुर्लभम् ॥ ३ ॥\nइति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे तृतीयऽर्बुदखण्डे गंगाधरतीर्थमाहात्म्य वर्णनंनामैकषष्टितमोऽध्यायः ॥ ६१ ॥"
  }
]