[
  {
    "text": "॥ पुलस्त्य उवाच॥ ॥\nदेवखातं ततो गच्छेत्सुपुण्यं तीर्थमुत्तमम् ॥\nयत्ख्यातिर्विबुधैः सर्वैः स्वयमेव व्यधीयत ॥ १ ॥\nतत्र यः कुरुते श्राद्धममावास्यां विशेषतः ॥\nकन्यागते रवौ राजन्स लभेत्परमं पदम् ॥\nपितॄन्स तारयत्येव प्राप्तानपि सुदुर्गतिम्॥ २ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे तृतीयेऽर्बुदखण्डे श्रीदेवखातोत्पत्तिमाहात्म्यवर्णनंनाम पंचचत्वारिंशोऽध्यायः ॥ ४५ ॥"
  }
]