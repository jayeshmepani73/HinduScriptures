[
  {
    "text": "॥ पुलस्त्य उवाच ॥ ॥\nततो गच्छेन्नृपश्रेष्ठ चक्रतीर्थमनुत्तमम् ॥\nयत्र चक्रं पुरा मुक्तं विष्णुना प्रभविष्णुना ॥ १ ॥\nनिहत्य दानवान्संख्ये कृत्वा स्नानं सुनिर्झरे ॥\nविष्णुः प्राक्षालयत्तोयं तेन तन्मेध्यतां गतम् ॥ २ ॥\nतत्र श्राद्धं तु यः कुर्याच्छयने बोधने हरेः ॥\nआकल्पं पितरस्तस्य तृप्तिं यांति नराधिप ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे तृतीयेऽर्बुदखंडे चक्रतीर्थप्रभाववर्णनंनाम सप्तविंशोऽध्यायः ॥ २७ ॥"
  }
]