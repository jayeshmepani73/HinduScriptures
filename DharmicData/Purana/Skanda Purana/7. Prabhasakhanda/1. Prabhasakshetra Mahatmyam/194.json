[
  {
    "text": "॥ ईश्वर उवाच ॥ ॥\nततो गच्छेन्महादेवि लिंगं देवैः प्रतिष्ठितम् ॥\nज्ञात्वा प्रभावं क्षेत्रस्य सर्वपातकनाशनम् ॥ १ ॥\nतत्र कृत्वा तपश्चोग्रं लिंगं देवैः प्रतिष्ठितम् ॥\nतं दृष्ट्वा मानवो देवि कृतकृत्यः प्रजायते ॥ २ ॥\nगोदानं तत्र देयं तु ब्राह्मणे वेदपारगे ॥\nसम्यक्च लभते देवि यात्रायाः फलमूर्जितम् ॥ ३ ॥\nइति श्रीस्कांदे महापुराण एकाशीतिसाहस्र्यां सहितायां सप्तमे प्रभासखंडे प्रथमे प्रभासक्षेत्रमाहात्म्येऽमरेश्वरमाहात्म्यवर्णनंनाम चतुर्णवत्युत्तरशततमोऽध्यायः ॥ १९४ ॥"
  }
]