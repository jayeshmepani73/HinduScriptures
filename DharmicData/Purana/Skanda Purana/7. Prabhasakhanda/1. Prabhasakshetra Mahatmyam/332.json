[
  {
    "text": "॥ ईश्वर उवाच ॥ ॥\nतस्माद्दक्षिणदिग्भागे धनुषां पंचभिः प्रिये ॥\nतत्र तप्तोदकुंडानि संत्यद्यापि वरानने ॥ १ ॥\nकुण्डतः पूर्वदिग्भागे धनुषां पञ्चविंशतौ ॥\nरुक्मिणी संस्थिता देवी सर्वपातकनाशिनी ॥ २॥\nस्नात्वा तप्तोदके कुण्डे कोटिहत्याविनाशने॥\nततः संपूजयेद्देवीं रुक्मिणीं रुक्मदायिनीम् ॥\nसप्त जन्मानि नारीणां गृहभंगो न जायते ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे  प्रथमे प्रभासक्षेत्रमाहात्म्ये रुक्मिणीमाहात्म्यवर्णनंनाम द्वात्रिंशदुत्तरत्रिशततमोऽध्याय ॥ ३३२ ॥"
  }
]