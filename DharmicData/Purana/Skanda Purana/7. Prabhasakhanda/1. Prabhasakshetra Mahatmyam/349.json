[
  {
    "text": "॥ ईश्वर उवाच ॥ ॥\nततो गच्छेन्महादेवि विश्वेशं दुर्गकूटकम् ॥\nभल्लतीर्थस्य पूर्वेण योगिनीचक्रदक्षिणे ॥ १ ॥\nआराधितोऽसौ भीमेन सर्वकामप्रदोऽभवत् ॥\nफाल्गुनस्य चतुर्थ्यां तु शुक्लपक्षे विधानतः ॥ ॥ २ ॥\nयस्तं पूजयते देवं गन्धपुष्पैः समोदकैः ॥\nनिर्विघ्नं जायते तस्य वर्षमेकं न संशयः ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये दुर्गकूटगणपतिमाहात्म्यवर्णनंनामैकोनपञ्चाशदुत्तरत्रिशततमोऽध्यायः ॥ ३४९ ॥"
  }
]