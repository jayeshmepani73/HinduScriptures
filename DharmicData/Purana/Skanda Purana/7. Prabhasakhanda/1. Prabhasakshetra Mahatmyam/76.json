[
  {
    "text": "॥ ईश्वर उवाच ॥ ॥\nतस्यैव देवदेवस्य समीपस्थं विराजते ॥\nलिंगद्वयं महापुण्यं लकुलीशप्रतिष्ठितम् ॥ १ ॥\nलकुले श्वरनामास्ति तस्य लिंगद्वयस्य वै ॥\nतद्दृष्ट्वा देवदेवस्य लिंगद्वयमनुत्तमम् ॥ २ ॥\nमुच्यते सकलात्पापादाजन्ममरणांतिकात् ॥\nतत्र शुक्लचतुर्द्दश्यां मासि भाद्रपदे प्रिये ॥ ३ ॥\nउपवासपरो भूत्वा यः करोति प्रजागरम् ॥\nमूर्त्तिमंतं तु संपूज्य लकुलीशं महाप्रभम् ॥ ४ ॥\nततः संपूज्य विधिना तत्र लिंगद्वयं पृथक् ॥\nसम्यक्पूजाविधानेन स्तुतिमंत्रैरनुक्रमात् ॥\nस याति परमं स्थानं यत्र देवो महेश्वरः ॥ ५ ॥\nइति श्रीस्कान्दे महापुराण   एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये सोमेश्वरमाहात्म्ये कलकलेश्वरसमीपवर्ति लकुलीशलिंगद्वयमाहात्म्यवर्णनंनाम षट्सप्ततितमोऽध्यायः॥७६॥"
  }
]