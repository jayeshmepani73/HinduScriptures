[
  {
    "text": "॥ ईश्वर उवाच ॥ ॥\nततो गच्छेन्महादेवि कपर्दी यत्र संस्थितः ॥\nतस्यैव उत्तरे भागे नातिदूरे व्यवस्थितः ॥\nचिंतितार्थप्रदो देवि चिन्तामणिरिवापरः ॥ १ ॥\nचतुर्थ्यां तं तु देवेशि अंगारकदिने पुनः ॥\nस्नापयित्वा तु संपूज्य नैवेद्यैर्विविधैः शुभैः ॥\nसन्तर्प्य विघ्नराजेशं सर्वान्कामानवाप्नुयात् ॥ २ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये कपर्दिचिन्तामणिमाहात्म्यवर्णनं नामैकचत्वारिंशदुत्तरशततमोऽध्यायः ॥ १४१ ॥"
  }
]