[
  {
    "text": "॥ ईश्वर उवाच ॥ ॥\nतस्यैव दक्षिणे भागे नातिदूरे व्यवस्थितम्॥\nशंखचक्रगदाधारी माधवस्तत्र संस्थितः ॥ १ ॥\nएकादश्यां सिते पक्षे सोपवासो जितेन्द्रियः ॥\nयस्तं पूजयते भक्त्या गंधपुष्पानुलेपनैः ॥\nस याति परमं स्थानमपुनर्भवदायकम् ॥ २ ॥\nअत्र गाथा पुरा गीता ब्रह्मणा लोककर्तृणा ॥\nविष्णुकुण्डे नरः स्नात्वा यो वै माधवमर्चयेत् ॥\nस यास्यति परं स्थानं  यत्र देवो हरिः स्वयम् ॥ ३ ॥\nएतत्ते सर्वमाख्यातं माहात्म्यं विष्णुदैवतम् ॥\nसर्वकामप्रदं नृणां सर्वपातकनाशनम्॥ ४ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये माधवमाहात्म्यवर्णनंनाम नवनवत्युत्तरद्वि शततमोऽध्यायः ॥ २९९ ॥"
  }
]