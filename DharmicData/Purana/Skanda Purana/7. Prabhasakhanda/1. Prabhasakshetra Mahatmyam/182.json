[
  {
    "text": "ततो मातृगणान्पश्येद्वसुनन्दादिनामतः ॥\nअर्क स्थलसमीपस्थान्दक्षिणे नातिदूरतः ॥ १ ॥\nआश्वयुक्छुक्लपक्षे तु नवम्यां नियतात्मवान् ॥\nयस्ताः पूजयते मातॄर्विधिना भावितात्मवान् ॥ २ ॥\nस समृद्धिमवाप्नोति दुरापामकृतात्मभिः ॥\nतत्रैव संस्थितं पश्येच्छ्रीमुखं विवरप्रियम् ॥ ३ ॥\nतस्मिन्नेव दिने पूज्यं सिद्धिकामैर्नरैः सदा ॥\nएतत्पूर्वं मयाख्यातं तव विस्तरतः प्रिये ॥ ४ ॥\nतस्मिन्नेव दिने पूज्यं तीर्थयात्राप्रसंगतः ॥ ५ ॥\nइति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये वसुनन्दामातृगणश्रीमुखविवर माहात्म्यवर्णनंनाम द्व्यशीत्युत्तरशततमोऽध्यायः ॥ ॥ १८२ ॥"
  }
]