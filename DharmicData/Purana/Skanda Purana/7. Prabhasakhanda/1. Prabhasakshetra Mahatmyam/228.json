[
  {
    "text": "॥ ईश्वर उवाच ॥ ॥\nततो गच्छेन्महादेवि मातृस्थानमनुत्तमम् ॥\nभैरवेशेति विख्यातं सर्वभयविनाशनम् ॥ १ ॥\nचतुर्दश्यां विधानेन कृष्णपक्षे यतात्मवान् ॥\nपूजयेद्गन्धपुष्पैश्च बलिदानैस्तथोत्तमैः ॥ २ ॥\nतं पुत्रमिव योगिन्यो रक्षंति भुवि मातरः ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्र माहात्म्ये भैरवेश्वरमातृगणमाहात्म्यवर्णनंनामाष्टाविंशत्युत्तरद्विशततमोऽध्यायः ॥ २२८ ॥ ॥ छ ॥"
  }
]