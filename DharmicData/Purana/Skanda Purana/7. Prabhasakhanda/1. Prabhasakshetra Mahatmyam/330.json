[
  {
    "text": "॥  ईश्वर उवाच ॥ ॥\nतस्मात्तदुन्नतस्थानादुत्तरे योजनत्रयात् ॥\nतत्र तप्तोदकस्वामी तलो यत्र हतः पुरा ॥ १ ॥\nदैत्यानामधिपो देवि विष्णुना प्रभविष्णुना ॥\nकृत्वा वर्षशतं युद्धं तलस्वामी ततोऽभवत् ॥ २ ॥\nतप्तकुण्डे नरः स्नात्वा तलस्वामिनमर्चयेत् ॥\nहृत्वा पिंडप्रदानं तु कोटियात्राफलं लभेत् ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये तलस्वामिमाहात्म्यवर्णनंनाम त्रिंशदुत्तरत्रिश ततमोऽध्यायः ॥ ३३० ॥"
  }
]