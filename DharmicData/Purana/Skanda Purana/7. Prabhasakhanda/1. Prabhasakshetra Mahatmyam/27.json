[
  {
    "text": "॥ ईश्वर उवाच ॥ ॥\nअथ तत्रैव देवेशि लिंगं गन्धर्वसेनया ॥\nस्थापितं घनवाहस्य पुत्र्या गौरीसमीपतः ॥ १ ॥\nधनुषां त्रितये तत्र स्थितं पूर्वविभागतः ॥\nविमलेश्वरनामानं सर्वरोगविनाशनम् ॥ २ ॥\nपूजयित्वा तृतीयायां दौर्भाग्यैर्मुच्यतेऽङ्गना ॥\nसर्वान्कामानवाप्नोति पुत्रपौत्रप्रतिष्ठिता ॥ ३ ॥\nइति व्रतं महादेवि त्रेतासंध्यांशके गते ॥\nगन्धर्वस्यैवमाख्यातं श्रुतं पातकनाशनम्॥ ४ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये गन्धर्वसेनेश्वरमाहात्म्यवर्णनंनाम सप्तविंशोऽध्यायः ॥ ॥ २७ ॥ ॥  ॥"
  }
]