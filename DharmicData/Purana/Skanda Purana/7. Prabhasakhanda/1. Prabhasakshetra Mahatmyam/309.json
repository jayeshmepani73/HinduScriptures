[
  {
    "text": "॥ ईश्वर उवाच ॥ ॥\nततो गच्छेन्महादेवि विनायकमनुत्तमम् ॥\nचतुर्मुखेति विख्यातं चण्डीशादुत्तरे स्थितम् ॥ १ ॥\nकिञ्चिदीशानदिग्भागे धनुषां च चतुष्टये ॥\nतं प्रयत्नाच्च संपूज्य सर्वविघ्नैः प्रमुच्यते ॥ २ ॥\nगन्धपुष्पादिभिस्तत्र भक्ष्यैर्भोज्यैः समोदकैः ॥\nचतुर्मुखं चतुर्थ्यां तु संपूज्य सिद्धिभाग्भवेत् ॥ ३ ॥\nइति श्रीस्कांदे महपुराण एकाशीति साहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये चतुर्मुखविनायक माहात्म्यवर्णनंनाम नवोत्तरत्रिशततमोऽध्यायः ॥ ॥ ३०९ ॥"
  }
]