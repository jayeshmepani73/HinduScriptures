[
  {
    "text": "॥ ईश्वर उवाच ॥ ॥\nअथ देवकुलात्पूर्वे पंचगव्यूतिमात्रतः ॥\nशंबरस्थान मध्ये तु क्षेमादित्येति विश्रुतः ॥ १ ॥\nतं दृष्ट्वा मानवो देवि भवेत्क्षेमार्थसिद्धिभाक् ॥\nसप्तम्यां रविवारेण पूजितः सर्वकामदः ॥ २ ॥\nइति देवकुलस्थाने कथिता तीर्थसंस्थितिः ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्र माहात्म्ये क्षेमादित्यमाहात्म्यवर्णनंनाम षोडशोत्तरत्रिशततमोऽध्यायः ॥ ३१६ ॥"
  }
]