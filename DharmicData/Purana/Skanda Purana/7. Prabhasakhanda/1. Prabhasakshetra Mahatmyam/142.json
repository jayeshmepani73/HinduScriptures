[
  {
    "text": "॥ ईश्वर उवाच ॥ ॥\nततो गच्छेन्महादेवि चित्रेश्वर मनुत्तमम्॥\nधनुषां सप्तके तस्य स्थितमाग्नेयदक्षिणे ॥ १ ॥\nलिंगं महाप्रभावं हि सर्वपातकनाशनम् ॥\nतत्र चित्रेश्वरं पूज्य नरकान्न भवेद्भयम् ॥ २ ॥\nपटस्थितं तस्य पापं चित्रो मार्जयति प्रिये ॥\nतस्मात्सर्वप्रयत्नेन चित्रेशं पूजयेत्सदा ॥\nयः स्यात्पापयुतो वापि नरकं नैव पश्यति ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये चित्रेश्वर माहात्म्यवर्णनंनाम द्विचत्वारिंशदुत्तरशततमोऽध्यायः ॥ १४२ ॥"
  }
]