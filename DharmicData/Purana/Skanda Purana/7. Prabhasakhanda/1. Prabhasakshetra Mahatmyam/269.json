[
  {
    "text": "॥ ईश्वर उवाच ॥ ॥\nततो गच्छेन्महादेवि विदुरस्याश्रमं महत् ॥\nयत्राकरोत्तपो रौद्रं विदुरो धर्म मूर्त्तिमान् ॥ १ ॥\nप्रतिष्ठाप्य महादेवं लिंगं त्रिभुवनेश्वरम् ॥\nतं दृष्ट्वा मानवो देवि सर्वान्कामानवाप्नुयात् ॥२॥\nविदुराट्टालकं नाम गणगंधर्वसेवितम् ॥\nद्वादशस्थानकं स्थानं नाल्पपुण्येन लभ्यते ॥ ३ ॥\nनावर्षणं भवेत्तत्र कदाचिदपि पार्वति ॥\nलिंगानि तत्र दिव्यानि पश्येत्पापोपशांतये ॥ ४ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये विदुराश्रम माहात्म्यवर्णनंनामैकोनसप्तत्युत्तरद्विशततमोऽध्यायः ॥२६९॥"
  }
]