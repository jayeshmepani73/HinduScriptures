[
  {
    "text": "॥ ईश्वर उवाच ॥ ॥\nततो गच्छेन्महादेवि तत्र स्थाने तु संस्थितम् ॥\nरुद्रेश्वरेतिनामानं स्वयंभूतं धरातले ॥ १ ॥\nआदिप्रभासात्पुरतो धनुषां त्रितये स्थितम् ॥\nरुद्रेण ध्यानमास्थाय स्वं तेजस्तत्र योजितम् ॥ २ ॥\nततो रुद्रेश्वरंनाम सर्वपातकनाशनम् ॥\nतं दृष्ट्वा पूजयित्वा च सर्वान्कामानवाप्नुयात् ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभास खण्डे प्रथमे प्रभासक्षेत्रमाहात्म्ये रुद्रेश्वरमाहात्म्यवर्णनंनामाष्टाशीत्युत्तरशततमोऽध्यायः ॥ १८८ ॥"
  }
]