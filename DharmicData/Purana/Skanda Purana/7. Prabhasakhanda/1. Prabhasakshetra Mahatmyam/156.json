[
  {
    "text": "॥ ईश्वर उवाच ॥ ॥\nततो गच्छेन्महादेवि वैनतेयप्रतिष्ठितम् ॥\nरत्नेश्वरादुत्तरतो धनुषां त्रितये स्थितम् ॥ १ ॥\nवैनतेयश्च देवेशि ज्ञात्वा क्षेत्रं तु वैष्णवम् ॥\nलिंगं प्रतिष्ठयामास सर्वपापप्रणाशनम् ॥ २ ॥\nयस्तं पूजयते भक्त्या पंचम्यां तु विधानतः ॥\nन विषं क्रमते तस्य सप्त जन्मानि सर्पजम् ॥ ३ ॥\nपंचामृतेन संस्नाप्य पूजयित्वा विधानतः ॥\nप्राप्नुयात्सकलं पुण्यं मोदते दिवि देववत् ॥ ४ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये रत्नेश्वरमाहात्म्ये गरुडेश्वरमाहात्म्यवर्णनंनाम षट्पंचाशदुत्तरशततमोऽध्यायः ॥ १५६ ॥"
  }
]