[
  {
    "text": "॥ ईश्वर उवाच ॥ ॥\nततो गच्छेन्महादेवि तत्र मुक्तिप्रदं हरिम् ॥\nप्रभासान्नैर्ऋते भागे नातिदूरे व्यवस्थितम् ॥ १ ॥\nएकादश्यां जिताहारो यस्तं देवि प्रपूजयेत् ॥\nमाघेमासे विशेषेण सोऽग्निष्टोमफलं लभेत् ॥ २ ॥\nयस्तत्रानशनं कुर्याद्व्रतं चान्द्रायणादिकम् ॥\nसोऽन्य तीर्थात्कोटिगुणं प्राप्नुयात्फलमीप्सितम् ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्र माहात्म्ये मोक्षस्वामिमाहात्म्यवर्णनंनाम नवत्युत्तरशततमोऽध्यायः ॥ १९० ॥"
  }
]