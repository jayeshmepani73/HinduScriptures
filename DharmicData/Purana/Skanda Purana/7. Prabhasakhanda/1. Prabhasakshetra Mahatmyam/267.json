[
  {
    "text": "॥ ईश्वर उवाच ॥ ॥\nततो गच्छेन्महादेवि स्थानं गंगापथेति च ॥\nयत्र गंगा महास्रोता गंगेश्वरः शिवस्तथा ॥ १ ॥\nसमुद्रगामिनी देवि सा गंगा पापनाशिनी ॥\nउत्तानेति भुवि ख्याता नदी त्रैलोक्यभूषणा ॥ २ ॥\nतत्र स्नात्वा महादेवि गंगेशं यस्तु पूजयेत्॥\nमुक्तः स्यात्पातकैर्घोरैरश्वमेधायुतं लभेत्॥ ३ ॥\nइति श्रीस्कांदे महापुराण एकाशीति साहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये गङ्गापथगंगेश्वरमाहात्म्यवर्णनंनाम सप्तषष्ट्युत्तरद्विशततमोऽध्यायः ॥ २६७ ॥"
  }
]