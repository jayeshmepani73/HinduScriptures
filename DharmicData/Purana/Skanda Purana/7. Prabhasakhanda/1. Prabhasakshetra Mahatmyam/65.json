[
  {
    "text": "॥ ईश्वर उवाच ॥ ॥\nततो गच्छेन्महादेवि लिंगं वै वाडवेश्वरम् ॥\nलक्ष्मीशादुत्तरे भागे विशालाक्ष्याश्च दक्षिणे ॥ १ ॥\nस्थितं महाप्रभावं हि वाडवेन प्रतिष्ठितम्॥\nकृतस्मरो यदा दग्धः पर्वतो वाडवाग्निना ॥ २ ॥\nसमीकृत्याखिलं स्थानं तेन लिंगं प्रतिष्ठितम् ॥\nपूजयेत्तं विधानेन दश संस्नाप्य शंकरम् ॥ ३ ॥\nदधि दद्याच्च वै तत्र ब्राह्मणे वेदपारगे।\nसोऽग्निलोकमवाप्नोति सम्यग्यात्राफलं लभेत् ॥ ४ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये वाडवेश्वरमाहात्म्यवर्णनंनाम पञ्चषष्टितमोऽध्यायः ॥६५ ॥"
  }
]