[
  {
    "text": "॥ ईश्वर उवाच ॥ ॥\nततो गच्छेन्महादेवि सुकन्यासर उतमम् ॥\nयत्राश्विनौ निमग्नौ तौ च्यवनेन सहांबिके ॥\nसमानरूपो ह्यभवच्च्यवनो यत्र सोऽश्विना ॥ १ ॥\nयत्र प्राप्तवती कामं सुकन्या वरवर्णिनी ॥\nसरःस्नानप्रभावेन तेन कन्यासरः स्मृतम् ॥\nतत्र स्नाता शुभा नारी तृतीयायां विशेषतः ॥ २ ॥\nसप्तजन्मसहस्राणि गृहभंगं न चाप्नुयात् ॥\nदरिद्रो विकलो दीनो नांधस्तस्या भवेत्पतिः ॥ ३ ॥\nइति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये च्यवनेश्वरमाहात्म्ये सुकन्यासरोमाहात्म्यवर्णनंनाम चतुरशीत्युत्तर द्विशततमोऽध्यायः ॥ २८४ ॥"
  }
]