[
  {
    "text": "॥ ईश्वर उवाच ॥ ॥\nततो गच्छेन्महादेवि तस्यैवोत्तरतः स्थितम् ॥\nमहाकालेश्वरं देवं सर्वरक्षाकरं परम् ॥ १ ॥\nअधिष्ठाता पुरस्यास्य भैरवो रुद्ररूपधृक् ॥\nदर्शे च पूर्णिमायां च महापूजां प्रकारयेत् ॥ २ ॥\nमहोदये नरः स्नात्वा महाकालं प्रपश्यति ॥\nधनाढ्यो जायते लोके सप्तजन्मसहस्रकम् ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभास खण्डे प्रथमे प्रभासक्षेत्रमाहात्म्ये महाकालमाहात्म्यवर्णनंनाम षड्विंशत्युत्तरत्रिशततमोऽध्यायः ॥ ३२६ ॥"
  }
]