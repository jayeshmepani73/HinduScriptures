[
  {
    "text": "॥ ईश्वर उवाच ॥ ॥\nतस्यैव पूर्वभागे तु नैर्ऋते पापमोचनात् ॥\nमेघेश्वरेति विख्यातं सर्वपातकनाशनम् ॥ १ ॥\nअनावृष्टिभये जाते शांतिं तत्रैव कारयेत् ॥\nवारुणीं विप्रमुख्यैस्तु भावयेदुदकैर्महीम् ॥ २ ॥\nमेघैः प्रतिष्ठितं लिंगं यत्र नित्यं प्रपूज्यते ॥\nअनावृष्टिभयं किंचिन्न च तत्र प्रजायते ॥ ३ ॥\nइति श्रीस्कांदे महापुराण एकाशीति साहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये मेघेश्वरमाहात्म्यवर्णनंनाम षड्विंशत्युत्तरद्विशततमोऽध्यायः ॥ २२६ ॥ ॥"
  }
]