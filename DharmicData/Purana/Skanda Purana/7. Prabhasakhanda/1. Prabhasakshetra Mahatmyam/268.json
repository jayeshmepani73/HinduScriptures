[
  {
    "text": "॥ ईश्वर उवाच ॥ ॥\nततो गच्छेन्महादेवि चमसोद्भेदमुत्तमम् ॥\nयत्र ब्रह्माऽकरोत्सत्रं वर्षाणामयुतं प्रिये ॥ १ ॥\nचमसैः पीतवन्तस्ते सोमं देवा महर्षयः ॥\nचमसोद्भेदनामेति तेन ख्यातं धरातले ॥ २ ॥\nतत्र स्नात्वा सरस्वत्यां पिंडदानं ददाति यः ॥\nगयाकोटिगुणं पुण्यं वैशाख्यां प्राप्नुयान्नरः ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये चमसोद्भेदमाहात्म्य वर्णनंनामाष्टषष्ट्युत्तरद्विशततमोऽध्यायः ॥। २६८ ॥"
  }
]