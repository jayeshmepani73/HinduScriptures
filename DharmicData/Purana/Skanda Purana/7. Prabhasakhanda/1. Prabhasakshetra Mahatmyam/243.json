[
  {
    "text": "॥ ईश्वर उवाच ॥ ॥\nततो गच्छेन्महादेवि क्षेत्रपालं महाप्रभम् ॥\nईशाने संस्थितं देवं मंत्रमालाविभूषितम् ॥ १ ॥\nहिरण्यातटमाश्रित्य रक्षार्थं समुपस्थितम् ॥\nतत्रैव हीरकं क्षेत्रं तस्मिन्रक्षां करोति सः ॥ २ ॥\nकृष्णपक्षे त्रयोदश्यां तत्र तं पूजयेन्नरः ॥\nगंधपुष्पोपहारैश्च तथा बलि निवेदनैः ॥ ३ ॥\nएवं संपूजितो देवः सर्वकामप्रदो भवेत् ॥ ४ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये मंत्रावलिक्षेत्रपालमाहात्म्यवर्णनंनाम त्रिचत्वारिंशदुत्तरद्विशततमोऽध्यायः ॥ २४३ ॥"
  }
]