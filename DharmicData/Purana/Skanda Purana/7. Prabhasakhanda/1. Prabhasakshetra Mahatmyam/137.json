[
  {
    "text": "॥ ईश्वर उवाच ॥ ॥\nतत्रैव संस्थितं पश्येत्क्षेत्रपालमनुत्तमम् ॥\nकंकालभैरवंनाम भैरवेण नियोजितम् ॥\nतस्य क्षेत्रस्य रक्षार्थं प्राणिनां दुष्टचेतसाम् ॥ १ ॥\nश्रावणे शुक्लपञ्चम्यामष्टम्यामाश्विनस्य च ॥\nयस्तं पूजयते भक्त्या बलिपुष्पादिभिः क्रमात् ॥ २ ॥\nतस्य क्षेत्रे निवसतः पुष्करस्य महात्मनः ॥\nनिर्विघ्नकारी भवति तथा रक्षति पुत्रवत् ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभास खण्डे प्रथमे प्रभासक्षेत्रमाहात्म्ये कंकालभैरवक्षेत्रपालमाहात्म्यवर्णनंनाम सप्तत्रिंशदुत्तरशततमोऽध्यायः ॥ १३७ ॥"
  }
]