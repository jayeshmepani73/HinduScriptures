[
  {
    "text": "॥ ईश्वर उवाच ॥ ॥\nततो गच्छेन्महादेवि देवीं शालकटंकटाम् ॥\nसावित्र्या दक्षिणे भागे रैवतात्पूर्वतः स्थिताम् ॥ १ ॥\nमहापापोपशमनीं सर्वदुःखविनाशनीम् ॥ पूजितां सर्वगन्धर्वैः स्फुरद्दंष्ट्रोग्रभीषणाम् ॥ २ ॥\nमहाप्रचण्डदैत्यघ्नीं पौलस्त्येन प्रतिष्ठिताम् ॥\nमहिषघ्नीं महाकायां क्षेत्रे प्राभासिके स्थिताम् ॥ ३ ॥\nमाघे मासे चतुर्दश्यां यस्ता माराधयेन्नरः ॥\nस भवेत्पशुमान्धीमाँल्लक्ष्मीवान्पुत्रवान्सुधीः ॥ ४ ॥\nयस्तां पशुप्रदानेन सन्तर्पयति भक्तितः ॥\nबलिपूजोपहारैश्च स स्याच्छत्रु विवर्जितः ॥ ५ ॥\nइति श्रीस्कान्दे महापुराण एकाशीतिसाहस्र्यां संहिताया सप्तमे प्रभासखण्डे प्रथमे प्रभासक्षेत्रमाहात्म्ये शालकटंकटा माहात्म्यवर्णनंनामाष्टषष्ट्युत्तरशततमोऽध्यायः ॥ १६८ ॥"
  }
]