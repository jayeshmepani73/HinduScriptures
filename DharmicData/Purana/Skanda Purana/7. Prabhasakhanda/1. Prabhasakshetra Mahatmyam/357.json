[
  {
    "text": "॥ ईश्वर उवाच ॥ ॥\nतस्मादीशानदिग्भागे तत्कोटिनगरं स्मृतम् ॥\nतस्य दक्षिणदिग्भागे स्थितं योजनमात्रकम् ॥\nकोटीश्वरं महालिंगं कोटियज्ञफलप्रदम् ॥ १ ॥\nस्नात्वा तत्र विधानेन यस्तल्लिंगं प्रपूजयेत् ॥\nस मुक्तः पातकैः सर्वैः कोटियज्ञफलं लभेत् ॥ २ ॥\nइति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये कोटीश्वरमाहात्म्यवर्णनंनाम सप्तपंचाशदुत्तरत्रिशततमोऽध्यायः ॥ ३५७ ॥"
  }
]