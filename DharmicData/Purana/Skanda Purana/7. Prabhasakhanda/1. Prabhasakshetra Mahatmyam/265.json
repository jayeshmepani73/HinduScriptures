[
  {
    "text": "॥ ईश्वर उवाच ॥ ॥\nततो गच्छेन्महादेवि ऐशान्यां दिशि संस्थिताम् ॥\nदेवीं कनकनंदाख्यां सर्वकामफलप्रदाम्॥ १ ॥\nतत्र शुक्लतृतीयायां चैत्रे मासि विधानतः ॥\nयात्रां कुर्याच्च मतिमान्सर्वकाममवाप्नुयात् ॥ २ ॥\nइति श्रीस्कांदे महा पुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये कनकनंदामाहात्म्यवर्णनंनाम पंचषष्ट्युत्तरद्विशततमोऽध्यायः॥ ॥ २६५ ॥"
  }
]