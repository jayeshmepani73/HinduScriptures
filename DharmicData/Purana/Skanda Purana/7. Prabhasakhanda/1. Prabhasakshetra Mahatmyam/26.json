[
  {
    "text": "॥ ईश्वर उवाच ॥ ॥\nअथ लब्धवरस्तत्र कृतार्थो भक्तिसंयुतः॥\nस्थापयामास लिंगं स गन्धर्वो घनवाहनः॥\nसोमेशादुत्तरे भागे दंडपाणिसमीपतः॥\nगन्धर्वेश्वरनामानं गान्धर्वफलदायकम्॥२॥\nवरदावारुणे भागे धनुषां पञ्चके स्थितम्॥\nपञ्चम्यां पूजयित्वा च न दुःखी जायते नरः॥\nइति श्री स्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये गन्धर्वेश्वरमाहात्म्यवर्णनंनाम षड्विंशतितमो  ऽध्यायः ॥ २६ ॥"
  }
]