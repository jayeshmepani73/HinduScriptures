[
  {
    "text": "॥ ईश्वर उवाच ॥ ॥\nततो गच्छेन्महादेवि गोपालस्वामिनं हरिम् ॥\nचण्डीशात्पूर्वदिग्भागे धनुषां विंशतौ स्थितम् ॥ १ ॥\nसर्वपापोपशमनं दारिद्र्यौघविनाशनम्॥\nतं दृष्ट्वा पूजयित्वा च माघे मासि विशेषतः ॥\nपूजा जागरणं कृत्वा तत्र गच्छेत्परं पदम् ॥ २ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये गोपाल स्वामिहरिमाहात्म्यवर्णनंनामैकादशोत्तरत्रिशततमोऽध्यायः ॥ ३११ ॥"
  }
]