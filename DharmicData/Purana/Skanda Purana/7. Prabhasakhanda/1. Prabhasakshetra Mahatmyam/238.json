[
  {
    "text": "॥ ईश्वर उवाच ॥ ॥\nततो गच्छेन्महादेवि हिरण्यां पापनाशिनीम् ॥\nसर्वकामप्रदां पुण्यां दारिद्र्यस्यांतकारिणीम् ॥ १ ॥\nतत्र स्नात्वा विधानेन कृत्वा पिंडोदक क्रियाम् ॥\nप्राप्नुयादक्षयाँल्लोकान्पितॄनुद्धृत्य पापतः ॥२॥\nएकं यो भोजयेत्तत्र ब्राह्मणं शंसितव्रतम् ॥\nतेनायुतसहस्रं हि भोजितं स्याद्द्विजन्मनाम् ॥ ॥ ३ ॥\nतत्र हेमरथा देयो ब्राह्मणे वेदपारगे ॥\nविधिना शिवमुद्दिश्य यात्रायुतफलं लभेत् ॥ ४ ॥\nइति श्रीस्कांदे महापुराण एकाशीतिसाहस्र्यां संहिताया सप्तमे प्रभासखण्डे प्रथमे प्रभासक्षेत्रमाहात्म्ये हिरण्यानदीमाहात्म्यवर्णनंनामाष्टात्रिंशदुत्तरद्विशततमोऽध्यायः ॥ २३८ ॥"
  }
]