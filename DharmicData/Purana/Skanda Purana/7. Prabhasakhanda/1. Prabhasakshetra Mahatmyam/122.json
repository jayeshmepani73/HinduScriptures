[
  {
    "text": "॥ ईश्वर उवाच ॥ ॥\nततो गच्छेन्महादेवि लिंगं चित्रांगदेश्वरम् ॥\nतस्यैव नैर्ऋते भागे धनुर्विंशतिभिः स्थितम्॥ १ ॥\nचित्रांगदेन देवेशि गंधर्वपतिना प्रिये ॥\nक्षेत्रं पवित्रं ज्ञात्वा वै लिंगं तत्र प्रतिष्ठितम् ॥\nकृत्वा तपो महाघोरं समाराध्य महेश्वरम् ॥ २ ॥\nअथ यो भावसंयुक्तस्तल्लिगं संप्रपूजयेत् ॥\nगांधर्वलोकमाप्नोति गन्धर्वैः सह मोदते ॥ ३ ॥\nतत्र शुक्लत्रयोदश्यां संस्नाप्य विधिना शिवम् ॥\nपूजयेद्विविधैः पुष्पैर्गंधधूपैरनु क्रमात् ॥\nस प्राप्नोत्यखिलं कामं मनसा यद्यदीप्सितम् ॥ ४ ॥\nइति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये चित्रांगदेश्वरमाहात्म्यवर्णनंनाम द्वाविंशत्युत्तरशततमोऽध्यायः ॥ १२२ ॥"
  }
]