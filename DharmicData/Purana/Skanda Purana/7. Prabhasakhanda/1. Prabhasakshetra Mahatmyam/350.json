[
  {
    "text": "॥ ईश्वर उवाच ॥ ॥\nततो गच्छेन्महादेवि तस्माद्वै कौरवेश्वरीम् ॥\nयस्य नाम्ना कुरुक्षेत्रं तेन साराधिता पुरा ॥ १ ॥\nआराधिताऽसौ भीमेन कृत्वा क्षेत्रस्य रक्षणम् ॥\nमहानवम्यां यत्नेन यस्तां पूजयते नरः ॥\nतं पुत्रमिव कल्याणी रक्षते नात्र संशयः ॥ २ ॥\nभोजनं तत्र दातव्यं दंपतीनां न संशयः ॥\nदिव्यैर्भक्ष्यैः सुमिष्टान्नैः सा तुष्यति ततः स्तुता ॥ ३ ॥\nइति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये कौरवेश्वरीमाहात्म्यवर्णनंनाम पञ्चाशदुत्तरत्रिशततमोऽध्यायः ॥ ३५० ॥"
  }
]