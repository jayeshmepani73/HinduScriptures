[
  {
    "text": "॥ ईश्वर उवाच ॥ ॥\nततो गच्छेन्महादेवि लिंगं वैवस्वतेश्वरम्॥\nदेव्या दक्षिणदिग्भागे धनुस्त्रिंशकसंस्थितम् ॥ १ ॥\nवैवस्वतेन मनुना स्थापितं सर्वकामदम्॥\nतत्समीपे देवखातं तिष्ठते तु महाद्भुतम् ॥ २ ॥\nस्नात्वा तत्र वरारोहे यस्तं पूजयते नरः ॥\nपञ्चोपचारैर्विधिना भक्तिप्रह्वो जितेन्द्रियः ॥\nजपेदघोरविधिना स्तोत्रं सिद्धिं स चाप्नुयात् ॥ ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये वैवस्वतेश्वरमाहात्म्य वर्णनंनामैकोनसप्तत्युत्तरशततमोऽध्यायः ॥ १६९ ॥"
  }
]