[
  {
    "text": "ततो गच्छेन्महादेवि लिंगं तत्रैव संस्थितम् ॥\nदक्षिणे वरुणेशस्य धनुषां त्रितये स्थितम् ॥१॥\nभार्यया वरुणस्यैव उषा नाम्न्या वरानने ॥\nकृत्वा तपो महाघोरं भर्तृदुःखपरीतया ॥ २ ॥\nस्थापितं तु महल्लिंगं सर्वसिद्धिप्रदायकम्॥\nउषेश्वरेति विख्यातं सर्वसिद्धिप्रपूजितम् ॥३॥\nयस्तत्पूजयते भक्त्या लिंगं पापप्रणाशनम् ॥\nमहापापौघयुक्तोऽपि स गच्छेत्परमां गतिम् ॥४॥\nस्त्रीणां सौभाग्यफलदं दुःखदौर्भाग्यना शनम् ॥ ५ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्य उषेश्वरमाहात्म्यवर्णनं नामैकसप्ततितमोऽध्यायः ॥ ७१ ॥"
  }
]