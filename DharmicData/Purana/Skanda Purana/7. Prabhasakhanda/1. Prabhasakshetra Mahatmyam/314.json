[
  {
    "text": "॥ ईश्वर उवाच ॥ ॥\nअथ देवकुलाग्नेय्यां गव्यूत्या तत्र संस्थितम् ॥\nसमुद्रस्य तटे रम्यमृषितीर्थमनुत्तमम् ॥ १ ॥\nपाषाणाकृतयस्तत्र ऋषयोऽद्यापि संस्थिताः ॥\nदृश्यंते मानुषे देवि सर्वपातकनाशनाः ॥ २ ॥\nतत्र ज्येष्ठे त्वमावास्यां प्राप्यते नाधमैर्न्नरैः ॥\nपिंडदानं विशेषेण स्नानं श्रद्धासमन्वितैः ॥ ३ ॥\nऋषितोयासंगमे तु स्नानं श्राद्धं सुदुर्लभम् ॥\nगोप्रदानं प्रशंसंति तत्र ते मुनिपुगवाः ॥\nभोजनं ब्राह्मणानां तु यथाशक्त्या प्रदापयेत् ॥४॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये मूलचंडीशमाहात्म्य ऋषितीर्थसंगममाहात्म्यवर्णनंनाम चतुर्दशोत्तरत्रिशततमोऽध्यायः ॥ ३१४ ॥"
  }
]