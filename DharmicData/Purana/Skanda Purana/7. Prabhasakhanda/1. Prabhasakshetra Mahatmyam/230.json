[
  {
    "text": "॥ ईश्वर उवाच ॥ ॥\nततो गच्छेन्महादेवि देवं गणपतिप्रियम् ॥\nतत्रैव संस्थितं सम्यङ्मया तत्र नियोजितः ॥ १ ॥\nगङ्गाया दक्षिणे देवि क्षेत्ररक्षणतत्परः ॥\nमाघे कृष्णचतुर्दश्यां यस्तं पूजयते नरः ॥ २ ॥\nदिव्यमोदकनैवेद्यैः पुष्पधूपादिभिः क्रमात् ॥\nन तस्य जायते विघ्नं यावत्क्षेत्रे वसत्यसौ ॥ ३ ॥\nइति श्रीस्कांदे महापुराण  एकाशीति साहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये गणपतिमाहात्म्यवर्णनंनाम त्रिंशदुत्तरद्विशततमोऽध्यायः ॥ २३० ॥  ॥"
  }
]