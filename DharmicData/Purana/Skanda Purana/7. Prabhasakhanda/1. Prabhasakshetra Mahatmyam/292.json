[
  {
    "text": "॥ ईश्वर उवाच ॥ ॥\nतस्मादुत्तरभागे तु स्थानात्कौरवसंज्ञकात् ॥\nभद्रकाली महादेवि तपः कृत्वा सुदुस्तरम् ॥ १ ॥\nरविं संस्थापयामास भक्त्या परमया युता ॥\nरविवारेण सप्तम्यां रक्त पुष्पानुलेपनैः ॥ २ ॥\nयस्तं पूजयते भक्त्या कोटियज्ञफलं लभेत् ॥\nमुच्यते वातपित्तोत्थै रोगैरन्यैश्च पुष्कलैः ॥ ३ ॥\nअश्वस्तत्रैव दातव्यः सम्यग्यात्राफलेप्सुभिः ॥ ४ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये न्यंकुमतीमाहात्म्ये भद्रकालीबालार्कमाहात्म्यवर्णनंनाम द्विनवत्युत्तरद्विशततमोऽध्यायः ॥ २९२ ॥"
  }
]