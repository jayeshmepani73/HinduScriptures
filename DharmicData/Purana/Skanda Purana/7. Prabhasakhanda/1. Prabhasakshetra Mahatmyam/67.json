[
  {
    "text": "॥ ईश्वर उवाच ॥ ॥\nततो गछेन्महालिंगं कामेश्वरमिति श्रुतम् ॥\nकामेनाराधितं पूर्वं दैत्यसूदनपश्चिमे ॥ १ ॥\nधनुषां सप्तके तत्र स्थितं देवि महाप्रभम् ॥\nनिर्दग्धस्तु यदा काम स्तृतीयेनाग्निना मम ॥ २ ॥\nतदा वर्षसहस्रं तु समाराध्य महेश्वरम् ॥\nप्रपेदे कामनासर्गं यत्रानंगः पुरा किल ॥ ३ ॥\nतेन कामेश्वरंनाम ख्यातं लिंगं धरातले ॥\nसर्वपापहरं देवि सर्वकामफलप्रदम् ॥ ४ ॥\nत्रयोदश्यां विधानेन शुक्लायां मासि माधवे ॥\nसंपूज्य तं विधानेन स स्त्रीणां कामवद्भवेत्॥ ५ ॥\nइति श्रीस्कांदे महापुराण एकाशीतिसाहस्या संहितायां सप्तमे प्रभासखण्डे प्रथमे प्रभासक्षेत्रमाहात्म्ये कामेश्वरमाहात्म्यवर्णनं नाम सप्तषष्टितमोऽध्यायः ॥६७॥"
  }
]