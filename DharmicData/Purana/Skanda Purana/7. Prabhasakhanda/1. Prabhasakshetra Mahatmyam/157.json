[
  {
    "text": "॥ ईश्वर उवाच ॥ ॥\nततो गच्छेन्महादेवि सत्यभामेश्वरं शुभम् ॥\nरत्नेश्वराद्दक्षिणे तु धनुषांतरमास्थितम् ॥ १ ॥\nसर्वपापप्रशमनं स्थापितं सत्यभामया ॥\nकृष्णस्य कान्तया देवि रूपौदार्यसमेतया ॥ २ ॥\nस्नात्वा तद्वैष्णवं स्थानं नृणां पातकनाशनम् ॥ ३ ॥\nमाघे मासि तृतीयायां नारी वा पुरुषोऽपि वा ॥\nयस्तं पूजयते भक्त्या स मुक्तः पातकैर्भवेत् ॥ ४ ॥\nदौर्भाग्यदुःखशोकेभ्यस्तथा विघ्नैश्च दुःखितः ॥\nमुच्यते नात्र संदेहः सत्यभामान्वितो भवेत् ॥ ५ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये सत्यभामेश्वरमाहात्म्यवर्णनंनाम सप्तपञ्चाशदुत्तरशततमोऽध्यायः ॥ १५७ ॥"
  }
]