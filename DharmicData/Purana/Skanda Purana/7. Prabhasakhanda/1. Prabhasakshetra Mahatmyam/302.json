[
  {
    "text": "॥ ईश्वर उवाच ॥ ॥\nततो गच्छेन्महादेवि गंधर्वेश्वरमुत्तमम् ॥\nतस्यैवोत्तरदिग्भागे धनुषां पंचके स्थितम् ॥१॥\nतं दृष्ट्वा च महादेवि रूपवाञ्जायते नरः ॥\nगंधर्वैः स्थापितं लिंगं स्नात्वा संपूजयेत्सकृत् ॥\nसर्वान्कामानवाप्नोति रक्तकण्ठश्च जायते ॥ २ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये गंधर्वेश्वरमाहात्म्यवर्णनंनाम द्व्युत्तरत्रिशततमोऽध्यायः ॥ ३०२ ॥"
  }
]