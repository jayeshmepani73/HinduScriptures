[
  {
    "text": "॥ ईश्वर उवाच ॥ ॥\nततो गच्छेन्महादेवि तत्र स्थाने तु संस्थितम्॥\nचण्डीश्वरं महालिंगं सर्वपातकनाशनम् ॥ १ ॥\nतत्र शुक्लचतुर्द्दश्यां कार्तिके मासि भामिनि ॥\nउपवासपरो भूत्वा यः करोति प्रजागरम् ॥\nस याति परमं स्थानं यत्र देवो महेश्वरः ॥ २ ॥\nइति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये देविकामाहात्म्ये चण्डीश्वरमाहात्म्यवर्णनं नाम चत्वारिंशदुत्तरत्रिशततमोऽध्यायः ॥ ३४० ॥"
  }
]