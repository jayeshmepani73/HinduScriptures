[
  {
    "text": "॥ ईश्वर उवाच ॥ ॥\nतत्रैव संस्थितं पश्येद्विघ्नेशं जलवाससम् ॥\nसर्वविघ्नविनाशाय सर्वकार्यप्रसिद्धये ॥ १ ॥\nवरुणेन महादेवि तपोनिर्विघ्नहेतवे ॥\nपूजितो जलजैर्भक्त्या जलवासास्ततः स्मृतः ॥ २ ॥\nचतुर्थ्यां तर्पयेद्भक्त्या गन्धैः पुष्पैः स मोदकैः ॥\nयथाभक्त्यनुसारेण तस्य तुष्येद्गणाधिपः ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये जलवासगणपतिमाहात्म्यवर्णनंनाम द्विसप्ततितमोऽध्यायः ॥ ७२ ॥"
  }
]