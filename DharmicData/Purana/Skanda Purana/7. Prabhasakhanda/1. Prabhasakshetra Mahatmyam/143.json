[
  {
    "text": "॥ ईश्वर उवाच ॥ ॥\nततो गच्छेन्महादेवि विचित्रेश्वरमुत्तमम् ॥\nतस्यैव पूर्वदिग्भागे किञ्चिदाग्नेयगोचरे ॥\nधनुषां दशके तत्र स्थितं पापप्रणाशनम् ॥ १ ॥\nविचित्रेण महादेवि लेख केन यमस्य च ॥\nस्थापितं तन्महालिंगं तपः कृत्वा सुदुश्चरम् ॥ २ ॥\nतं दृष्ट्वा पूजितं चैव मुक्तः स्यात्सर्वपातकैः ॥\nसंपूज्य च विधानेन न दुःखी जायते नरः ॥ ३ ॥\nइति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्र माहात्म्ये विचित्रेश्वरमाहात्म्यवर्णनंनाम त्रिचत्वारिंशदुत्तरशततमोऽध्यायः ॥ १४३ ॥"
  }
]