[
  {
    "text": "॥ ईश्वर उवाच ॥ ॥\nतत्रैव संस्थितं पश्येत्सूर्यं पापप्रणाशनम् ॥\nतथा च पिंगलां देवीं पार्वतीरूपधारिणीम् ॥ १ ॥\nतृतीयायां विशेषेण ह्युपवासं करोति यः ॥\nसर्वान्कामानवाप्नोति धनवान्पुत्रवान्भवेत् ॥ २ ॥\nतत्रैव संस्थितं पश्येच्छुक्रेश्वरमिति श्रुतम् ॥\nतं दृष्ट्वा मानवो देवि मुक्तः स्यात्सर्वपातकैः ॥ ३ ॥\nइति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये पिंगलादित्यपिंगादेवीशुक्रेश्वरमाहात्म्यवर्णनंनाम सप्तचत्वारिंश दुत्तरद्विशततमोऽध्यायः ॥ २४७ ॥"
  }
]