[
  {
    "text": "॥ ईश्वर उवाच ॥ ॥\nतस्याग्नेये तु देवेशि अरुणेन प्रतिष्ठितम्॥\nधनुषां च त्रये तत्र सिद्धलिंगसमीपतः ॥१॥\nसूर्यसारथिना तत्र लिंगं देविप्रतिष्ठितम्॥\nकलौ पापहरंनाम दर्शनात्पापनाशनम् ॥ २ ॥\nचैत्रमास त्रयोदश्यां शुक्लायां वरवर्णिनि ॥\nपूजयेद्विधिवद्भक्त्या पौंडरीकफलं लभेत् ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये पापनाशनोत्पत्तिवर्णनंनाम पंचदशोऽध्यायः ॥ १५ ॥"
  }
]