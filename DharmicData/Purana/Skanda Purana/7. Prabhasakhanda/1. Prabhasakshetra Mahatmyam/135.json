[
  {
    "text": "ईश्वर उवाच॥\nतत्रैव संस्थितां पश्येद्देवीं दुःखांतकारिणीम्॥\nशीतलेति पुरा ख्याता युगे द्वापरसंज्ञिते॥\nकलौ पुनः समाख्यातां कलिदुःखान्तकारिणीम्॥१॥\nशीतलं कुरुते देहं बालानां रोगवर्जितम्॥\nपूजिता भक्तिभावेन तेन सा शीतला स्मृता॥२॥\nविस्फोटानां प्रशांत्यर्थं बालानां चैव कारणात् ॥\nमानेन मापितान्कृत्वा मसूरांस्तत्र कुट्टयेत् ॥ ३ ॥\nशीतलापुरतो दत्त्वा बालाः सन्तु निरामयाः ॥\nविस्फोटचर्चिकादीनां वातादीनां शमो भवेत् ॥ ४ ॥\nश्राद्धं तत्रैव कुर्वीत ब्राह्मणांस्तत्र भोजयेत् ॥ ५ ॥\nकर्पूरं कुसुमं चैव मृगनाभिं सुचन्दनम्॥\nपुष्पाणि च सुगन्धानि नैवेद्यं घृतपायसम् ॥\nनिवेद्य देव्यै तत्सर्वं दंपत्योः परिधापयेत् ॥६॥\nनवम्यां शुक्लपक्षे तु मालां विल्वमयीं शुभाम्॥\nभक्त्या निवेद्य तां देव्यै सर्वसिद्धिमवाप्नुयात् ॥ ७ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये दुःखान्तकारिणीतिलागौरीमाहात्म्यवर्णनंनाम पञ्चत्रिंदुत्तरशततमोऽध्यायः ॥१३५॥॥"
  }
]