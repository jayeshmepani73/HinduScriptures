[
  {
    "text": "॥ ईश्वर उवाच ॥ ॥\nततो गच्छेन्महादेवि बलभद्रप्रतिष्ठितम् ॥\nलिंगं महापापहरं गात्रोत्सर्गात्तदुत्तरे ॥ १ ॥\nमहालिंगं महादेवि महासिद्धि फलप्रदम् ॥\nबलभद्रेण विधिना स्थापितं पापशुद्धये ॥ २ ॥\nयस्तं पूजयते भक्त्या गन्धपुष्पादिभिः क्रमात् ॥\nतृतीयारेवतीयोगे स योगेशपदं लभेत् ॥ ३ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये बलभद्रेश्वरमाहात्म्य वर्णनंनाम सप्तविंशत्युत्तरद्विशततमोऽध्यायः ॥ २२७ ॥"
  }
]