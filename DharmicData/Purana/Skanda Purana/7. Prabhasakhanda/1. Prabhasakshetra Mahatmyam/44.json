[
  {
    "text": "॥ ईश्वर उवाच ॥ ॥\nआदित्येशं समभ्यर्च्य पुनः सोमेश्वरं व्रजेत् ॥\nतं संपूज्य विधानेन पंचांगेन विशेषतः ॥ १ ॥\nदृष्ट्वा सोमेश्वरं चैव साष्टांगं प्रणिपत्य च ॥\nप्रदक्षिणादिकं कुर्यात्संपश्येच्च पुनःपुनः ॥ २ ॥\nसूर्याचन्द्रमसोर्लिंगं त्रिःकृत्वा प्रयतः शुचिः ॥\nअग्नीषोमात्मकं कर्म तेन सर्वं कृतं भवेत् ॥ ३ ॥\nउमादेवीं ततो गच्छेत्सोमेश्वरसमीपतः ॥\nद्वितीयां तु ततो गच्छेद्दैत्यसूदनसन्निधौ ॥ ४ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रमासक्षेत्रमाहात्म्ये सोमेश्वरमाहात्म्यवर्णनंनाम चतुश्चत्वारिंशोऽध्यायः ॥ ४४ ॥"
  }
]