[
  {
    "text": "॥ ईश्वर उवाच ॥ ॥\nततो गच्छेन्महादेवि मरुदार्यां महाप्रभाम् ॥\nतस्मात्पश्चिमदिग्भागे क्रोशार्द्धेन व्यवस्थिताम् ॥ १ ॥\nमरुद्भिः पूजितां देवीं सर्वकामफलप्रदाम् ॥\nमहानवम्यां यत्नेन सप्तम्यां पूजयेन्नरः ॥\nगंधपुष्पादिविधिना सर्वकामप्रसिद्धये ॥ २ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये मरुदार्यादेवीमाहात्म्यवर्णनंनाम पंचदशोत्तरत्रिशततमोऽध्यायः ॥ ३१५ ॥"
  }
]