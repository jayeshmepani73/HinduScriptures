[
  {
    "text": "॥ ईश्वर उवाच ॥ ॥\nतस्य दक्षिणनैर्ऋत्ये नातिदूरे व्यवस्थितम् ॥\nलिंगं पापहरं देवि स्वयं सोमप्रतिष्ठितम् ॥ १ ॥\nतत्रैवामृतकुण्डं तु कलाकुण्डं तु तत्स्मृतम् ॥\nतत्र स्नात्वा तु चंद्रेशं यो नरः पूजयिष्यति ॥ २ ॥\nस तु वर्षसहस्रस्य तपःफलमवाप्स्यति ॥\nतत्रैव संस्थितं देवि तडागं चंद्रनिर्मितम् ॥ ३ ॥\nधनुःषोडशविस्तारं चंद्रेशात्पूर्वपश्चिमे ॥\nतत्पूर्वं ते समाख्यातं मुक्तिदानादिपूर्वकम् ॥ ४ ॥\nइति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्य आशापूरमाहात्म्ये चंद्रेश्वरकलाकुण्डतीर्थमाहात्म्यवर्णनंनाम द्विचत्वारिंशदुत्तरत्रिशततमोऽध्यायः ॥ ॥ ३४२ ॥  ॥"
  }
]