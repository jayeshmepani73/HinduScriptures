[
  {
    "text": "॥ ईश्वर उवाच ॥ ॥\nतस्यैव पूर्वदिग्भागे लकुलीशस्तु मूर्तिमान् ॥\nस्वयं तिष्ठति देवेशि कृत्वा घोरं तपः पुरा ॥ १ ॥\nसंस्थितः पापशमने तत्र स्थाने स्थलोपरि ॥\nकार्तिक्यां कृत्तिकायोगे यस्तं पूजयते नरः ॥ २ ॥\nस पूज्यते महादेवि सर्वैरपि सुरासुरैः ॥ ३ ॥\nइति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये लकुलीशमाहात्म्यवर्णनंनाम सप्तसप्तत्युत्तरशततमो ऽध्यायः ॥ १७७ ॥"
  }
]