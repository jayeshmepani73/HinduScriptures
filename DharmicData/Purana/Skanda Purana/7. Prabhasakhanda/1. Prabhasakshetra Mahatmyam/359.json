[
  {
    "text": "॥ ईश्वर उवाच ॥ ॥\nततो गच्छेन्महादेवि स्थानं शृंगसरोऽभिधम् ॥ १ ॥\nशृंगारेश्वरनामा च तत्र देवः प्रतिष्ठितः ॥\nशृङ्गारं विधिवच्चक्रे यत्र गोपीयुतो हरिः ॥ २ ॥\nशृङ्गारेश्वरनामा च तेन पापौघनाशनः ॥\nपूजयेद्यो विधानेन तत्र स्थाने स्थितं भवम् ॥\nदारिद्र्यदुःखसंयुक्तो न स भूयाद्भवे क्वचित् ॥ ३ ॥\nइति श्रीस्कांदे महापुराण एकाशीति साहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये शृंगारेश्वरमाहात्म्यवर्णनंनामैकोनषष्ट्युत्तरत्रिशततमोऽध्यायः ॥ ३५९ ॥"
  }
]