[
  {
    "text": "॥ ईश्वर उवाच ॥ ॥\nतस्यैव दक्षिणे देवि तस्माद्गव्यूतिमात्रतः ॥\nपातालगामिनी गंगा संस्थिता पापनाशिनी ॥ १ ॥\nविश्वामित्रेण चाहूता स्नानार्थं वरवर्णिनि ॥\nतत्र स्नात्वा महादेवि मुच्यते सर्वपातकैः ॥ २ ॥\nतत्र गंगेश्वरं दृष्ट्वा विश्वामित्रेश्वरं तथा ॥\nबालेश्वरं च संप्रेक्ष्य सर्वान्कामानवाप्नुयात् ॥ ३ ॥\nइति श्रीस्कान्दे महापुराण एकाशीतिसाहस्र्यां सहितायां सप्तमे प्रभासखण्डे प्रथमे प्रभासक्षेत्रमाहात्म्ये बालार्कमाहात्म्ये पाताल गंगेश्वरविश्वामित्रेश्वरबालेश्वराभिधलिंगत्रयमाहात्म्यवर्णनंनामैकोननवत्युत्तरद्विशततमोऽध्यायः ॥ २८९ ॥"
  }
]