[
  {
    "text": "॥ ईश्वर उवाच ॥ ॥\nततो गच्छेन्महादेवि मण्डूकेश्वरमित्यपि ॥\nमांडूक्यायननाम्ना वै लिंगं तत्र प्रतिष्ठितम् ॥ १ ॥\nतत्र कोटिह्रदो देवि तथा कोटीश्वरः शिवः ॥\nतत्र मातृगणश्चैव स्थितः कामफलप्रदः ॥ २ ॥\nस्नात्वा कोटि ह्रदे तीर्थे तल्लिंगं यः प्रपूजयेत् ॥\nमातॄस्तत्रैव संपूज्य दुःखशोकाद्विमुच्यते ॥ ३ ॥\nतस्मात्पूर्वेण देवेशि योजनैकेन निर्मलम् ॥\nत्रितकूपेति विख्यातं सर्वपातकनाशनम् ॥\nसर्वेषां देवि तीर्थानां यत्तत्रैव व्यवस्थितिः ॥ ४ ॥\nइति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये कोटिह्रद मण्डूकेश्वरमाहात्म्य वर्णनं नामैकषष्ट्युत्तरत्रिशततमोऽध्यायः ॥ ३६१ ॥"
  }
]