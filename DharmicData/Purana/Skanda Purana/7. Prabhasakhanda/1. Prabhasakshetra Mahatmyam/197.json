[
  {
    "text": "॥ ईश्वर उवाच ॥ ॥\nततो गच्छेन्महादेवि जमदग्नीश्वरं शिवम् ॥\nवृद्धप्रभाससामीप्ये नातिदूरे व्यवस्थितम् ॥ १ ॥\nसर्वपापोपशमनं स्थापितं जमदग्निना ॥\nतं दृष्ट्वा मानवो देवि मुच्यते च ऋणत्रयात् ॥ २ ॥\nस्नात्वा निधानवाप्यां च संपूज्य प्राप्नुयाद्धनम् ॥\nनिधानं पांडवैर्लब्धं तत्र स्थाने पुरा प्रिये ॥ ३ ॥\nनिधानेनैव सा ख्याता वापी त्रैलोक्यवंदिता ॥ ४ ॥\nतस्यां स्नात्वा महादेवि दुर्भगा सुभगा भवेत् ॥\nलभते वाञ्छितान्कामानिति प्रोक्तं मया तव ॥ ५ ॥\nइति श्रीस्कान्दे महापुराण एकाशातिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये जमदग्नीश्वरमाहात्म्यवर्णनंनाम सप्तनवत्युत्तरशततमोऽध्यायः ॥ १९७ ॥   ॥"
  }
]