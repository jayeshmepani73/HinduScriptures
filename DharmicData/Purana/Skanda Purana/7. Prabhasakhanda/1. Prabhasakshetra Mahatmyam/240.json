[
  {
    "text": "॥ ईश्वर उवाच ॥ ॥\nततो गच्छेन्महादेवि बलभद्रं सुरेश्वरम् ॥\nसुभद्रां च तथा कृष्णं सर्वपातकनाशनम् ॥ १ ॥\nपूर्व कल्पे महादेवि देहमत्रात्यजद्धरिः ॥\nअस्मिन्कल्पेपि च पुनर्गात्रोत्सर्गमिति स्मृतम् ॥ २ ॥\nतत्र ये पूजयिष्यंति नागरादित्यसंनिधौ ॥\nबलभद्रं सुभद्रां च कृष्णं ते स्वर्गगामिनः ॥३॥\nइति श्रीस्कांदे महापुराण एकाशीतिसाहस्र्यां सहितायां सप्तमे प्रभासखंडे प्रथमे प्रभासक्षेत्रमाहात्म्ये बलभद्र सुभद्रा कृष्ण माहात्म्यवर्णनंनाम चत्वारिंशदुत्तरद्विशततमोऽध्यायः ॥ २४० ॥"
  }
]