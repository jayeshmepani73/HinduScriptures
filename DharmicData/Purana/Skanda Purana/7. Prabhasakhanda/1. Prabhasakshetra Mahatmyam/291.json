[
  {
    "text": "॥ ईश्वर उवाच ॥ ॥\nतस्मादुत्तरभागे तु स्थानात्कौबेरसंज्ञकात् ॥\nभद्रकाली महादेवि वांछितार्थप्रदायिनी ॥ १ ॥\nदक्षयज्ञस्य विध्वंसे वीरभद्रसमन्विता ॥\nभद्रकाली महादेवी दक्षयज्ञविनाशिनी ॥ २ ॥\nचैत्रे मासि तृतीयायां देवीं तां यस्तु पूजयेत् ॥\nनवकोट्यस्तु चामुण्डा भविष्यंति सुपूजिताः ॥\nसौभाग्यं विजयं चैव तस्य लक्ष्मीर्भविष्यति ॥ ३ ॥\nइति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये न्यंकुमतीमाहात्म्ये भद्रकालीमाहात्म्यवर्णनंनामैकनवत्युत्तरद्विशततमोऽध्यायः ॥ २९१ ॥"
  }
]