[
  {
    "text": "अध्याय १४५\nमार्कण्डेय उवाच -\nततो गच्छेद्धरापाल शीवतीर्थमनुत्तमम्  ।\nदर्शनाद्यस्य देवस्य मुच्यते सर्वकिल्बिषैः  ॥ १४५.१ ॥\nशिवतीर्थे तु यः स्नात्वा जितक्रोधो जितेन्द्रियः  ।\nपूजयेत महादेवं सोऽग्निष्टोमफलं लभेत् ॥ १४५.२ ॥\nतत्र तीर्थे तु यो भक्त्या सोपवासोऽर्चयेच्छिवम्  ।\nअनिवर्तिका गतिस्तस्य रुद्रलोकादसंशयम्  ॥ १४५.३ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे शिवतीर्थमाहात्म्यवर्णनं नाम पञ्चचत्वारिंशदधिकशततमोऽध्यायः ॥"
  }
]