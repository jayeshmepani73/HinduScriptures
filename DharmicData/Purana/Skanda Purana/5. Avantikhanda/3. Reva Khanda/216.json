[
  {
    "text": "श्रीमार्कण्डेय उवाच -\nअषाढीतीर्थमागच्छेत्ततो भूपालनन्दन  ।\nकामिकं रूपमास्थाय स्थितो यत्र महेश्वरः  ॥ २१६.१ ॥\nचातुर्युगमिदं तीर्थं सर्वतीर्थेष्वनुत्तमम्  ।\nतत्र स्नात्वा नरो राजन् रुद्रस्यानुचरो भवेत् ॥ २१६.२ ॥\nतत्र तीर्थे तु यः कश्चित्कुरुते प्राणमोक्षणम्  ।\nअनिवर्तिका गतिस्तस्य रुद्रलोकादसंशयम्  ॥ २१६.३ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे अषाढीतीर्थमाहात्म्यवर्णनं नाम षोडशोत्तरद्विशततमोऽध्यायः ॥"
  }
]