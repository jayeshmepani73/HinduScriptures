[
  {
    "text": "अध्याय ११३"
  },
  {
    "text": "श्रीमार्कण्डेय उवाच -\nततो गच्छेत्तु राजेन्द्र कोटितीर्थमनुत्तमम्  ।\nऋषिकोटिर्गता तत्र परां सिद्धिमुपागता  ॥ ११३.१ ॥\nतत्र तीर्थे तु यः स्नात्वा भोजयेद्ब्राह्मणाञ्छुचिः  ।\nएकस्मिन्भोजिते विप्रे कोटिर्भवति भोजिता  ॥ ११३.२ ॥\nतत्र तीर्थे तु यः स्नात्वा पूजयेत्पितृदेवताः  ।\nपूजिते तु महादेवे वाजपेयफलं लभेत् ॥ ११३.३ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे कोटितीर्थमाहात्म्यवर्णनं नाम त्रयोदशाधिकशाततमोऽध्यायः ॥"
  }
]