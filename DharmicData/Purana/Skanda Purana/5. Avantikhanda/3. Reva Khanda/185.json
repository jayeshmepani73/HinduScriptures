[
  {
    "text": "अध्याय १८५\nश्रीमार्कण्डेय उवाच -\nततो गच्छेन्महीपाल एरण्डीतीर्थमुत्तमम्  ।\nस्नानमात्रेण तत्रैव ब्रह्महत्या प्रणश्यति  ॥ १८५.१ ॥\nमासि चाश्वयुजे तत्र शुक्लपक्षे चतुर्दशीम्  ।\nउपोष्य प्रयतः स्नातस्तर्पयेत्पितृदेवताः  ॥ १८५.२ ॥\nपुत्रर्द्धिरूपसम्पन्नो जीवेच्च शरदां शतम्  ।\nशिवलोकं मृतो याति नात्र कार्या विचारणा  ॥ १८५.३ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे एरण्डीतीर्थमाहात्म्यवर्णनं नाम पञ्चाशीत्युत्तरशततमोऽध्यायः ॥"
  }
]