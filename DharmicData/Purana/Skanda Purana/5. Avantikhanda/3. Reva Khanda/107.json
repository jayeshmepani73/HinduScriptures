[
  {
    "text": "अध्याय १०७"
  },
  {
    "text": "श्रीमार्कण्डेय उवाच -\nततो गच्छेत राजेन्द्र भण्डारीतीर्थमुत्तमम्  ।\nदरिद्रच्छेदकरणं युगान्येकोनविंशतिः  ॥ १०७.१ ॥\nधनदेन तपस्तप्त्वा प्रसन्ने पद्मसम्भवे  ।\nतत्रैव स्वल्पदानेन प्राप्तं वित्तस्य रक्षणम्  ॥ १०७.२ ॥\nतत्र गत्वा तु यो भक्त्या स्नात्वा वित्तं प्रयच्छति  ।\nतस्य वित्तपरिच्छेदो न कदाचिद्भविष्यति  ॥ १०७.३ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे भण्डारीतीर्थमाहात्म्यवर्णनं नाम सप्तोत्तरशततमोऽध्यायः ॥"
  }
]