[
  {
    "text": "अध्याय ७१"
  },
  {
    "text": "श्रीमार्कण्डेय उवाच -\nकामेश्वरं ततश्चान्यच्छृणु पाण्डवसत्तम  ।\nसिद्धो यत्र गणाध्यक्षो गौरीपुत्रो महाबलः  ॥ ७१.१ ॥\nतत्र तीर्थे तु यो भक्त्या भक्तियुक्तो जितेन्द्रियः  ।\nपञ्चामृतेन संस्नाप्य धूपनैवेद्यपूजनैः  ॥ ७१.२ ॥\nप्रसाद्य जगतामीशं सर्वपापैः प्रमुच्यते  ।\nअष्टम्यां मार्गशीर्षस्य तत्र स्नात्वा युधिष्ठिर  ॥ ७१.३ ॥\nयो येन यजते तत्र स तं काममवाप्नुयात् ॥ ७१.४ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे कामेश्वरतीर्थमाहात्म्यवर्णनं नामैकसप्ततितमोऽध्यायः ॥"
  }
]