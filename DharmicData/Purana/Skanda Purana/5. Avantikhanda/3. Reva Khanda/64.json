[
  {
    "text": "अध्याय ६४"
  },
  {
    "text": "श्रीमार्कण्डेय उवाच -\nततो गच्छेत्तु राजेन्द्र तीर्थं परमशोभनम्  ।\nनराणां पापनाशाय अगस्त्येश्वरमुत्तमम्  ॥ ६४.१ ॥\nतत्र स्नात्वा नरो राजन्मुच्यते ब्रह्महत्यया  ।\nकार्त्तिकस्य तु मासस्य कृष्णपक्षे चतुर्दशी  ॥ ६४.२ ॥\nघृतेन स्नापयेद्देवं समाधिस्थो जितेन्द्रियः  ।\nएकविंशतिकुलोपेतो च्यवेदैश्वरात्पदात् ॥ ६४.३ ॥\nधनं चोपानहौ छत्रं दद्याच्च घृतकम्बलम्  ।\nभोजनं चैव सर्वेषां सर्वं कोटिगुणं भवेत् ॥ ६४.४ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे अगस्त्येश्वरतीर्थमाहात्म्यवर्णनं नाम चतुःषष्टितमोऽध्यायः ॥"
  }
]