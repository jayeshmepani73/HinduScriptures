[
  {
    "text": "अध्याय ११७"
  },
  {
    "text": "श्रीमार्कण्डेय उवाच -\nततो गच्छेत्तु राजेन्द्र पुण्यं तीर्थं त्रिलोचनम्  ।\nतत्र तिष्ठति देवेशः सर्वलोकनमस्कृतः  ॥ ११७.१ ॥\nतत्र तीर्थे तु यः स्नात्वा भक्त्यार्चयति शङ्करम्  ।\nरुद्रस्य भवनं याति मृतो नास्त्यत्र संशयः  ॥ ११७.२ ॥\nकल्पक्षये ततः पूर्णे क्रीडित्वा च इहागतः  ।\nआवियोगेन तिष्ठेत पूज्यमानः शतं समाः  ॥ ११७.३ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे त्रिलोचनतीर्थमाहात्म्यवर्णनं नाम सप्तदशोत्तरशततमोऽध्यायः ॥"
  }
]