[
  {
    "text": "अध्याय १२३"
  },
  {
    "text": "मार्कण्डेय उवाच -\nततो गच्छेत्तु राजेन्द्र कर्मदीतीर्थमुत्तमम्  ।\nयत्र तिष्ठति विघ्नेशो गणनाथो महाबलः  ॥ १२३.१ ॥\nतत्र तीर्थे नरः स्नात्वा चतुर्थ्यां वा ह्युपोषितः  ।\nविघ्नं न विद्यते तस्य सप्तजन्मनि भारत  ॥ १२३.२ ॥\nतत्र तीर्थे हि यत्किंचिद्दीयते नृपसत्तम  ।\nतदक्षयफलं सर्वं जायते नात्र संशयः  ॥ १२३.३ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे कर्मदेश्वरतीर्थमाहत्म्यवर्णनं नाम त्रयोविंशत्युत्तरशततमोऽध्यायः॥"
  }
]