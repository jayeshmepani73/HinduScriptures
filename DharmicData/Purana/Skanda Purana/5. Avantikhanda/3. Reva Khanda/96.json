[
  {
    "text": "अध्याय ९६"
  },
  {
    "text": "श्रीमार्कण्डेय उवाच -\nततो गच्छेत्तु राजेन्द्र तीर्थं कोटीश्वरं परम्  ।\nऋषिकोटिः समायाता यत्र वै कुरुनन्दन  ॥ ९६.१ ॥\nकृष्णद्वैपायनस्यैव क्षेमार्थं मुनिपुंगवाः  ।\nमन्त्रयित्वा द्विजैः सर्वैर्वेदमङ्गलपाठकैः  ॥ ९६.२ ॥\nस्थापितः शङ्करस्तत्र कारणं बन्धनाशनम्  ।\nसंसारच्छेदकरणं प्राणिनामार्तिनाशनम्  ॥ ९६.३ ॥\nकोटीश्वरमिति प्रोक्तं पृथिव्यां नृपनन्दन  ।\nस्नापयेत्तं तु यो भक्त्या पूर्णिमायां नृपोत्तम  ॥ ९६.४ ॥\nपित्ःणां तर्पणं कृत्वा पिण्डदानं यथाविधि  ।\nश्रावणस्य विशेषेण पूर्णिमायां युधिष्ठिर  ॥ ९६.५ ॥\nपित्ःणामक्षया तृप्तिर्यावदाभूतसम्प्लवम्  ।\nपित्ःणां परमं गुह्यं रेवातटसमाश्रितम्  ।\nमोक्षदं सर्वजन्तूनां निर्मितं मुनिसत्तमैः  ॥ ९६.६ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे कोटीश्वरतीर्थमाहात्म्यवर्णनं नाम षण्णवतितमोऽध्यायः ॥"
  }
]