[
  {
    "text": "श्रीमार्कण्डेय उवाच -\nएरण्डीसङ्गमं गच्छेत्सुरासुरनमस्कृतम्  ।\nतत्तु तीर्थं महापुण्यं महापातकनाशनम्  ॥ २१७.१ ॥\nउपवासपरो भूत्वा नियतेन्द्रियमानसः  ।\nतत्र स्नात्वा विधानेन मुच्यते ब्रह्महत्यया  ॥ २१७.२ ॥\nतत्र तीर्थे तु यो भक्त्या प्राणत्यागपरो भवेत् ।\nअनिवर्तिका गतिस्तस्य रुद्रलोकादसंशयम्  ॥ २१७.३ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे एरण्डीतीर्थमाहात्म्यवर्णनं नाम सप्तदशोत्तरद्विशततमोऽध्यायः ॥"
  }
]