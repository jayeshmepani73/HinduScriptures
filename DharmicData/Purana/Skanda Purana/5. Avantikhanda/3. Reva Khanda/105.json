[
  {
    "text": "अध्याय १०५"
  },
  {
    "text": "श्रीमार्कण्डेय उवाच -\nकरञ्जाख्यं ततो गच्छेत्सोपवासो जितेन्द्रियः  ।\nतत्र स्नात्वा तु राजेन्द्र सर्वपापैः प्रमुच्यते  ॥ १०५.१ ॥\nअर्चयित्वा महादेवं दत्त्वा दानं तु भक्तितः  ।\nसुवर्णं रजतं वापि मणिमौक्तिकविद्रुमान्  ॥ १०५.२ ॥\nपादुकोपानहौ छत्रं शय्यां प्रावरणानि च  ।\nकोटिकोटिगुणं सर्वं जायते नात्र संशयः  ॥ १०५.३ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे करञ्जतीर्थमाहात्म्यवर्णनं नाम पञ्चाधिकशततमोऽध्यायः ॥"
  }
]