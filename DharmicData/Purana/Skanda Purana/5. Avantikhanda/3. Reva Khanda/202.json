[
  {
    "text": "अध्यायः २०२"
  },
  {
    "text": "मार्कण्डेय उवाच -\nतस्यैवानन्तरं चान्यच्छिखितीर्थमनुत्तमम्  ।\nप्रधानं सर्वतीर्थानां पञ्चायतनमुत्तमम्  ॥ २०२.१ ॥\nतत्र तीर्थे तपस्तप्त्वा शिखार्थं हव्यवाहनः  ।\nशिखां प्राप्य शिखी भूत्वा शिखाख्यं स्थापयञ्छिवम्  ॥ २०२.२ ॥\nप्रतिपच्छुक्लपक्षे या भवेदाश्वयुजे नृप  ।\nतदा तीर्थवरे गत्वा स्नात्वा वै नर्मदाजले  ॥ २०२.३ ॥\nदेवानृषीन् पित्ःंश्चान्यांस्तर्पयेत्तिलवारिणा  ।\nहिरण्यं ब्राह्मणे दद्यात्संतर्प्य च हुताशनम्  ॥ २०२.४ ॥\nगन्धमाल्यैस्तथा धूपैस्ततः सम्पूजयेच्छिवम्  ।\nअनेन विधिनाभ्यर्च्य शिखितीर्थे महेश्वरम्  ॥ २०२.५ ॥\nविमानेनार्कवर्णेन ह्यप्सरोगणसंवृतः  ।\nगीयमानस्तु गन्धर्वैर्रुद्रलोकं स गच्छति  ॥ २०२.६ ॥\nशत्रुक्षयमवाप्नोति तेजस्वी जायते भुवि  ॥ २०२.७ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे शिखितीर्थमाहात्म्यवर्णनं नाम द्व्यधिकद्विशततमोऽध्यायः ॥"
  }
]