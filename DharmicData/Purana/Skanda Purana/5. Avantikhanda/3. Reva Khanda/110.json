[
  {
    "text": "अध्याय ११०"
  },
  {
    "text": "श्रीमार्कण्डेय उवाच -\nधौतपापं ततो गच्छेन्महापातकनाशनम्  ।\nसमीपे चक्रतीर्थस्य विष्णुना निर्मितं पुरा  ॥ ११०.१ ॥\nनिहतैर्दानवैर्घोरैर्देवदेवो जनार्दनः  ।\nतत्पापस्य विनाशार्थं दानवान्तोद्भवस्य च  ॥ ११०.२ ॥\nतत्र तीर्थे जितक्रोधश्चचार विपुलं तपः  ।\nदुश्चरं मौनमास्थाय ह्यशक्यं देवदानवैः  ॥ ११०.३ ॥\nस्नात्वा दत्त्वा द्विजातिभ्यो दानानि विविधानि च  ।\nतत्क्षणात्सुपापस्तु गतस्तद्वैष्णवं पदम्  ॥ ११०.४ ॥\nएवं युक्तस्तु यस्तत्र पापं कृत्वा सुदारुणम्  ।\nस्नात्वा जप्त्वा विधानेन मुच्यते सर्वपातकैः  ॥ ११०.५ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे धौतपापतीर्थमाहात्म्यवर्णनं नाम दशोत्तरशततमोऽध्यायः ॥"
  }
]