[
  {
    "text": "अध्याय ११४"
  },
  {
    "text": "श्रीमार्कण्डेय उवाच -\nततो गच्छेत्तु राजेन्द्र तीर्थं परमशोभनम्  ।\nअयोनिजं महापुण्यं सर्वपापप्रणाशनम्  ॥ ११४.१ ॥\nअयोनिजे नरः स्नात्वा पूजयेत्परमेश्वरम्  ।\nपितृदेवार्चनं कृत्वा मुच्यते सर्वकिल्बिषैः  ॥ ११४.२ ॥\nतत्र तीर्थे तु विधिना प्राणत्यागं करोति यः  ।\nस कदाचिन्महाराज योनिद्वारं न पश्यति  ॥ ११४.३ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे अयोनिसम्भवतीर्थमाहात्म्यवर्णनं नाम चतुर्दशाधिकशततमोऽध्यायः ॥"
  }
]