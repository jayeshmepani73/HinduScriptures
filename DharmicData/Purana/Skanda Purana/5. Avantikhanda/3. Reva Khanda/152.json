[
  {
    "text": "अध्याय १५२"
  },
  {
    "text": "श्रीमार्कण्डेय उवाच -\nततो गच्छेद्धरापाल भार्गलेश्वरमुत्तमम्  ।\nशङ्करं जगतः प्राणं स्मृतमात्राघनाशनम्  ॥ १५२.१ ॥\nतत्र तीर्थे तु यः स्नात्वा पूजयेत्परमेश्वरम्  ।\nअश्वमेधस्य यज्ञस्य फलं प्राप्नोति मानवः  ॥ १५२.२ ॥\nतत्र तीर्थे तु यः कश्चित्प्राणत्यागं करिष्यति  ।\nअनिवर्तिका गतिस्तस्य रुद्रलोकादसंशयम्  ॥ १५२.३ ॥"
  },
  {
    "text": "॥ इति  श्रीस्कान्दे महापुराण एकाशीतिसाहस्र्यां संहितायां पञ्चम आवन्त्यखण्डे रेवाखण्डे भार्गलेश्वरतीर्थमाहात्म्यवर्णनं नाम द्विपञ्चाशदधिकशततमोऽध्यायः ॥"
  }
]