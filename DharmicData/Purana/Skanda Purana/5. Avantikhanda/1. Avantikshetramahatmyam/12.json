[
  {
    "text": "सनत्कुमार उवाच।।\nउत्तरे तु प्रवक्ष्यामि मर्कटेश्वरमुत्तमम्।।\nतत्र तीर्थं च विख्यातं सर्वकामप्रदायकम् ।। १ ।।\nतस्मिंस्तीर्थे नरः स्नात्वा गोशतस्य फलं लभेत्।।\nविस्फोटानां प्रशांत्यर्थं बालानां चैव कारणे ।।२ ।।\nमापेन मापितान्कृत्वा मसूरांस्तत्र कुट्टयेत् ।।\nशीतलायाः प्रभावेन बालाः संतु निरामयाः ।। ३ ।।\nये पश्यंति नरा भक्त्या शीतलां दुरितापहाम् ।।\nन तेषां दुष्कृतं किंचिन्न दारिद्र्यं द्विजोत्तम ।। ४ ।।\nन च रोगभयं तेषां ग्रहपीडा तथैव च ।।५।।\nइति श्रीस्कांदे  महापुराण एकाशीतिसाहस्र्यां संहितायां आवंत्यखण्डेऽवन्तीक्षेत्रमाहात्म्ये शीतला माहात्म्यवर्णनंनाम द्वादशोऽध्यायः ।। १२ ।। ।। छ ।।"
  }
]