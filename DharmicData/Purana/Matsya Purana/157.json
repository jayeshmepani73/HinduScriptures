[
  {
    "text": "पार्वतीम्प्रति ब्रह्मवरदानम्।"
  },
  {
    "text": "देव्युवाच।\nमातरं मां परित्यज्य यस्मात्त्वं स्नेह विक्लवात्।\nविहितावसरः स्त्रीणां शङ्करस्य रहो विधौ ।। १५७.१"
  },
  {
    "text": "तस्मात्ते पुरुषा रुक्षा जडा हृदयवर्जिता।\nगणेश क्षारसदृशी शिला माता भविष्यति ।। १५७.२"
  },
  {
    "text": "निमित्तमेतद्विख्यातं वीरकस्य शिलोदये।\nसोऽभवत्प्रक्रमेणैव विचित्राक्यान संशयः ।। १५७.३"
  },
  {
    "text": "एवमुत्सृष्टशापायाः गिरिपुत्र्यस्त्वनन्तरम्।\nनिर्जगाम मुखात् क्रोधः सिंहरूपी महाबलः ।। १५७.४"
  },
  {
    "text": "स तु सिंहः करालास्यो जटाजटिलकन्धरः।\nप्रोद्धूत लम्बलाङ्गूलो दंष्टोत्कट मुखातटः ।। १५७.५"
  },
  {
    "text": "व्यावृत्तास्यो ललज्जिह्वः क्षामकुक्षिः शिरादिषु।\nतस्याशु वर्तितुं देवी व्यवस्यत सती तदा ।। १५७.६"
  },
  {
    "text": "ज्ञात्वा मनोगतं तस्या भगवांश्चतुराननः।\nआगम्योवाच देवेशो गिरिजां स्पष्टया गिरा ।। १५७.७"
  },
  {
    "text": "ब्रह्मोवाच।\nकिं पुत्रि! प्राप्तुकामासि किमलभ्यं ददामि ते ।। १५७.८\nविरम्यतामतिक्लेशात् तपसोऽस्मान् मदाज्ञया।\nतच्छ्रुत्वोवाच गिरिजा गुरुङ्गौरव गर्भितम् ।। १५७.९"
  },
  {
    "text": "वाक्यं वाचा चिरोद्गीर्ण वर्णनिर्णींत वाञ्छितम्।\nदेव्युवाच।\nतपसा दुष्करेणाप्तः परित्वे शङ्करो मया ।। १५७.१०"
  },
  {
    "text": "स मां श्यामलवर्णेति बहुशः प्रोक्तवान् भवः।\nस्यामहं काञ्चनाकारा वाल्लभ्ये न च संयुता ।। १५७.११"
  },
  {
    "text": "भर्तुर्भूतपतेरङ्गमेकतो निर्विशेऽङ्कवत्।\nतस्यास्तद्भाषितं श्रुत्वा प्रोवाच कमलासनः ।। १५७.१२"
  },
  {
    "text": "एवं भव त्वं भूयश्च भर्तृदेहार्द्धधारिणी।\nततस्तस्याज भृङ्गाङ्गं फुल्लनीलोत्पलत्वचम् ।। १५७.१३"
  },
  {
    "text": "त्वचा सा चाभवद्दीप्ता घण्टा हस्ताविलोचना।\nनानाभरणपूर्णाङ्गी पीतकौशेयधारिणी ।। १५७.१४"
  },
  {
    "text": "तामब्रवीत्ततो ब्रह्मा देवीं नीलाम्बुजत्विषम्।\nनिशे भूधरजा देह सम्पर्कात्त्वं ममाज्ञया ।। १५७.१५"
  },
  {
    "text": "सम्प्राप्ता कृतकृत्यत्वमेकानंशा पुराह्यसि।\nय एष सिंहः प्रोद्भूतो देव्याः क्रोधाद्वरानने ।। १५७.१६"
  },
  {
    "text": "स तेऽस्तु वाहनं देवि! केतौ चास्तु महाबलः।\nगच्छ विन्ध्याचलं तत्र सुरकार्यं करिष्यसि ।। १५७.१७"
  },
  {
    "text": "पञ्चालो नाम यक्षोऽयं यक्षलक्षपदानुगः।\nदत्तस्ते किङ्करो देवि! मया मायाशतैर्यतः ।। १५७.१८"
  },
  {
    "text": "इत्युक्ता कौशिकी देवी विन्ध्य शैलं जगाम ह।\nउमापि प्राप्तसङ्कल्पा जगाम गिरिशान्तिकम् ।। १५७.१९"
  },
  {
    "text": "प्रविशन्तीति तां द्वारि ह्यपकृष्य समाहितः।\nरुरोध वीरको देवीं हेम वेत्र लताधरः ।। १५७.२०"
  },
  {
    "text": "तामुवाच च कोपेन रूपात्तु व्यभिचारिणीम्।\nप्रयोजनं न तेऽस्तीह गच्छ यावन्न भेस्त्यसि ।। १५७.२१"
  },
  {
    "text": "देव्या रूपधरो दैत्यो देवं वञ्चयितुं त्विह।\nप्रविष्टो न च दृष्टोऽसौ स वै देवेन घातितः ।। १५७.२२"
  },
  {
    "text": "घातिते चाहमाज्ञप्तो नीलकण्ठेन कोपिना।\nद्वारेषु नावधानं ते यस्मात् पश्यामि वै ततः ।। १५७.२३"
  },
  {
    "text": "भविष्यसि नमद्द्वास्थो वर्ष पूगान्यनेकशः।\nअतस्तेऽत्र न दास्यामि प्रवेशं गम्यतां द्रुतम् ।। १५७.२४"
  }
]