[
  {
    "text": "देवयानी कथानकम् ।"
  },
  {
    "text": "शौनक उवाच।\nकृतविद्ये कचे प्राप्ते हृष्टरूपा दिवौकसः।\nकचादवेत्य तां विद्यां कृतार्था भरतर्षभ!।। २७.१ ।।"
  },
  {
    "text": "सर्व एव समागम्य शतक्रतुमथाब्रुवन्।\nकालः स्त्वद्विक्रमस्याद्य जहि शत्रून् पुरन्दर!।। २७.२ ।।"
  },
  {
    "text": "एवमुक्तस्तु सह तै स्त्रिदशैर्मघवांस्तदा।\nतथेत्युक्त्वोप चक्राम सोऽपश्यद्विपिने स्त्रियः।। २७.३ ।।"
  },
  {
    "text": "क्रीड़न्तीनान्तु कन्यानां वने चैत्ररथोपमे।\nवायुर्भूतः सवस्त्राणि सर्वाण्येव व्यमिश्रयत्।। २७.४ ।।"
  },
  {
    "text": "ततो जलात्‌ समुत्तीर्य ताः कन्याः सहितास्तदा।\nवस्त्राणिजगृहुस्तानि यथा संस्थान्यनेकशः।। २७.५ ।।"
  },
  {
    "text": "तत्र वासो देवयान्याः शर्मिष्ठा जगृहे तदा।\nव्यतिक्रममजानन्ती दुहिता वृषपर्वणः।। २७.६ ।।"
  },
  {
    "text": "ततस्तयोर्मिथस्तत्र विरोधः समजायत।\nदेवयान्याश्च राजेन्द्र! शर्मिष्ठायाश्च तत्कृते।। २७.७ ।।"
  },
  {
    "text": "देवयान्युवाच।\nकस्माद्‌ गृह्णासि मे वस्त्रं शिष्या भूत्वा ममासुरि!\nसमुदाचारहीनाया न ते श्रेयो भविष्यति।। २७.८ ।।"
  },
  {
    "text": "शर्मिष्ठोवाच।\nआसीनञ्च शयानञ्च पिता ते पितरं मम।\nस्तौति पृच्छति चाभीक्ष्णं नीचस्तः सुविनीतवत्।। २७.९ ।।"
  },
  {
    "text": "याचतस्त्वञ्च दुहिता स्तुवतः प्रतिगृह्णतः।\nसुताहं स्तूयमानस्य ददतो न तु गृह्णतः।। २७.१० ।।"
  },
  {
    "text": "अनायुधासायुधायाः किं त्वं कुप्यसि भिक्षुकि!।\nलप्स्यसे प्रतियोद्धारं न च त्वां गणयाम्यहम्।। २७.११ ।।"
  },
  {
    "text": "शौनक उवाच।\nसा विस्मयं देवयानीं गतां सक्ताञ्च वाससि।\nशर्मिष्ठा प्राक्षिपत्कूपे ततः स्वपुरमाविशत्।। २७.१२ ।।"
  },
  {
    "text": "हतेयमिति विज्ञाय शर्मिष्ठा पापनिश्रया।\nअनवेक्ष्य ययौ तस्मात् क्रोधवेगपरायणा।। २७.१३ ।।"
  },
  {
    "text": "अथ तं देशमभ्यगाद्ययातिर्नहुषात्मजः।\nश्रान्तयुग्मः श्रान्तरूपो मृगलिप्सुः पिणसितः।। २७.१४ ।।"
  },
  {
    "text": "नाहुषिः प्रेक्ष्यमाणो हि सनिपाते गतोदके।\nददर्श कन्यां तां तत्र दीप्तामग्निशिखामिव।। २७.१५ ।।"
  },
  {
    "text": "तामपृच्छत् स दृष्ट्वैव कन्याममरवर्णिनीम्।\nसान्त्वयित्वा नृपश्रेष्ठः साम्ना परमवल्गुना।। २७.१६ ।।"
  },
  {
    "text": "का त्वं चारुमुखीश्यामा सुमृष्टमणिकुण्ड्ला।\nदीर्घं ध्यायसि चात्यर्थं कस्माच्छ्‌वसिषि चातुरा।। २७.१७ ।।"
  },
  {
    "text": "कथञ्च पतिता ह्यस्मिन्। कृते वीरुत्तृणावृते।\nदुहिता चैव कस्य त्वं वद सर्वं सुमध्यमे।। २७.१८ ।।"
  },
  {
    "text": "देवयान्युवाच।\nयोऽसौ देवै र्हतान् दैत्यानुत्थापयति विद्यया।\nतस्य शुक्रस्य कन्याह त्वं मां नूनं न बुध्यसे।। २७.१९ ।।"
  },
  {
    "text": "एष मे दक्षिणो राजन्! पाणिस्ताम्रनखाङ्गुलिः।\nसमुद्धर गृहीत्वा मां कुलीनस्त्वं हि मे मतः।। २७.२० ।।"
  },
  {
    "text": "जानामि त्वाञ्चसंशान्तं वीर्य्यवन्तं यशस्विनम्।\nतस्मान्मां पतितं कूपादस्मादुद्धर्तुमर्हसि।। २७.२१ ।।"
  },
  {
    "text": "शौनक उवाच।\nतामथ ब्राह्मणीं स्त्रीं च विज्ञाय नहुषात्मजः।\nगृहीत्वा दक्षिणे पाणावुज्जहार ततो बलात्।। २७.२२ ।।"
  },
  {
    "text": "उद्‌धृत्य चैनान्तरसा तस्मात् कूपान्नराधिपः।\nआमन्त्रयित्वा सुश्रोणीं ययाति स्वपुरं ययौ।। २७.२३ ।।"
  },
  {
    "text": "देवयान्युवाच।\nत्वरितं घूर्णिके गच्छ सर्वमाचक्ष्व मे पितुः।\nनेदानीं तु प्रवेक्ष्यामि नगरं वृषपर्वणः।। २७.२४ ।।"
  },
  {
    "text": "शौनक उवाच।\nसा तु वै त्वरितं गत्वा घूणिका सुरमन्दिरम्।\nद्रृष्ट्वा काव्यमुवाचेदं कम्पमाना विचेतना।। २७.२५ ।।"
  },
  {
    "text": "आचख्यौ च महाभागा देवयानी वने हता।\nशर्मिष्ठया महाप्राज्ञ!दुहित्रा वृषपर्वणः।। २७.२६ ।।"
  },
  {
    "text": "श्रुत्वा दुहितरं काव्यस्तदा शर्मिष्ठया हताम्।\nत्वरया निर्ययौ दुःखान्मार्गमाणः सुतां वने।।। २७.२७ ।।"
  },
  {
    "text": "द्रृष्ट्वा दुहितरं काव्यो देवयानीं तपोवने।\nबाहुभ्यां संपरिष्वज्य दुःखितो वाक्यमब्रवीत्।। २७.२८ ।।"
  },
  {
    "text": "आत्मदोषैर्निंयच्छन्तिः सर्वे दुःखमुखे जना।\nमन्येदुश्चरितं तस्मिन् तस्येयं निष्कृतिः कृता।। २७.२९ ।।"
  },
  {
    "text": "निष्कृतिर्वास्तु वा मास्तु श्रृणुष्वावहितो मम।\nशर्मिष्ठयाय दुक्तास्मि दुहित्रा वृषपर्वणः।। २७.३० ।।"
  },
  {
    "text": "सत्यं किलैतत् सा प्राह दैत्यानामस्मि गायना।\nएवं हि मे कथयति शर्मिष्ठा वार्षपर्वणी।। २७.३१ ।।"
  },
  {
    "text": "वचनं तीक्ष्ण परुषं क्रोधरक्तेक्षणा भृशम्।\nस्तुवतो दुहितासि त्वं याचतः प्रतिगृह्णतः।। २७.३२ ।।\nसुताहं स्तूयमानस्य ददतोऽप्रतिगृह्णतः।\nइति मामाह शर्मिष्ठ दुहिता वृषपर्वणः।।\nक्रोधसंरक्तनयना दर्पपूर्णानना ततः।। २७.३३ ।।"
  },
  {
    "text": "यद्यहं स्तुवतस्तात दुहिता प्रतिगृह्णतः।\nप्रसादयिष्ये शर्मिष्ठामित्युक्ता हि सखी मया।। २७.३४ ।।"
  },
  {
    "text": "शुक्र उवाच।\nस्तुवतो दुहिता नस्त्वं भद्रे! न प्रतिगृह्णतः।\nअतस्त्वं स्तूयमानस्य दुहिता देवयान्यसि।। २७.३५ ।।"
  },
  {
    "text": "वृषपर्वैव तद्वेद शक्रो राजा च नाहुषः।\nअचिन्त्यं ब्रह्म निर्द्वन्द्वमैश्वरं हि बलं मम।। २७.३६ ।।"
  }
]