[
  {
    "text": "राजधर्मवर्णने दानप्रयोगवर्णनम्।"
  },
  {
    "text": "मत्स्य उवाच।\nसर्वेषामप्युपायानां दानं श्रेष्ठतमं मतम्।\nसुदत्तेनेह भवति दानेनोभयलोकजित् ।। २२४.१ ।।"
  },
  {
    "text": "न सोऽस्ति राजन्! दानेन वशगो यो न जायते।\nदानेन वशगा देवा भवन्तीह सदा नृणाम् ।। २२४.२ ।।"
  },
  {
    "text": "दानमेवोपजीवन्ति प्रजाः सर्वा नृपोत्तम!\nप्रियो हि दानवान् लोके सर्वस्यैवोपजायते ।। २२४.३ ।।"
  },
  {
    "text": "दानवानचिरेणैव तथा राजा परान् जयेत्।\nदानवानेव शक्नेति संहतान् भेदितुं परान्।। २२४.४ ।।"
  },
  {
    "text": "यद्यप्यलुभ्धगम्भीराः पुरुषाः सागरोपमाः।\nन गृह्णन्ति तथाप्येते जायन्ते पक्षपातिनः।। २२४.५ ।।"
  },
  {
    "text": "यद्यप्यलुब्धगम्भीराः पुरुषाः सागरोपमाः।\nन गृह्णन्ति तथाप्येते जायन्ते पक्षपातिनः।। २२४.६ ।।"
  },
  {
    "text": "अन्यत्रापि कृतं पुंसां दानं श्रेष्ठतमं परम्।\nदानवानेव लोकेषु पुत्रत्वे ध्रियते सदा ।। २२४.७ ।।"
  },
  {
    "text": "न केवलं दानपरा जयन्ति भूलोकमेकं पुरुषप्रवीराः।\nजयन्ति ते राजसुरेन्द्रलोकं सुदुर्जयं यो विबुधाधिवासः ।। २२४.८ ।।"
  }
]