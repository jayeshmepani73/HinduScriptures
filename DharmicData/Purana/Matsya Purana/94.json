[
  {
    "text": "नवग्रहस्वरूपवर्णनम्।"
  },
  {
    "text": "शिव उवाच।\nपद्मासनः पद्मकरः पद्मगर्भसमद्युति।\nसप्ताश्वः सप्तरज्जुश्च द्विभुजः स्यात् सदा रविः।। ९४.१ ।।"
  },
  {
    "text": "श्वेतः श्वेताम्वरधरः श्वेताश्वः श्वेतवाहनः।\nगदापाणिर्द्विबाहुश्च कर्तव्यो वरदः शशी।। ९४.२ ।।"
  },
  {
    "text": "रक्तमाल्याम्बरधरः शक्तिशूलगदाधरः।\nचतुर्भुजः श्वेतरोमा वरदः स्याद्वरासुतः।। ९४.३।।"
  },
  {
    "text": "पीतमाल्याम्बधरः कर्णिकारसमद्युतिः।\nखङ्गचर्म्मगदापाणिः सिंहस्थो वरदो बुधः।। ९४.३ ।।"
  },
  {
    "text": "देवदैत्यगुरू तद्वत्पीतश्वेतो चतुर्भुजौ।\nदण्डिनौ वरदौ कार्यौ साक्षसूत्रकमण्डलू।। ९४.५ ।।"
  },
  {
    "text": "इन्द्रनीलद्युतिः शूली वरदो गृध्रवाहनः।\nबाणबाणासनधरः कर्तव्योऽर्कसुतस्तथा।।९४.६ ।।"
  },
  {
    "text": "नीलसिंहासनस्थश्च राहुरत्र प्रशस्यते।\nधूम्रा द्विबाहवः सर्वे गदिनो विकृताननाः।।\nगृध्रासनगता नित्यं केतवः स्युर्वरप्रदाः।। ९४.७ ।।"
  },
  {
    "text": "सर्वे किरीटिनः कार्य्या ग्रहलोकहितावहाः।\nह्यङ्गुलेनोच्छ्रिताः सर्वे शतमष्टोत्तरं सदा।। ९४.८ ।।"
  }
]