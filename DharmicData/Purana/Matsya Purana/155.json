[
  {
    "text": "शर्व उवाच।\nशरीरे मम तन्वङ्गि! सिते भास्यसितद्युतिः\nभुजङ्गी वासिता शुद्धा संश्लिष्टा चन्दने तरौ ।। १५५.१"
  },
  {
    "text": "चन्द्रातपेन संपृक्ता रुचिराम्वरया तथा।\nरजनीवासिते पक्षे दृष्टिदोषं ददासि मे ।। १५५.२"
  },
  {
    "text": "इत्युक्ता गिरिजा तेन मुक्तकण्ठा पिनाकिना।\nउवाच कोपरक्ताक्षी भ्रुकुटीकुटिलानना ।। १५५.३"
  },
  {
    "text": "देव्युवाच।\nस्वकृतेन जनः सर्वो जाड्येन परिभूयते।\nअवश्यमर्थात् प्राप्नोति खण्डनं शशिमण्डन! ।। १५४.४"
  },
  {
    "text": "तपोभिर्दीर्घचरितैर्यच्च प्रार्थिवत्यहम्।\nतस्या मे नियतस्त्वेष ह्यवमानः पदे पदे ।। १५५.५"
  },
  {
    "text": "नैवास्मि कुटिला शर्व! विषमा नैव धूर्जटे!।\nस विषस्त्वङ्गतः ख्यातिं व्यक्तं दोषाकराश्रयात् ।। १५५.६"
  },
  {
    "text": "नाहं पूष्णोऽपि दशना नेत्रे चास्मि भवस्य हि।\nआदित्यश्च विजानाति भगवान् द्वादशात्मकः ।। १५५.७"
  },
  {
    "text": "मूर्ध्नि शूलं जनयसि स्वैर्दोषैर्मामधिक्षिपन्।\nयस्त्वं ममाह कृष्णेति महाकालेति विश्रुतः ।। १५४.८"
  },
  {
    "text": "यास्याम्यहं परित्यक्त्वा चात्मानं तपसा गिरिम्।\nजीवन्त्या नास्ति मे कृत्यं धूर्त्तेन परिभूतया\nनिशम्य तस्या वचनं कोपतीक्ष्णाक्षरम्भवः।\nउवाचाधिकसम्भ्रान्तः प्रणयेनेन्दुमौलिना\nअगात्मजासि गिरिजे !नाहं निन्दापरस्तव।\nत्वद्भक्तिबुद्ध्या कृतवांस्तवाहं नामसंश्रयम् ।। १५४.9"
  },
  {
    "text": "विकल्पः स्वस्थचित्तेऽपि गिरिजे! नैव कल्पना।\nयद्येवं कुपिता भीरु! त्वन्तवाहन्नवै पुनः ।। १५४.१०"
  },
  {
    "text": "नर्मवादी भविष्यामि जहि कोपं शुचिस्मिते!।\nशिरसा प्रणतश्चाहं रचितस्ते मयाञ्जलिः ।। १५४.११"
  },
  {
    "text": "स्नेहेनाप्यवमानेन निन्दितेनैव विक्रियाम्।\nतस्मान्न यातु रुष्टस्य नर्मस्पृष्टो जनः किल ।। १५४.१२"
  },
  {
    "text": "अनेकैः स्वादुभिर्देवी देवेन शङ्करपाणिना।\nकोपन्तीव्रन्न तत्याज सती मर्मणि घट्टिता\nअवष्टब्धमथास्फाल्य वासः शङ्करपाणिना।\nविपर्यस्तालका वेगाद्यातुमैच्छत शैलजा ।। १५४."
  },
  {
    "text": "तस्या व्रजन्त्याः कोपेन पुनराह पुरान्तकः।\nसत्यं सर्वैरवयवैः सुतासि सदृशी पितुः\nहिमाचलस्य श्रृङ्गैस्तै र्मेघजालाकुलैर्नभः।\nतथा दुरवगाह्येभ्यो हृदयेभ्यस्तवाशयः ।। १५५.१८"
  },
  {
    "text": "काठिन्याङ्कस्त्वमस्मभ्यं वनेभ्यो बहुधा गता।\nकुटिलत्वञ्च वक्त्रेभ्यो दुःसेव्यत्वं हिमादपि ।। १५५.१9"
  },
  {
    "text": "संक्रान्ति सर्वदैवेति तन्वङ्गि! हिमशैलराट्।\nइत्युक्ता सा पुनः प्राह गिरिशं शैलजा तदा ।। १५५.२०"
  },
  {
    "text": "कोपकम्पितमूर्द्धा च प्रस्फुरद्दशनच्छदा।\nउमोवाच।\nमा सर्वान्दोषदानेन निन्दान्यान् गुणिनो जनान् ।। १५५.२१"
  },
  {
    "text": "तवापि दुष्टसम्पर्कात् संक्रान्तं सर्वमेव हि।\nव्यालेभ्योऽधिकजिह्मत्वं भस्मना स्नेहबन्धनम् ।। १५५.२२"
  },
  {
    "text": "हृत्कालुष्यं शशाङ्कात्तु दुर्बोधित्वं वृषादपि।\nतता बहु किमुक्तेन अलं वाचा श्रमेण ते ।। १५५.२३"
  },
  {
    "text": "श्मशानवासान्निर्भीत्वं नग्नत्वान्न तवत्रपा।\nनिर्घृणत्वं कपालित्वाद्दया ते विगताचिरम् ।। १५४.२४"
  },
  {
    "text": "इत्युक्त्वामन्दिरात्तस्मान्निर्जगाम हिमाद्रिजा।\nतस्यां व्रजन्त्यां देवेश गणैः किलकिलोध्वनिः ।। १५४.२५"
  },
  {
    "text": "क्व मातर्गच्छसि त्यक्त्वा रुदन्तो धाविताः पुनः ।\nविष्टभ्य चरणौ देव्या वीरको बाष्पगद्गदम् ।। १५४.२६"
  },
  {
    "text": "प्रोवाच मातः! किन्त्वेतत् क्व यासि कुपितान्तरा।\nअहं त्वामनुयास्यामि व्रजन्तीं स्नेहवर्जिताम् ।। १५५.२७"
  },
  {
    "text": "सोऽहं पतिष्ये शिखरात् तपो निष्ठे त्वयोज्झितः।\nउन्नाम्य वदनं देवी दक्षिणेन तु पाणिना ।। १५५.२८"
  },
  {
    "text": "उवाच वीरकं माता माशोकं पुत्र! भावय।\nशैलाग्रात् पतितुं देवी दक्षिणेन तु पाणिना ।। १५५.२9"
  },
  {
    "text": "युक्तन्ते पुत्र! वक्ष्यामि येन कार्येण तच्छृणु।\nकृष्णेत्युक्त्वाहरेणाहं निन्दिताचाप्यनिन्दिता ।। १५५.३०"
  },
  {
    "text": "साहं तपः करिष्यामि येन गौरीत्वमाप्नुयात्।\nएष स्त्रीलम्पटो देवो यातायां मय्यनन्तरम्।। १५५.३१"
  },
  {
    "text": "द्वाररक्षा त्वया कार्य्या नित्यं रन्ध्रान्ववेक्षिणा।\nयता न काचित् प्रविशेद्योषिदत्र हरान्तिकम् ।। १५५.३२"
  },
  {
    "text": "दृष्ट्वा परस्त्रियञ्चात्र वदेथा मम पुत्रक!।\nशीघ्रमेव करिष्यामि यथा युक्तमनन्तरम् ।। १५५.३३"
  },
  {
    "text": "एवमस्त्विति देवीं स वीरकः प्राह साम्प्रतम्।\nमातुराज्ञामृताह्लाद प्लाविताङ्गो गतज्वरः\nजगाम कक्ष्यां संद्रष्टुं प्रणिपत्य च मातरम् ।। १५५.३४"
  }
]