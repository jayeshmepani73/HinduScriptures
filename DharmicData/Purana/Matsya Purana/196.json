[
  {
    "text": "आङ्गिरसवंशजऋषीणां नामगोत्रवंशप्रवरवर्णनम्।"
  },
  {
    "text": "मत्स्य उवाच।\nमरीचितनया राजन्! सुरूपा नाम विश्रुता।\nभार्या चाङ्गिरसो देवास्तस्याः पुत्रा दश स्मृताः ।। १९६.१"
  },
  {
    "text": "आत्मायुर्दमनो दक्षः सदः प्राणस्तथैव च।\nहविष्मांश्च गविष्ठश्च ऋतः सत्यश्च ते दश ।। १९६.२"
  },
  {
    "text": "एते चाङ्गिरसो नाम देवा वै सोमपायिनः।\nसुरूपा जनयामास ऋषीन् सर्वेश्वरानिमान् ।। १९६.३"
  },
  {
    "text": "बृहस्पतिङ्गौतमञ्च संवर्त्तमृषिमुत्तमम्।\nउतथ्यं वामदेवं च अजस्य मृषिजन्तथा ।। १९६.४"
  },
  {
    "text": "इत्येते ऋषयः सर्वे गोत्रकाराः प्रकीर्तिताः।\nतेषां गोत्रसमुत्पन्नान् गोत्रकारान्निबोध मे ।। १९६.५"
  },
  {
    "text": "उतथ्यो गौतमश्चैव तौलेयोऽभिजितस्तथा।\nसार्धनेमिः सलौगाक्षिः क्षीरः कौष्टिकिरेव च ।। १९६.६"
  },
  {
    "text": "राहुकपिः सौपुरिश्च कैरातिः सामलोमकिः।\nपौषजितिर्भार्गवतो ह्यृषिश्चैरीडवस्तथा ।। १९६.७"
  },
  {
    "text": "कारोटकः सजीवी च उपबिन्दुसुरेषिणौ।\nवाहिनीपति वैशाली क्रोष्टा चैवारुणायनिः ।। १९६.८"
  },
  {
    "text": "सोमोत्रायनि कासोरु कौशल्याः पार्थिवास्तथा।\nरौहिण्यायनिरैवाग्नी मूलपः पाण्डुरेव च ।। १९६.९"
  },
  {
    "text": "क्षपाविश्वकरोऽरिश्च पारिकारारिरेव च।\nत्र्यार्षेयाः प्रवराश्चैव तेषां च प्रवरान् श्रृणु ।। १९६.१०"
  },
  {
    "text": "अङ्गिराः सुवचो तथ्य उशिजश्च महानृषिः।\nपरस्परमवैवाह्या ऋषयः परिकीर्तिताः ।। १९६.११"
  },
  {
    "text": "आत्रेयायनिसौवेष्ट्यौ अग्निवेश्यः शिलास्थलिः।\nबालिशायनिश्चैकेपी वाराहिर्बाष्कलिस्तथा ।। १९६.१२"
  },
  {
    "text": "सौटिश्चत्रिणकर्णिश्च प्रावहिश्चाश्वलायनिः।\nवाराहिर्बर्हिसादी च शिखाग्रीविस्तथैव च ।। १९६.१३"
  },
  {
    "text": "कारकिश्च महाकापिस्तथा चोडुपतिः प्रभुः।\nकौचकिर्धूमितश्चैव पुष्पान्वेषिस्तथैव च ।। १९६.१४"
  },
  {
    "text": "सोमतन्विर्ब्रह्मतन्विः सालडिर्बालडिस्तथा।\nदेवरारिर्देवस्थानिर्हारिकर्णिः सरिद्भविः ।। १९६.१५"
  },
  {
    "text": "प्रावेपिः साद्यसुग्रीविस्तथा गोमेदगन्धिकः।\nमत्स्याच्छाद्यो मूलहरः फलाहारस्तथैव च ।। १९६.१६"
  },
  {
    "text": "गाङ्गोदधिः कोरुपतिः कौरुक्षेत्रिस्तथैव च।\nनायकिर्जैत्यद्रौणिश्च जैह्वलायनिरेव च ।। १९६.१७"
  },
  {
    "text": "आपस्तम्बिर्मौञ्जवृष्टिर्मार्ष्टपिङ्गलिरेव च।\nपैलश्चैव महातेजाः शालङ्कायनिरेव च ।। १९६.१८"
  },
  {
    "text": "द्व्याख्येयोः मारुतश्चैषां त्र्यार्षेयः प्रवरो नृप!।\nअङ्गिराः प्रथमस्तेषां द्वितीयश्च बृहस्पतिः ।। १९६.१९"
  },
  {
    "text": "तृतीयश्च भरद्वाजः प्रवराः परिकीर्तिताः।\nपरस्परमवैवाह्या इत्येते परिकीर्तिताः ।। १९६.२०"
  },
  {
    "text": "काण्वायनाः कोपचयास्तथा वात्स्यतरायणाः।\nभ्राष्ट्रकृद्राष्ट्रपिण्डी च लैन्द्राणिः सायकायनिः ।। १९६.२१"
  },
  {
    "text": "क्रोष्टाक्षी बहुवीती च तालकृन्मधुरावहः।\nलावकृद्गालविद्गाथी मार्कटिः पौलिकायनिः ।। १९६.२२"
  },
  {
    "text": "स्कन्दसश्च तथा चक्री गार्ग्यः श्यामायनिस्तथा।\nबालाकिः साहरिश्चैव पञ्चर्षेयाः प्रकीर्तिताः ।। १९६.२३"
  },
  {
    "text": "अङ्गिराश्च महातेजा देवाचार्यो बृहस्पतिः।\nभरद्वाजस्तथा गर्गः सैन्यश्च भगवानृषिः ।। १९६.२४"
  },
  {
    "text": "परस्परमवैवाह्या ऋषयः परिकीर्तिताः।\nकपीतरः स्वस्तितरो दाक्षिः शक्तिः पतञ्जलिः ।। १९६.२५"
  },
  {
    "text": "भूयसिर्जलसन्धिश्च विन्दुर्मादिः कुसीदकिः।\nऊर्बस्तु राजकेशी च वौषडिः शंसपिस्तथा ।। १९६.२६"
  },
  {
    "text": "शालिश्चकलशीकण्टः ऋषिः कारीरयस्तथा।\nकाट्यो धान्यायनिश्चैव भावास्यायनिरेव च ।। १९६.२७"
  },
  {
    "text": "भारद्वाजिः सौबुधिश्च लघ्वी देवमतीस्तथा।\nत्र्यार्षेयोऽभिमतश्चैव प्रवरो भूमिपोत्तम! ।। १९६.२८"
  },
  {
    "text": "अङ्गिरा दमबाह्यश्च तता चैवाप्युरुक्षयः।\nपरस्परायण्वर्णी च लौक्षिर्गार्ग्य हरिस्तथा ।। १९६.२९"
  },
  {
    "text": "गालविश्चैव त्र्यार्षेयः सर्वेषां प्रवरो मतः।\nअङ्गिरा संकृतिश्चैव गौरवीतिस्तथैव च ।। १९६.३०"
  },
  {
    "text": "परस्परमवैवाह्या ऋषयः परिकीर्तिताः।\nबृहदुक्थो वामदेवस्तथा त्रिः प्रवरा मताः ।। १९६.३१"
  },
  {
    "text": "अङ्गिरा बृहदुक्थश्च वामदेवस्तथैव च।\nकुत्साकुत्सैरवैवाह्या एवमाहुः पुरातनाः ।। १९६.३२"
  },
  {
    "text": "रथीतराणां प्रवरा त्र्यार्षेयाः परिकीर्तिताः।\nअङ्गिराश्च विरूपश्च तथैव च रथीतरः ।। १९६.३३"
  },
  {
    "text": "रथीतराह्यवैवाह्या नित्यमेव रथीतरैः।\nविष्णुवृद्धिः शिवमतिर्जतृणः कत्तृणस्तथा ।। १९६.३४\nपुत्रवश्च महातेजास्तथा वैरपरायणः।\nत्र्यार्षेयोऽभिमतस्तेषां सर्वेषां प्रवरो नृप! ।। १९६.३५"
  },
  {
    "text": "अङ्गिरा मत्स्यदग्धश्च मुद्गलश्च महातपाः।\nपरस्परमवैवाह्या ऋषयः परिकीर्तिताः ।। १९६.३६"
  },
  {
    "text": "हंसजिह्वो देवजिह्वो ह्यग्निजिह्वो विराडपः।\nअपाग्नेयस्त्वश्वयुश्च परण्यस्ता विमौद्गलाः ।। १९६.३७"
  },
  {
    "text": "त्र्यार्षेयाभिमतास्तेषां सर्वेषां प्रवराः शुभाः।\nअङ्गिराश्चैव ताण्डिश्च मौद्गल्यश्च महातपाः ।। १९६.३८"
  },
  {
    "text": "परस्परमवैवाह्या ऋषयः परिकीर्तिताः।\nअपाण्डुश्च गुरुश्चैव तृतीयः शाकटायनः ।। १९६.३९"
  },
  {
    "text": "ततः प्रागाथमा नारी मार्कण्डो मरणः शिवः।\nकटुमर्कटपश्चैव तता नाडायनो ह्यृषिः ।। १९६.४०"
  },
  {
    "text": "श्यामायनस्तथैवेषां त्र्यार्षेयाः प्रवरा शुभाः।\nअङ्गिराश्चाजमीढश्च कट्यश्चैव महातपाः ।। १९६.४१"
  },
  {
    "text": "परस्परमवैवाह्या ऋषयः परिकीर्तिताः।\nतित्तिरिः कपिभूश्चैव गार्ग्यश्चैव महानृषिः ।। १९६.४२"
  },
  {
    "text": "त्र्यार्षेयो हि मतस्तेषां सर्वेषां प्रवरः शुभः।\nअङ्गिरास्तित्तिरिश्चैव कविभूश्च महानृषिः ।। १९६.४३\nपरस्परमवैवाह्या ऋषयः परिकीर्तिताः।\nअथ ऋक्षभरद्वाजौ ऋषिवान् मानवस्तथा ।। १९६.४४"
  },
  {
    "text": "ऋषिर्मैत्रवरश्चैव पञ्चार्षेयाः प्रकीर्तिताः।\nअङ्गिराः सभरद्वाजस्तथैव च बृहस्पतिः ।। १९६.४५"
  },
  {
    "text": "ऋषिर्मित्रवरश्चैव ऋषिवान् मानवस्तथा।\nपरस्परमवैवाह्या ऋषयः परिकीर्तिताः ।। १९६.४६"
  },
  {
    "text": "भारद्वाजो हुतः शौङ्ग शैशिरेयस्तथैव च।\nहत्येते कथिताः सर्वे द्व्यामुष्यायणगोत्रजाः ।। १९६.४७"
  },
  {
    "text": "पञ्चार्षेयास्तथा ह्योषां प्रवराः परिकीर्तिताः।\nअङ्गिराश्च भरद्वाजस्तथैव च बृहस्पतिः ।।\nमौद्गल्यः शैशिरश्चैव प्रवरा परिकीर्तिताः ।। १९६.४८"
  },
  {
    "text": "एते तवोक्ताङ्गिरसस्तु वंशे महानुभावा ऋषिगोत्रकाराः।\nयेषान्तु नाम्ना परिकीर्तितेन पापं समग्रं पुरुषो जहाति ।। १९६.४९"
  }
]