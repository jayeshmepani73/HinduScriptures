[
  {
    "text": "शान्तिविधानवर्णनम्।"
  },
  {
    "text": "गर्ग उवाच।\nयान्ति यानान्ययुक्तानि युक्तान्यपि न यान्ति च।\nचोद्यमानानि तत्र स्यात् महद्भयमुपस्थितम् ।। २३६.१ ।।"
  },
  {
    "text": "वाह्यमाना न वाह्यन्ते वाह्यन्ते नात्यनाहताः।\nअचलाश्च चलन्त्येव न चलन्ति चलानि च ।। २३६.२ ।।"
  },
  {
    "text": "आकाशे तूर्यनादश्च गीतगन्धर्वनिस्वनाः।\nकाष्ठदर्वी-कुठारादि विकारं कुरुते यदि ।। २३६.३ ।।"
  },
  {
    "text": "गावो लांगूलसङ्घैश्च स्त्रियः स्त्री च विघातयेत्।\nउपस्करादि विकृतौ घोरं शस्त्रभयम्भवेत् ।। २३६.४ ।।"
  },
  {
    "text": "वायोस्तु पूजं द्विजसक्तुभिश्च कृत्वा नियुक्तांश्च जपेच्च मन्त्रान्।\nदद्यात् प्रभूतं परमान्नमत्र सदक्षिणन्तेन शमोऽस्य भूयात् ।। २३६.५ ।।"
  }
]