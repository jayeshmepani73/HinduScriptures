[
  {
    "text": "कश्यपवंशज-ऋषीणां नामगोत्रवंशप्रवरवर्णनम्।"
  },
  {
    "text": "मत्स्य उवाच।\nमरीचेः कश्यपः पुत्रः कश्यपस्य तथा कुले।\nगोत्रकारान् ऋषीन् वक्ष्ये तेषां नामानि मे श्रृणु ।। १९९.१"
  },
  {
    "text": "आश्रायणिः ऋषिगणो मेषकीरिटकायनाः।\nउदग्रजा माठराश्च भोजा विनयलक्षणाः ।। १९९.२"
  },
  {
    "text": "शालाहलेयाः कौरिष्टाः कन्यकाश्चासुरायणाः।\nमन्दाकिन्यां वै मृगयाः श्रृतया भोजयापनाः ।। १९९.३"
  },
  {
    "text": "देवयाना गोमयानाह्यधश्छाया भयाश्च ये।\nकात्यायनाः शाक्रयाणाः बर्हियोगगदायनाः ।। १९९.४"
  },
  {
    "text": "भवनन्दि महाचक्रि दाक्षपायन एव च।\nयोधयानाः कार्तिवयो हस्तिदानास्तथैव च ।। १९९.५"
  },
  {
    "text": "वात्स्यायनानि कृतजा ह्याश्वलायनिनस्तथा।\nप्रागायणाः पौलमौलिराश्ववातायनस्तथा ।। १९९.६"
  },
  {
    "text": "कौवेरकाश्च श्याकारा अग्निशर्मायणश्च ये।\nमेषपाः कैकरसपास्तथा चैव तु वभ्रवः ।। १९९.७"
  },
  {
    "text": "प्राचेयो ज्ञानसंज्ञेया आग्ना प्रासेव्य एव च।\nश्यामोदरा वैवशपास्तथा चैवोद्बलायनाः ।। १९९.८"
  },
  {
    "text": "काष्ठाहारिणमारीचा आजिहायनहास्तिकाः।\nवैकर्णेयाः काश्यपेयाः सासिसाहारितायनाः ।। १९९.९"
  },
  {
    "text": "मान्तगिनश्च भृगवस्त्रयार्षेयाः परिकीर्तिताः।\nवत्सरः कश्यपश्चैव निध्रवश्च महातपाः ।। १९९.१0"
  },
  {
    "text": "परस्परमवैवाह्या ऋषयः परिकीर्तिताः।\nअतः परं प्रवक्ष्यामि द्व्यामुष्यायण गोत्रजान् ।। १९८.११"
  },
  {
    "text": "अनसूयो नाकुरयः स्नातपो राजवर्तपः।\nशैशिरोदवहिश्चैव सैरन्ध्रीरोपसेवकिः ।। १९९.१२"
  },
  {
    "text": "या मुनिः काद्रुपिङ्गाक्षिः सजातम्विस्तथैव च।\nदिवावष्टाश्व इत्येते भक्त्या ज्ञेयाश्च काश्यपाः ।। १९९.१३"
  },
  {
    "text": "त्र्यार्षेयाश्च तथैवेषां सर्वेषां प्रवराः शुभाः।\nवत्सरः काश्यपश्चैव वसिष्ठश्च महातपाः ।। १९९.१४"
  },
  {
    "text": "परस्परमवैवाह्या ऋषयः परिकीर्तिताः।\nसंयातिश्च नभश्चोभौ पिप्पल्योऽथ जलन्धरः ।। १९९.१५"
  },
  {
    "text": "भुजातपूरः पूर्यश्च कर्दमो गर्द्दभीमुखः।\nहिरण्यबाहुकैरातावुभौ काश्यपगोभिलौ ।। १९९.१६"
  },
  {
    "text": "कुलहो वृषकण्डश्च मृगकेतुस्तथोत्तरः।\nनिदाघमसृणौ भत्स्या महान्तः केवलाश्च ये ।। १९९.१७"
  },
  {
    "text": "शाण्डिल्यो दानवश्चैव तथा वै देवजातयः।\nपैप्पलादित्स प्रवरा ऋषयः परिकीर्तिताः ।। १९९.१८"
  },
  {
    "text": "त्र्यार्षेयाभिमताश्चैषां सर्वेषां प्रवराः शुभाः।\nअसितो देवलश्चैव कश्यपश्च महातपाः ।\nपरस्परमवैवाह्या ऋषयः परिकीर्तिताः ।। १९९.१९"
  },
  {
    "text": "ऋषिप्रधानस्य च कश्यपस्य दाक्षायणीभ्यः सकलं प्रसूतम्।\nजगत्समग्रं मनुसिंह पुण्यं किं ते प्रवक्ष्याम्यहमन्तरेण ।। १९९.२0"
  }
]