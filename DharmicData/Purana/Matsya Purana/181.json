[
  {
    "text": "वाराणसीस्थक्षेत्रमाहात्म्यम्।\nसूत उवाच।\nइमां पुण्योद्भवां स्निग्धां कथां पापप्रणाशिनीम्।\nश्रृण्वन्तु ऋष्यः सर्वे सुविशुद्धास्तपोधनाः ।। १८१.१ ।।"
  },
  {
    "text": "गणेश्वरपतिं दिव्यं रुद्रतुल्यपराक्रमम्।\nसनत्कुमारो भगवानपृच्छन्नन्दिकेश्वरम् ।।  १८१.२ ।।"
  },
  {
    "text": "ब्रुहि गुह्यं यथा तत्त्वं यत्र नित्यं भव स्थितः।\nमाहात्म्यं सर्वभूतानां परमात्मा महेश्वरः।।  १८१.३ ।।"
  },
  {
    "text": "घोररूपं समास्थाय दुष्करं देवदानवैः।\nआभूतसंप्लवं यावत् स्थाणुभूतो महेश्वरः ।।  १८०.४ ।।"
  },
  {
    "text": "नन्दिकेश्वर उवाच।\nपुरा देवेन यत्प्रोक्तं पुराणं पुण्यमुत्तम्।\nतत्सर्वं संप्रवक्ष्यामि नमस्कृत्य महेश्वरम् ।।  १८०.५ ।।"
  },
  {
    "text": "ततो देवेन तुष्टेन उमायाः प्रियकाम्यया।\nकथितं भुवि विख्यातं यत्र नित्यं स्वयं स्थितः ।।  १८०.६ ।।"
  },
  {
    "text": "रुद्रस्यार्धासनगता मेरुश्रृङ्गे यशस्विनी।\nमहादेवं ततो देवी प्रणता परिपृच्छति ।।  १८०.७ ।।"
  },
  {
    "text": "भगवन्! देवदेवेश! चन्द्रार्द्धकृतशेखर!।\nधर्मं प्रब्रूहि मर्त्यानां भुवि चैवोर्ध्वरेतसाम् ।।  १८०.८ ।।"
  },
  {
    "text": "जप्तं दत्तं हुतं चेष्टं तपस्तप्तं कृत़ञ्च यत्।\nध्यानाध्ययनसम्पन्नं कथं भवति चाक्षयम् ।।  १८०.९ ।।"
  },
  {
    "text": "जन्मान्तरसहस्रेण यत्पापं पूर्वसञ्चितम्।\nकथं तत्क्षयमायाति तन्ममाचक्ष्व शङ्कर ।।  १८०.१० ।।"
  },
  {
    "text": "यस्मिन् व्यवस्थितो भक्त्या तुष्यसे परमेश्वर!।\nव्रतानि नियमाश्चैव आचारो धर्म एव च ।।  १८०.११ ।।"
  },
  {
    "text": "सर्वसिद्धिकरं यत्र ह्यक्षय्य गतिदायकम्।\nवक्तुमर्हसि तत्सर्वं परं कौतूहलं हि मे ।।  १८०.१२ ।।"
  },
  {
    "text": "महेश्वर उवाच।\nश्रृणु देवि! प्रवक्ष्यामि गुह्यानां गुह्यमुत्तमम् ।।\nसर्वक्षेत्रेषु विख्यातमविमुक्तं प्रिये मम ।।  १८०.१३ ।।"
  },
  {
    "text": "अष्टषष्टिः पुरा प्रोक्ता स्थानानां स्थानमुत्तमम्।\nयत्र साक्षात् स्वयं रुद्रः कृत्तिवासाः स्वयं स्थितः ।।  १८०.१४ ।।"
  },
  {
    "text": "यत्र सन्निहितो नित्यमविमुक्ते निरन्तरम्।\nतत्क्षेत्रं न मया मुक्तमविमुक्तं ततः स्मृतम्।।  १८०.१५ ।।"
  },
  {
    "text": "अविमुक्ते परा सिद्धिरविमुक्ते परा गतिः।\nजप्तं दत्तं हुतं चेष्टं तपस्तप्तं कृतं च यत् ।।  १८०.१६ ।।"
  },
  {
    "text": "ध्यानमध्ययनं दानं सर्वं भवति चाक्षयम्।\nजन्मान्तरसहस्रेण यत्पापं पूर्वसञ्चितम् ।।  १८०.१७ ।।"
  },
  {
    "text": "अविमुक्तं प्रविष्टस्य तत्सर्वं व्रजति क्षयम्।\nअविमुक्ताग्निना दग्धमग्नौ तूलमिवाहितम् ।।  १८०.१८ ।।"
  },
  {
    "text": "ब्राह्मणाः क्षत्रियाः वैश्याः शूद्रा वै वर्णसङ्कराः।\nकृमिम्लेच्छाश्च ये चान्ये सङ्कीर्णाः पापयोनयः ।।  १८०.१९ ।।"
  },
  {
    "text": "कीटाः पिपीलिकाश्चैव ये चान्ये मृगपक्षिणः।\nकालेन निधनं प्राप्ता अविमुक्ते शृणु प्रिये! ।।  १८०.२० ।।"
  },
  {
    "text": "चन्द्रार्द्धमौलिनः सर्वे ललाटाक्षा वृषध्वजाः।\nशिवे मम पुरे देवि! जायन्ते तत्र मानवाः ।।  १८०.२१ ।।"
  },
  {
    "text": "अकामो वा सकामो वा ह्यपि तिर्यग्गतोऽपि वा।\nअविमुक्ते त्यजन् प्राणान् मम लोके महीयते ।।  १८०.२२ ।।"
  },
  {
    "text": "अविमुक्तं यदागच्छेत् कदाचित् कालपर्ययात्।\nअश्मना चरणौ बद्ध्वा तत्रैव निधनं व्रजेत् ।।  १८०.२३ ।।"
  },
  {
    "text": "अविमुक्तं गतो देवि! न निर्गच्छेत् ततः पुनः।\nसोऽपिबत्पदमाप्नोति बद्ध्वा तत्रैव निधनं व्रजेत् ।।  १८०.२४ ।।"
  },
  {
    "text": "अविमुक्तं गतो देवि! न निर्गच्छेत् ततः पुनः।\nसोऽपिबत्पदमाप्नोति नात्र कर्या विचारणा ।।  १८०.२५ ।।"
  },
  {
    "text": "अमरञ्च महाकालं तथा कायावरोहणम्।\nएतानि हि पवित्राणि सान्निध्यात् सन्ध्ययोर्द्वयोः ।।  १८०.२६ ।।"
  },
  {
    "text": "कालिञ्जरवनञ्चैव शङ्कुकर्णं स्थलेश्वरम्।\nएतानि च पवित्राणि सान्निध्याद्धि मम प्रिये\nअविमुक्ते वरारोहे! त्रिसन्ध्यं नात्र संशयः ।।  १८०.२७ ।।"
  },
  {
    "text": "इरिश्चन्द्रं परं गुह्यं गुह्यमाम्रातकेश्वरम्।\nजलेश्वरं परं गुह्यं गुह्यं श्रीपर्वतं तथा ।।  १८०.२८ ।।"
  },
  {
    "text": "महालयं तथा गुह्यं कृमिचण्डेश्वरं शुभम्।\nगुह्यातिगुह्यं केदारं महाभैरवमेव च ।।  १८०.२९ ।।"
  },
  {
    "text": "अष्टावेतानि स्थानानि सान्निध्याद्धि मम प्रिये!।\nअविमुक्ते वरारोहे! त्रिसन्ध्यं नात्र संशयः ।।  १८०.३० ।।"
  },
  {
    "text": "यानि स्थानानि श्रूयन्ते त्रिषु लोकेषु सुव्रते!।\nअविमुक्तस्य पादेषु नित्यं सन्निहितानि वै ।।  १८०.३१ ।।"
  },
  {
    "text": "अथोत्तरां कथां दिव्यामविमुक्तस्य शोभने।\nस्कन्दो वक्ष्यति माहात्म्यमृषीणां भावितात्मनाम् ।।  १८०.३२ ।।"
  }
]