[
  {
    "text": "नर्मदामाहात्म्ये ज्वालेश्वरतीर्थमाहात्म्यवर्णनम्।"
  },
  {
    "text": "मार्कण्डेय उवाच।\nनर्मदा तु नदी श्रेष्ठा पुण्यात् पुण्यतमाहिता।\nमुनिभिस्तु महाभागैर्विभक्ता मोक्षकांक्षिभिः ।। १८७.१"
  },
  {
    "text": "यज्ञोपवीतमात्राणि प्रविभक्तानि पाण्डव।\nतेषु स्नात्वा तु राजेन्द्र! सर्वपापैः प्रमुच्यते ।। १८७.२"
  },
  {
    "text": "ज(ज्वा)लेश्वरं परन्तीर्थं त्रिषु लोकेषु विश्रुतम्।\nतस्योत्पत्तिं कथयतः श्रुणु त्वं पाण्डुनन्दन! ।। १८७.३"
  },
  {
    "text": "पुरा मुनिगणाः सर्वे सेन्द्राश्चैव मरुद्गणाः।\nभयोद्विग्ना विरूपाक्षं परित्रायस्व न प्रभो! ।। १८७.४"
  },
  {
    "text": "श्रीभगवानुवाच।\nस्वागतं तु सुरश्रेष्ठाः! किमर्थमिह चागताः।\nकिं दुःखं को नु सन्तापः कुतो वा भयमागतम् ।। १८७.५"
  },
  {
    "text": "कथयध्वं महाभागाः एवमिच्छामि वेदितुम्।\nएवमुक्तास्तु रुद्रेण कथयन् संशितव्रताः ।। १८७.६"
  },
  {
    "text": "ऋषय ऊचुः।\nअतिवीर्य्यो महाघोरो दानवो बलदर्पितः।\nबाणो नामेति विख्यातो यस्य वै त्रिपुरं पुरम् ।। १८७.७"
  },
  {
    "text": "गगने सततं दिव्यं भ्रमते तस्य तेजसा!\nततो भीता विरूपाक्ष! त्वामेव शरणं गताः ।। १८७.८"
  },
  {
    "text": "त्रायस्व महतो दुःखात् त्वं हि नः परमा गतिः।\nएवं प्रसादं देवेश! सर्वेषां कर्तुमर्हसि ।। १८७.९"
  },
  {
    "text": "येन देवाः सगन्धर्वाः सुखमेधन्ति शङ्कर!।\nपरां निर्वृतिमायान्ति तत्प्रभो! कर्तुमर्हसि ।। १८७.१0"
  },
  {
    "text": "श्रीभगवानुवाच।\nएतत् सर्वं करिष्यामि मा विषादं गमिष्यथ।\nअचिरेणैव कालेन कुर्य्यां युष्मत् सुखावहम् ।। १८७.११"
  },
  {
    "text": "आश्वास्य स तु तान् सर्व्वान्नर्मदा तटमाश्रितः।\nचिन्तयामास देवेशस्तद्वधं प्रतिमानद! ।। १८७.१२"
  },
  {
    "text": "अथ केन प्रकारेण हन्तव्यं त्रिपुरं मया।\nपरं संचिन्त्य भगवान् नारदं चास्मरत्तदा।\nस्मरणादेव! संप्राप्तो नारदः समुपस्थितः ।। १८७.१३"
  },
  {
    "text": "नारद उवाच।\nआज्ञापय महादेव! किमर्थञ्च स्मृतो ह्यहम्।\nकिं कार्य्यन्तु मया देव! कर्तव्यं कथयस्व मे ।। १८७.१४"
  },
  {
    "text": "श्रीभगवानुवाच।\nगच्छ नारद! तत्रैव यत्र तत्त्रिपुरं महत्।\nबाणस्य दानवेन्द्रस्य शीघ्रं गत्वा च तत्कुरु ।। १८७.१५"
  },
  {
    "text": "या भर्तृदेवतास्तत्र स्त्रियश्चाप्सरसां समाः।\nतासां वै तेजसा विप्र! भ्रमते त्रिपुरन्दिवि ।। १८७.१६"
  },
  {
    "text": "तत्र गत्वा तु विप्रेन्द्र! मतिमन्यां प्रबोधय।\nदेवस्य वचनं श्रुत्वा मुनिस्त्वरितविक्रमः ।। १८७.१७"
  },
  {
    "text": "स्त्रीणां हृदयनाशाय प्रविष्टस्तत् पुरं प्रति।\nशोभते तत्पुरं दिव्यं नानारत्नोपशोभितम् ।। १८७.१८"
  },
  {
    "text": "शतयोजनविस्तीर्णं ततो द्विगुणमायतम्।\nततोऽपश्यद्धि तत्रैव बाणन्तु बलदर्पितम् ।। १८७.१९"
  },
  {
    "text": "मणिकुण्डलकेयूर मुकुटेन विराजितम्।\nहारदोरसुवर्णैश्च चन्द्रकान्तविभूषितम् ।। १८७.२0"
  },
  {
    "text": "रशना तस्य रत्नाढ्या बाहू कनकमण्डितौ।\nचन्द्रकान्तमहावज्रमणिविद्रुमभूषिते ।। १८७.२१"
  },
  {
    "text": "द्वादशार्कद्युतिनिभे निविष्टं परमात्मने।\nउत्थितो नारदं दृष्ट्वा दानवेन्द्रो महाबलः ।। १८७.२२"
  },
  {
    "text": "बाण उवाच।\nदेवर्षे! त्वं स्वयं प्राप्तो अर्घ्यं पाद्यं निवेदये।"
  },
  {
    "text": "सोऽभिवाद्य यथान्यायं क्रियतां किं द्विजोत्तम! ।। १८७.२३"
  },
  {
    "text": "चिरात्त्वमागतो विप्र! स्थीयतामिदमासनम्।\nएवं सम्भाषयित्वा तु नारदं ऋषिसत्तमम्\nतस्य भार्या महादेवी ह्यनौपम्या तु नामतः ।। १८७.२४"
  },
  {
    "text": "अनौपम्योवाच।\nभगवन्। केन धर्मेण देवास्तुष्यन्ति नारद!।\nव्रतेन नियमेनाथ दानेन तपसापि वा ।। १८७.२५"
  },
  {
    "text": "नारदः उवाच।\nतिलधेनुञ्च यो दद्याद् ब्राह्मणे वेदपारगे।\nससागरवनद्वीपा दत्ता भवति मेदिनी ।। १८७.२६"
  },
  {
    "text": "सूर्यकोटिप्रतीकाशैः विमानैः सार्वकामिकैः।\nमोदते सुचिरं कालमक्षयं कृतशासनम् ।। १८७.२७"
  },
  {
    "text": "आम्रामल कपित्थानि बदराणि तथैव च।\nकदम्बचम्पकाशोकाननेकविविधद्रुमान् ।। १८७.२८"
  },
  {
    "text": "अश्वत्थपिप्पलां श्चैव कदलीवटदाडिमान्।\nपिचुमन्दं मधूकं च उपोष्य स्त्री ददाति या ।। १८७.२९"
  },
  {
    "text": "स्तनौ कपित्थसदृशावुरू च कदलीसमौ।\nअश्वत्थे वन्दनीया च पिचुमन्दे सुगन्धिनी ।। १८७.३0"
  },
  {
    "text": "चम्पके चम्पकाभा स्यादशोके शोकवर्जिता।\nमधूके मधुरं वक्ति वटे च मृदुगात्रिका।। १८७.३१"
  },
  {
    "text": "बदरी सर्वदा स्त्रीणां महासौभाग्यदायिनी।\nकुक्कुटी कर्कटी चैव द्रव्यषष्ठी न शस्यते ।। १८७.३२"
  },
  {
    "text": "कदम्बमिश्रकनक मञ्जरी पूजनं तथा।\nअनग्निपक्वमन्नञ्च पक्वान्नानामभक्षणम्।। १८७.३३"
  },
  {
    "text": "फलानाञ्च परित्यागः सन्ध्या मौनं तथैव च।\nप्रथमं क्षेत्रपालस्य पूजा कार्या प्रयत्नतः ।। १८७.३४"
  },
  {
    "text": "तस्या भवति वै भर्ता मुखप्रेक्षः सदानघे!।\nअष्टमी च चतुर्थी च पञ्चमी द्वादशी तथा ।। १८७.३५"
  },
  {
    "text": "संक्रान्तिर्विषुवच्चैव दिनच्छिद्र मुखं तथा।\nएतांस्तु दिवसान् दिव्यानुपवासन्ति याः स्त्रियः\nतासान्तु धर्म्मयुक्तानां स्वर्गवासो न संशयः ।। १८७.३६"
  },
  {
    "text": "कलिकालुष्यनिर्मुक्ताः सर्वपापविवर्जिताः।\nउपवासरतां नारीं नोपसर्पति तां यमः ।। १८७.३७"
  },
  {
    "text": "अनौपम्योवाच।\nअस्मत्कृतेन पुण्येन पुराजन्मकृतेन वा।\nभवदागमनं भूतं किञ्चित् पृच्छाम्यहं व्रतम्।। १८७.३८"
  },
  {
    "text": "अस्ति विन्ध्यावलिर्नाम बलिपत्नी यशस्विनी।\nश्वश्रूर्ममापि विप्रेन्द्र! न तुष्यति कदाचन ।। १८७.३९"
  },
  {
    "text": "श्वशुरोऽपि सर्वकालं दृष्ट्वा चापि न पश्यति।\nअस्तिकुम्भीनसी नाम ननान्दा पापकारिणी ।। १८७.४0"
  },
  {
    "text": "दृष्ट्वा चैवाङ्गुलीभंगं सदा कालं करोति च।\nदिव्येन तु पथा याति मम सौख्यं कथं वद ।। १८७.४१"
  },
  {
    "text": "ऊषरेण प्ररोहन्ति बीजं कुर्यात् कथंचन।\nयेन व्रतेन चीर्णेन भवन्ति वशगा मम ।।\nतद्व्रतं ब्रूहि विप्रेन्द्र! दासभावं व्रजामि ते ।। १८७.४२"
  },
  {
    "text": "नारद उवाच।\nयदेतत्ते मया पूर्वं व्रतमुक्तं शुभानने!\nअनेन पार्वती देवी चीर्णेन वरवर्णिनि! ।। १८७.४३"
  },
  {
    "text": "शङ्करस्य शरीरस्था विष्णोर्लक्ष्मीस्तथैव च।\nसावित्री ब्रह्मणश्चैव वसिष्ठस्याप्यरुन्धती ।। १८७.४४"
  },
  {
    "text": "एतेनोपोषितेनेह भर्ता स्थास्यति ते वशे।\nश्वश्रू श्वशुरयोश्चैव मुखबन्धो भविष्यति ।। १८७.४५"
  },
  {
    "text": "एवं श्रुत्वा तु सुश्रोणि यथेष्टं कर्तुमर्हसि।\nनारदस्य वचः श्रुत्वा राज्ञी वचनमब्रवीत् ।। १८७.४६"
  },
  {
    "text": "प्रसादं कुरु विप्रेन्द्र! दानं ग्राह्यं यथेप्सितम्।\nसुवर्णमणिरत्नानि वस्त्राण्याभरणानि च ।। १८७.४७"
  },
  {
    "text": "तव दास्याम्यहं विप्र! यच्चान्यदपि दुर्लभम्।\nप्रगृहाण द्विजश्रेष्ठ! प्रीयेतां हरिशङ्करौ ।। १८७.४८"
  },
  {
    "text": "नारद उवाच।\nअन्यस्मै दीयतां भद्रे! क्षीणवृत्तिस्तु यो द्विजः।\nअहन्तु सर्वसम्पन्नो मद्भक्तिः क्रियतामिति ।। १८७.४९"
  },
  {
    "text": "एवं तासां मनो हृत्वा सर्वासान्तु पतिव्रताः।\nजगाम भरत श्रेष्ठ! स्वकीयं स्थानकं पुनः ।। १८७.५0"
  },
  {
    "text": "ततो ह्यहृष्टदया अन्यतो गतमानसा।\nपुरे छिद्रं समुत्पन्नं बाणस्य तु महात्मनः ।। १८७.५१"
  },
  {
    "text": "नर्मदामाहात्म्ये ज्वालेश्वरतीर्थमाहात्म्यवर्णनम्।\nमार्कण्डेय उवाच।\nनर्मदा तु नदी श्रेष्ठा पुण्यात् पुण्यतमाहिता।\nमुनिभिस्तु महाभागैर्विभक्ता मोक्षकांक्षिभिः ।।  १८७.१ ।।"
  },
  {
    "text": "यज्ञोपवीतमात्राणि प्रविभक्तानि पाण्डव।\nतेषु स्नात्वा तु राजेन्द्र! सर्वपापैः प्रमुच्यते ।।  १८७.२ ।।"
  },
  {
    "text": "ज(ज्वा)लेश्वरं परन्तीर्थं त्रिषु लोकेषु विश्रुतम्।\nतस्योत्पत्तिं कथयतः श्रुणु त्वं पाण्डुनन्दन! ।।  १८७.३ ।।"
  },
  {
    "text": "पुरा मुनिगणाः सर्वे सेन्द्राश्चैव मरुद्गणाः।\nभयोद्विग्ना विरूपाक्षं परित्रायस्व न प्रभो! ।।  १८७.४ ।।"
  },
  {
    "text": "श्रीभगवानुवाच।\nस्वागतं तु सुरश्रेष्ठाः! किमर्थमिह चागताः।\nकिं दुःखं को नु सन्तापः कुतो वा भयमागतम् ।।  १८७.५ ।।"
  },
  {
    "text": "कथयध्वं महाभागाः एवमिच्छामि वेदितुम्।\nएवमुक्तास्तु रुद्रेण कथयन् संशितव्रताः ।।  १८७.६ ।।"
  },
  {
    "text": "ऋषय ऊचुः।\nअतिवीर्य्यो महाघोरो दानवो बलदर्पितः।\nबाणो नामेति विख्यातो यस्य वै त्रिपुरं पुरम् ।।  १८७.७ ।।"
  },
  {
    "text": "गगने सततं दिव्यं भ्रमते तस्य तेजसा!\nततो भीता विरूपाक्ष! त्वामेव शरणं गताः ।।  १८७.८ ।।"
  },
  {
    "text": "त्रायस्व महतो दुःखात् त्वं हि नः परमा गतिः।\nएवं प्रसादं देवेश! सर्वेषां कर्तुमर्हसि ।।  १८७.९ ।।"
  },
  {
    "text": "येन देवाः सगन्धर्वाः सुखमेधन्ति शङ्कर!।\nपरां निर्वृतिमायान्ति तत्प्रभो! कर्तुमर्हसि ।।  १८७.१० ।।"
  },
  {
    "text": "श्रीभगवानुवाच।\nएतत् सर्वं करिष्यामि मा विषादं गमिष्यथ।\nअचिरेणैव कालेन कुर्य्यां युष्मत् सुखावहम् ।।  १८७.११ ।।"
  },
  {
    "text": "आश्वास्य स तु तान् सर्व्वान्नर्मदा तटमाश्रितः।\nचिन्तयामास देवेशस्तद्वधं प्रतिमानद! ।।  १८७.१२ ।।"
  },
  {
    "text": "अथ केन प्रकारेण हन्तव्यं त्रिपुरं मया।\nपरं संचिन्त्य भगवान् नारदं चास्मरत्तदा।\nस्मरणादेव! संप्राप्तो नारदः समुपस्थितः ।।  १८७.१३ ।।"
  },
  {
    "text": "नारद उवाच।\nआज्ञापय महादेव! किमर्थञ्च स्मृतो ह्यहम्।\nकिं कार्य्यन्तु मया देव! कर्तव्यं कथयस्व मे ।।  १८७.१४ ।।"
  },
  {
    "text": "श्रीभगवानुवाच।\nगच्छ नारद! तत्रैव यत्र तत्त्रिपुरं महत्।\nबाणस्य दानवेन्द्रस्य शीघ्रं गत्वा च तत्कुरु ।।  १८७.१५ ।।"
  },
  {
    "text": "या भर्तृदेवतास्तत्र स्त्रियश्चाप्सरसां समाः।\nतासां वै तेजसा विप्र! भ्रमते त्रिपुरन्दिवि ।।  १८७.१६ ।।"
  },
  {
    "text": "तत्र गत्वा तु विप्रेन्द्र! मतिमन्यां प्रबोधय।\nदेवस्य वचनं श्रुत्वा मुनिस्त्वरितविक्रमः ।।  १८७.१७ ।।"
  },
  {
    "text": "स्त्रीणां हृदयनाशाय प्रविष्टस्तत् पुरं प्रति।\nशोभते तत्पुरं दिव्यं नानारत्नोपशोभितम् ।।  १८७.१८ ।।"
  },
  {
    "text": "शतयोजनविस्तीर्णं ततो द्विगुणमायतम्।\nततोऽपश्यद्धि तत्रैव बाणन्तु बलदर्पितम् ।।  १८७.१९ ।।"
  },
  {
    "text": "मणिकुण्डलकेयूर मुकुटेन विराजितम्।\nहारदोरसुवर्णैश्च चन्द्रकान्तविभूषितम् ।।  १८७.२० ।।"
  },
  {
    "text": "रशना तस्य रत्नाढ्या बाहू कनकमण्डितौ।\nचन्द्रकान्तमहावज्रमणिविद्रुमभूषिते ।।  १८७.२१ ।।"
  },
  {
    "text": "द्वादशार्कद्युतिनिभे निविष्टं परमात्मने।\nउत्थितो नारदं दृष्ट्वा दानवेन्द्रो महाबलः ।।  १८७.२२ ।।"
  },
  {
    "text": "बाण उवाच।\nदेवर्षे! त्वं स्वयं प्राप्तो अर्घ्यं पाद्यं निवेदये।\nसोऽभिवाद्य यथान्यायं क्रियतां किं द्विजोत्तम! ।।  १८७.२३ ।।"
  },
  {
    "text": "चिरात्त्वमागतो विप्र! स्थीयतामिदमासनम्।\nएवं सम्भाषयित्वा तु नारदं ऋषिसत्तमम्\nतस्य भार्या महादेवी ह्यनौपम्या तु नामतः ।।  १८७.२४ ।।"
  },
  {
    "text": "अनौपम्योवाच।\nभगवन्। केन धर्मेण देवास्तुष्यन्ति नारद!।\nव्रतेन नियमेनाथ दानेन तपसापि वा ।।  १८७.२५ ।।"
  },
  {
    "text": "नारदः उवाच।\nतिलधेनुञ्च यो दद्याद् ब्राह्मणे वेदपारगे।\nससागरवनद्वीपा दत्ता भवति मेदिनी ।।  १८७.२६ ।।"
  },
  {
    "text": "सूर्यकोटिप्रतीकाशैः विमानैः सार्वकामिकैः।\nमोदते सुचिरं कालमक्षयं कृतशासनम् ।।  १८७.२७ ।।"
  },
  {
    "text": "आम्रामल कपित्थानि बदराणि तथैव च।\nकदम्बचम्पकाशोकाननेकविविधद्रुमान् ।।  १८७.२८ ।।"
  },
  {
    "text": "अश्वत्थपिप्पलां श्चैव कदलीवटदाडिमान्।\nपिचुमन्दं मधूकं च उपोष्य स्त्री ददाति या ।।  १८७.२९ ।।"
  },
  {
    "text": "स्तनौ कपित्थसदृशावुरू च कदलीसमौ।\nअश्वत्थे वन्दनीया च पिचुमन्दे सुगन्धिनी ।।  १८७.३० ।।"
  },
  {
    "text": "चम्पके चम्पकाभा स्यादशोके शोकवर्जिता।\nमधूके मधुरं वक्ति वटे च मृदुगात्रिका।।  १८७.३१ ।।"
  },
  {
    "text": "बदरी सर्वदा स्त्रीणां महासौभाग्यदायिनी।\nकुक्कुटी कर्कटी चैव द्रव्यषष्ठी न शस्यते ।।  १८७.३२ ।।"
  },
  {
    "text": "कदम्बमिश्रकनक मञ्जरी पूजनं तथा।\nअनग्निपक्वमन्नञ्च पक्वान्नानामभक्षणम्।।  १८७.३३ ।।"
  },
  {
    "text": "फलानाञ्च परित्यागः सन्ध्या मौनं तथैव च।\nप्रथमं क्षेत्रपालस्य पूजा कार्या प्रयत्नतः ।।  १८७.३४ ।।"
  },
  {
    "text": "तस्या भवति वै भर्ता मुखप्रेक्षः सदानघे!।\nअष्टमी च चतुर्थी च पञ्चमी द्वादशी तथा ।।  १८७.३५ ।।"
  },
  {
    "text": "संक्रान्तिर्विषुवच्चैव दिनच्छिद्र मुखं तथा।\nएतांस्तु दिवसान् दिव्यानुपवासन्ति याः स्त्रियः\nतासान्तु धर्म्मयुक्तानां स्वर्गवासो न संशयः ।।  १८७.३६ ।।"
  },
  {
    "text": "कलिकालुष्यनिर्मुक्ताः सर्वपापविवर्जिताः।\nउपवासरतां नारीं नोपसर्पति तां यमः ।।  १८७.३७ ।।"
  },
  {
    "text": "अनौपम्योवाच।\nअस्मत्कृतेन पुण्येन पुराजन्मकृतेन वा।\nभवदागमनं भूतं किञ्चित् पृच्छाम्यहं व्रतम्।।  १८७.३८ ।।"
  },
  {
    "text": "अस्ति विन्ध्यावलिर्नाम बलिपत्नी यशस्विनी।\nश्वश्रूर्ममापि विप्रेन्द्र! न तुष्यति कदाचन ।।  १८७.३९ ।।"
  },
  {
    "text": "श्वशुरोऽपि सर्वकालं दृष्ट्वा चापि न पश्यति।\nअस्तिकुम्भीनसी नाम ननान्दा पापकारिणी ।।  १८७.४० ।।"
  },
  {
    "text": "दृष्ट्वा चैवाङ्गुलीभंगं सदा कालं करोति च।\nदिव्येन तु पथा याति मम सौख्यं कथं वद ।।  १८७.४१ ।।"
  },
  {
    "text": "ऊषरेण प्ररोहन्ति बीजं कुर्यात् कथंचन।\nयेन व्रतेन चीर्णेन भवन्ति वशगा मम ।।\nतद्व्रतं ब्रूहि विप्रेन्द्र! दासभावं व्रजामि ते ।।  १८७.४२ ।।"
  },
  {
    "text": "नारद उवाच।\nयदेतत्ते मया पूर्वं व्रतमुक्तं शुभानने!\nअनेन पार्वती देवी चीर्णेन वरवर्णिनि! ।।  १८७.४३ ।।"
  },
  {
    "text": "शङ्करस्य शरीरस्था विष्णोर्लक्ष्मीस्तथैव च।\nसावित्री ब्रह्मणश्चैव वसिष्ठस्याप्यरुन्धती ।।  १८७.४४ ।।"
  },
  {
    "text": "एतेनोपोषितेनेह भर्ता स्थास्यति ते वशे।\nश्वश्रू श्वशुरयोश्चैव मुखबन्धो भविष्यति ।।  १८७.४५ ।।"
  },
  {
    "text": "एवं श्रुत्वा तु सुश्रोणि यथेष्टं कर्तुमर्हसि।\nनारदस्य वचः श्रुत्वा राज्ञी वचनमब्रवीत् ।।  १८७.४६ ।।"
  },
  {
    "text": "प्रसादं कुरु विप्रेन्द्र! दानं ग्राह्यं यथेप्सितम्।\nसुवर्णमणिरत्नानि वस्त्राण्याभरणानि च ।।  १८७.४७ ।।"
  },
  {
    "text": "तव दास्याम्यहं विप्र! यच्चान्यदपि दुर्लभम्।\nप्रगृहाण द्विजश्रेष्ठ! प्रीयेतां हरिशङ्करौ ।।  १८७.४८ ।।"
  },
  {
    "text": "नारद उवाच।\nअन्यस्मै दीयतां भद्रे! क्षीणवृत्तिस्तु यो द्विजः।\nअहन्तु सर्वसम्पन्नो मद्भक्तिः क्रियतामिति ।।  १८७.४९ ।।"
  },
  {
    "text": "एवं तासां मनो हृत्वा सर्वासान्तु पतिव्रताः।\nजगाम भरत श्रेष्ठ! स्वकीयं स्थानकं पुनः ।।  १८७.५० ।।"
  },
  {
    "text": "ततो ह्यहृष्टदया अन्यतो गतमानसा।\nपुरे छिद्रं समुत्पन्नं बाणस्य तु महात्मनः ।।  १८७.५१ ।।"
  }
]