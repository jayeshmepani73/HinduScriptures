[
  {
    "text": "ऋषय ऊचुः।।\nप्रभावो नंदिनश्चैव लिंगपुजाफलं श्रुतम्।।\nश्रुतिभिः संमितं सर्वं रोमहर्षण सुव्रत।। २७.१ ।।"
  },
  {
    "text": "जयाभिषेक ईशेन कथितो मनवे पुरा।।\nहिताय मेरुशिखरे क्षत्रियाणां त्रिशुलिना।। २७.२ ।।"
  },
  {
    "text": "तत्कथं षोडशविधं महादानं च शोभनम्।।\nवक्तुमर्हसि चास्माकं सूत बुद्धिमतांवर।। २७.३ ।।"
  },
  {
    "text": "सूत उवाच।।\nजीवच्छ्राद्धं पुरा कृत्वा मनुः स्वायंभुवः प्रभुः।।\nमेरुमासाद्य देवेशमस्तवीन्नीललोहितम्।। २७.४ ।।"
  },
  {
    "text": "तपसा च विनीताय प्रहृष्टः प्रददौ भवः।।\nदिव्यं दर्शनमीशानस्तेनापस्यत्तव्ययम्।। २७.५ ।।"
  },
  {
    "text": "नत्वा संपूज्य विधिना कृतांजलिपुटः स्थितः।।\nपूजितश्च ततो देवो दृष्टश्चैव मयाधुना।।\nशक्राय कथितं पूर्वं धर्मकामार्थमोक्षदम्।। २७.६ ।।"
  },
  {
    "text": "देवदेव जगन्नाथ नमस्ते भुवनेश्वर।।\nजीवच्छ्राद्धं महादेव प्रसादेन विनिर्मितम्।। २७.७ ।।"
  },
  {
    "text": "पूजितश्च देवो दृष्टश्चैव मयाधुना।।\nशक्राय कथितं पूर्वं धर्मकामार्थमोक्षदम्।। २७.८ ।।"
  },
  {
    "text": "जयाभिषेकं देवेश वक्तुमर्हसि मे प्रभो।।\nसूत उवाच।।\nतस्मै देवो महादेवो भगवान्नीललोहितः।। २७.९ ।।"
  },
  {
    "text": "जयाभिषेकमखिलमवदत्परमेश्वरः।।\nश्रीभगवानुवाच।।\nजयाभषेकं वक्ष्यामि नृपाणां हितकाम्यया।। २७.१० ।।"
  },
  {
    "text": "अपमृत्युजयार्थं च सर्वशत्रुजयाय च।।\nयुद्धकाले तु संप्राप्ते कृत्वैवमभिषेचनम्।। २७.११ ।।"
  },
  {
    "text": "स्वपतिं चाभिषिच्यैव गच्छेद्योद्धुं रणाजिरे।।\nविधिना मंडपं कृत्वा प्रपांवा कूटमेव वा।। २७.१२ ।।"
  },
  {
    "text": "नवधा स्तापयेद्वह्निं ब्राह्मणो वेदपारगः।।\nततः सर्वाभिषेकार्थं सूत्रपातं च कारयेत्।। २७.१३ ।।"
  },
  {
    "text": "प्रागाद्यं वर्णसूत्रंच दक्षिणाद्यं तथा पुनः।।\nसहस्राणां द्वयं तत्र शतानां च चतुष्टयम्।। २७.१४ ।।"
  },
  {
    "text": "शेषमेव सुभं कोष्ठं तेषु कोष्ठं तु संहरेत्।।\nबाह्ये वीथ्यां पदंचैकं समंतादुपसंहरेत्।। २७.१५ ।।"
  },
  {
    "text": "अंगसूत्राणि संगृह्य विधिना पृथगेव तु।।\nप्रागाद्यं वर्णसूत्रं च दक्षिणाद्यं तथा पुनः।। २७.१६ ।।"
  },
  {
    "text": "प्रागाद्यंदक्षिणाद्यं च षट्त्रिशत्संहरेत्क्रमात्।।\nप्रागाद्याः पंक्तयः सप्त दक्षिणाद्यास्तथा पुनः।। २७.१७ ।।"
  },
  {
    "text": "तस्मादेकोनपंचाशत्पंक्तयः परिकीर्तिताः।।\nनव पंक्तीर्हरेन्मध्ये गन्धगोमयवारिणा।। २७.१८ ।।"
  },
  {
    "text": "कमलं चालिखेत्तत्र हस्तामात्रेण शोभनम्।।\nअष्टपत्रं सितं वृत्तं कर्णिकाकेसरान्वितम्।। २७.१९ ।।"
  },
  {
    "text": "अष्टांगुलप्रमाणेन कर्णिका हेमसन्निभा।।\nचतुरंगुलमानेन केसरस्थानमुच्यते।। २७.२० ।।"
  },
  {
    "text": "धर्मो ज्ञानं च वैराग्यमैश्वर्यं च यथाक्रमम्।।\nआग्नेयादिषु कोणेषु स्थापयेत्प्रणवेन तु।। २७.२१ ।।"
  },
  {
    "text": "अव्यक्तादीनि वै दिक्षु गात्राकारेण वै न्यसेत्।।\nअव्यक्तं नियतः कालः काली चेति चतुष्टयम्।। २७.२२ ।।"
  },
  {
    "text": "सितरक्तहिरण्याभकृष्णा धर्मादयः क्रमात्।।\nहंसाकारेण वै गात्रं हेमाभासेन सुव्रताः।। २७.२३ ।।"
  },
  {
    "text": "आधारशक्तिमध्ये तु कमलं सृष्टिकारणमा।।\nबिंदुमात्रं कलामध्ये नादाकारमतः परम्।। २७.२४ ।।"
  },
  {
    "text": "नादोपरि शिवं ध्यायेदोंकारख्यं जगद्गुरुम्।।\nमनोन्मनीं च पद्माभंमहादेवं च भावयेत्।। २७.२५ ।।"
  },
  {
    "text": "वामादयः क्रमेणैव प्रागाद्याः केसरेषु वै।।\nवामा ज्येष्ठा तथा रौद्री काली विकरणी तथा।। २७.२६ ।।"
  },
  {
    "text": "बला प्रमथिनी देवी दमनी च यथांक्रमम्।।\nवामदेवादिभिः सार्धं प्रणवेनैव विन्यसेत्।। २७.२७ ।।"
  },
  {
    "text": "नमोऽस्तु वामदेवाय नमो ज्येष्ठाय शूलिने।। २७.२८ ।।"
  },
  {
    "text": "रुद्राय कालरूपाय कलाविकरणाय च।।\nबलाय च तथा सर्वभूतस्य दमनाय च।। २७.२९ ।।"
  },
  {
    "text": "मनोन्मनाय देवाय मनोन्मन्यै नमोनमः।।\nमंत्रैरेतैर्यथान्यायं पूजयेत्परिमंडलम्।। २७.३० ।।"
  },
  {
    "text": "प्रथमावरणं प्रोक्तं द्वितीयावरणं श्रुणु।।\nद्वितीयावरणे चैव शक्तयः षोडशैव तु।। २७.३१ ।।"
  },
  {
    "text": "तृतीयावरणे चैव चतुर्विशदनुक्रमात्।।\nपिशाच वीर्थिर्वै मध्ये नाभिवीथिः समंततः।। २७.३२ ।।"
  },
  {
    "text": "मंत्रैरेतैर्यथान्यायं पिशाचानां प्रकीर्तिता।।\nअष्टोत्तरसहस्रं तु पदमष्टारसंयुतम्।। २७.३३ ।।"
  },
  {
    "text": "तेषुतेषु पृथक्त्वेन पदेषु कमलं क्रमात्।।\nकल्पयेच्छालिनीवारगोधूमैश्च यवादिभिः।। २७.३४ ।।"
  },
  {
    "text": "तंडुलैश्च तिलैर्वाथ गौरसर्षपसंयुतैः।।\nअथवा कल्पयेदेतैर्यथाकालं विधानतः।। २७.३५ ।।"
  },
  {
    "text": "अष्टपत्रं लिखेत्तेषु कर्णिकाकेसरान्वितम्।।\nशालीनामाढकं प्रोक्तं कमलानां पृथक् पृथक्।। २७.३६ ।।"
  },
  {
    "text": "तंडुलानां तदर्धं स्यात्तदर्धं च यवादयः।।\nद्रोणं प्रधानकुंभस्य तदर्धं तंडुलाः स्मृताः।। २७.३७ ।।"
  },
  {
    "text": "तिलानामाढकं मध्ये यवानां च तदर्धकम्।।\nअथांभसा समभ्युक्ष्य कमलं प्रणवेन तु।। २७.३८ ।।"
  },
  {
    "text": "तेषु सर्वेषु विधिना प्रणवं विन्यसेत्क्रमात्।।\nएवं समाप्य चाभ्युक्ष्य पदसाहस्रमुत्तमम्।। २७.३९ ।।"
  },
  {
    "text": "कलशानां सहस्राणि हैमानि च शुभानि च।।\nउक्तलक्षणयुक्तानु कारयेद्राजतानि वा।। २७.४० ।।"
  },
  {
    "text": "ताम्रजानि यतान्यायं प्रणवेनार्घ्यवारिणा।।\nद्वादशांगुलविस्तारमुदरे समुदाहृतम्।। २७.४१ ।।"
  },
  {
    "text": "वर्तितं तु तदर्धेन नाभिस्तस्य विधीयते।।\nकंठं तु द्व्यंगुलोत्सेधं विस्तरं चतुरंगुलम्।। २७.४२ ।।"
  },
  {
    "text": "ओष्ठं च द्व्यंगुलोत्सेधं निर्गमं द्व्यगुलंस्मृतम्।।\nतत्तद्वै द्विगुणं दिव्यं शिवकुंभे प्रकीर्तितम्।। २७.४३ ।।"
  },
  {
    "text": "यवामात्रांतरं सम्यक्तंतुना वेष्टयेद्धि वै।।\nअवगुंठ्य तथाभ्युक्ष्य कुशोपरियताविधि।। २७.४४ ।।"
  },
  {
    "text": "पूर्ववत्प्रणवेनैव पूरयेद्गंधवारिणा।।\nस्थापयेच्छिवकुंभाढ्यं वर्धनीं च विदानतः।। २७.४५ ।।"
  },
  {
    "text": "मध्यपद्मास्य मध्ये तु सकूर्चं साक्षतं क्रमात्।।\nआवेष्ट्य वस्त्रयुग्मेन प्रच्छाद्य कमलेन तु।। २७.४६ ।।"
  },
  {
    "text": "हैमेन चित्ररत्नेन सहस्रकलशं पृथक्।।\nशिवकुंभे शिवं स्थाप्य गायत्र्या प्रणवेज च।। २७.४७ ।।"
  },
  {
    "text": "विद्महं पुरुषायैव महादेवाय धीमहि।।\nतन्नो रुद्रः प्रचोदयात्।। २७.४८ ।।"
  },
  {
    "text": "मंत्रेणानेन रुद्रस्य सान्निध्यं सर्वदा स्मृतम्।।\nवर्धन्यां देविगायत्र्या देवीं संस्थाप्य पूजयेत्।। २७.४९ ।।"
  },
  {
    "text": "गणांबिकायै विद्महे महातपायै धीमहि।।\nतन्नो गौरी प्रचोदयात्।। २७.५० ।।"
  },
  {
    "text": "प्रथमावरणे चैव वामाद्याः परिकीर्तिताः।।\nप्रथमावरणं प्रोक्तं द्वितीयावरणं श्रुणु।। २७.५१ ।।"
  },
  {
    "text": "शक्तयः षोडशैवात्र पूर्वाद्यांतेषु सुव्रत।।\nऐंद्रव्यूहस्य मध्ये तु सुभद्रां स्थाप्य पूजयेत्।। २७.५२ ।।"
  },
  {
    "text": "भद्रामाग्नेयचक्रे तु याम्ये तु कनकांडजाम्।।\nअंबिकां नैर्ऋते व्यूहे मध्यकुंभे तु पूजयेत्।। २७.५३ ।।"
  },
  {
    "text": "श्रीदेवीं वारुणे भागे वागीशां वायुगोचरे।।\nगोमुखीं सौम्यभागे तु मध्यकुंभे तु पूजयेत्।। २७.५४ ।।"
  },
  {
    "text": "रुद्रव्यूहस्य मध्ये तु भद्रकर्णां समर्चयेत्।।\nऐंद्राग्निविदिसोर्मध्ये पूजयेदणिमां शुभाम्।। २७.५५ ।।"
  },
  {
    "text": "याम्यपावकयोर्मध्ये लघिमां कमले न्यसेत्।।\nराक्षसांतकयोर्मध्ये महिमां मध्यतो यजेत्।। २७.५६ ।।"
  },
  {
    "text": "वरुणासुरयोर्मध्ये प्राप्तिं वै मध्यतो यजेत्।।\nवरुणानिलयोर्मध्ये प्राकाम्यं कमले न्यसेत्।। २७.५७ ।।"
  },
  {
    "text": "वित्तेशानिलयोर्मध्ये ईशित्वं स्थाप्य पूजयेत्।।\nवित्तेशेशानयोर्मध्ये वशित्वं स्थाप्य पूजयेत्।। २७.५८ ।।"
  },
  {
    "text": "ऐंद्रेशेशानयोर्मध्ये यजेत्कामावसायकम्।।\nद्वितीयावरणं प्रोक्तं तृतीयावरणं शुणु।। २७.५९ ।।"
  },
  {
    "text": "शक्तयस्तु चतुर्विशत्प्रदानकलशेषु च।।\nपूजयेद्व्यूहमध्ये तु पूर्ववद्विधिपूर्वकम्।। २७.६० ।।"
  },
  {
    "text": "दीक्षां दीक्षायिकां चैव चंडां चंडांशुनायिकाम्।।\nसुमतिं सुमत्यायीं च गोपां गोपायिकां तथा।। २७.६१ ।।"
  },
  {
    "text": "अथ नंदं च नंदायीं पितामहमतः परम्।।\nपितामहायीं पूर्वाद्यं विधिना स्थाप्य पूजयेत्।। २७.६२ ।।"
  },
  {
    "text": "एर्व संपूज्य विधिनातृतीयावरणं शुभम्।।\nसौभद्रं व्यूहमासाद्य प्रथमावरणे क्रमात्।। २७.६३ ।।"
  },
  {
    "text": "प्रागाद्यं विधिना स्थाप्य शक्त्यष्टकमनुक्रमात्।।\nद्वितीयावरणे चैव प्रागाद्यं श्रृणु शक्तयः।। २७.६४ ।।"
  },
  {
    "text": "षोडशैव तु अभ्यर्च्य पद्ममुद्रां तु दर्शयेत्।।\nबिंदुका बिंदुगर्भा च नादिनी नादगर्भजा।। २७.६५ ।।"
  },
  {
    "text": "शक्तिका शक्तिगर्भा च परा चैव परापरा।।\nप्रतमावरणेऽष्टौ च शक्तयः परिकीर्तिताः।। २७.६६ ।।"
  },
  {
    "text": "चंडा चंडमुखी चैव चंडवेगा मनोजवा।।\nचंडाक्षीचंडनिर्घोषा भृकुटी चंडनायिका।। २७.६७ ।।"
  },
  {
    "text": "मनोत्सेधा मनोध्यक्षा मानसी माननायिका।।\nमनोहरी मनोह्लादी मनःप्रीतिर्महेश्वरी।। २७.६८ ।।"
  },
  {
    "text": "द्वितीयावरणे चैव षोडशैव प्रकीर्तिताः।।\nसौभद्रः कथितो व्यूहो भद्रं व्यूहं श्रृणुष्व मे।। २७.६९ ।।"
  },
  {
    "text": "ऐंद्री हौताशनी याम्या नैर्ऋती वारुणी तथा।।\nवायव्या चैव कौबेरी ऐशानी चाष्टशक्तयः।। २७.७० ।।"
  },
  {
    "text": "प्रथमावरणं प्रोक्तं द्वितीयावरणं श्रृणु।।\nहरिणा च सुवर्णा च कांचनी हाटकी तथा।। २७.७१ ।।"
  },
  {
    "text": "रुक्मिणी सत्यभामा च सुभगा जंबुनायिका।।\nवाग्भवा वाक्पथा वाणी भीमा चित्ररथा सुधीः।। २७.७२ ।।"
  },
  {
    "text": "वेदमाता हिरण्याक्षी द्वितीयावरणे स्मृता।।\nभद्राख्यः कथितो व्यूहः कनकाख्यं श्रृणुष्व मे।। २७.७३ ।।"
  },
  {
    "text": "वज्रं शक्तिं च दंडं च खड्गं पाशं ध्वजं तथा।।\nगदां त्रिशुलं क्रमशः प्रथमावरणे स्मृताः।। २७.७४ ।।"
  },
  {
    "text": "युद्धा प्रबुद्धा चंडा च मुंडा चैव कपालिनी।।\nमृत्युहंत्री विरूपाक्षी कपर्दा कमलासना।। २७.७५ ।।"
  },
  {
    "text": "दंष्ट्रिणी चैव लंबाक्षी कंकभूषमी।।\nसंभावा भाविनी चैव षोडशैव प्रकीर्तिताः।। २७.७६ ।।"
  },
  {
    "text": "कथितः प्रथकव्यूहो ह्यम्बिकाख्यं श्रृणुष्व मे।।\nखेचरी चात्मना सा च भवानी वह्निरूपिणी।। २७.७७ ।।"
  },
  {
    "text": "वह्निनी वह्निनाभा च महिमामृतलालसा।।\nप्रथमावरणे चाष्टौ शक्तयः सर्वसंमताः।। २७.७८ ।।"
  },
  {
    "text": "क्षमा च शिखरा देवी ऋतुरत्ना सिला तथा।।\nछाया भूतपनी धन्या इंद्रमाता च वैष्णवी।। २७.७९ ।।"
  },
  {
    "text": "तृष्णा रागवती मोहा कामकोपा महोत्कटा।।\nइंद्रा च बधिरा देवी षोडशैताः प्रकीर्तिताः।। २७.८० ।।"
  },
  {
    "text": "कथितश्चांबिकाव्यूहः श्रीव्यूहं श्रृणु सुव्रत।।\nस्वर्शा स्वर्शवती गंधा प्राणापाना समानिका।। २७.८१ ।।"
  },
  {
    "text": "उदाना व्याननामा च प्रथमावरणे स्मृताः।।\nतमोहता प्रभामोघा तेजिनी दहिनी तथा।। २७.८२ ।।"
  },
  {
    "text": "भीमास्या जालिनी चोषा शोषिणी रुद्रनायिका।।\nवरिभद्रा गणाध्यक्षा चंद्रहासा च गह्वरा।। २७.८३ ।।"
  },
  {
    "text": "गणमातांबिका चैव शक्तयः सर्वसंमताः।।\nद्वितीयावरणे प्रोक्ताः षोडशैव यथाक्रमात्।। २७.८४ ।।"
  },
  {
    "text": "श्रीव्यूहः कथितो भद्रंवागीशं श्रृणु सुव्रत।।\nधारा वारिधरा चैव वह्निकी नाशकी तथा।। २७.८५ ।।"
  },
  {
    "text": "मर्त्यातीता महामाया वज्रिणी कामदेनुका।।\nप्रथमावरणेऽप्येवं शक्तयोऽष्टौ प्रकीर्तिताः।। २७.८६ ।।"
  },
  {
    "text": "पयोष्णी वारुणी शांता जयंती च वरप्रदा।।\nप्लाविनी जलमाता च पयोमाता महांबिका।। २७.८७ ।।"
  },
  {
    "text": "रक्ता कराली चंडाक्षी महोच्छुष्मा पयस्विनी।।\nमाया विद्येश्वरी काली कालिका च यथाक्रमम्।। २७.८८ ।।"
  },
  {
    "text": "षोडशैव समाख्याताः शक्तयः सर्वसंमताः।।\nव्यूहो वागीश्वरः प्रोक्तो गोमुखो व्यूह उच्यते।। २७.८९ ।।"
  },
  {
    "text": "शंकीनी हालिनी चैव लंकावर्णा च कल्किनी।।\nयक्षिणी मालिनी चैव वमनी च रसात्मनी।। २७.९० ।।"
  },
  {
    "text": "प्रथमावरणे चैव शक्तयोऽष्टौ प्रकीर्तिताः।।\nचंडा घंटा महानादा सुमुखी दुर्मुखी बला।। २७.९१ ।।"
  },
  {
    "text": "रेवती प्रथमा घोरा सैन्या लीना महाबला।।\nजया च विजया चैव अपरा चापराजिता।। २७.९२ ।।"
  },
  {
    "text": "द्वितीयावरणे चैव शक्तयः षोडशैव तु।।\nकथितो गोमुखीव्यूहो भद्रकर्णी श्रृणुष्व मे।। २७.९३ ।।"
  },
  {
    "text": "महाजया विरुपाक्षी शुक्लाभाकाशमातृका।।\nसंहारि जातहारी च दंष्ट्राली सुष्करेवती।। २७.९४ ।।"
  },
  {
    "text": "प्रथमावरणे चाष्टौ शक्तयः परिकीर्तिताः।।\nपिपीलिका पुण्यहारी अशनी सर्वहारिणी।। २७.९५ ।।"
  },
  {
    "text": "भद्रहा विश्वहारी च हिमायोगेश्वरी तथा।।\nछिद्रा भानुमती छिद्रा सैंहिकी सुरभी समा।। २७.९६ ।।"
  },
  {
    "text": "सर्वभव्या च वेगाख्या शक्तयः षोडशैव तु।।\nमहाव्यूहाष्टकं प्रोक्तमुपव्युहाष्टकं श्रृणु।। २७.९७ ।।"
  },
  {
    "text": "अणिमाव्यूहमावेष्ट्य प्रथमावरणे क्रमात्।।\nऐंद्रा तु चित्रभानुश्च वारुणी दंडिरेव च।। २७.९८ ।।"
  },
  {
    "text": "प्राणरूपी तथा हंसः स्वात्मशक्तिः पितामहः।।\nप्रथमावरणं प्रोक्तं द्वितीयावरणं श्रृणु।। २७.९९ ।।"
  },
  {
    "text": "केशवो भगवान् रुद्रश्चंद्रमा भास्करस्तथा।।\nमहात्मा च तथा ह्यात्मा ह्यंतरात्मा महेश्वरः।। २७.१०० ।।"
  },
  {
    "text": "परमात्मां ह्यणुर्जीवः पिंगलः पुरुषः पशुः।।\nभोक्ता भूतपतिर्भीमो द्वितीयावरणे स्मृताः।। २७.१०१ ।।"
  },
  {
    "text": "कथितश्चाणिमाव्यूहो लघिमाख्यं वदामि ते।।\nश्रीकंठोंतश्च सूक्ष्मश्च त्रिमूर्तिः शशकस्तथा।। २७.१०२ ।।"
  },
  {
    "text": "अमरेशः स्थितीशश्च दारतश्च तथाष्टमः।।\nप्रथमावरणं प्रोक्तं द्वितीयावरणं श्रृणु।। २७.१०३ ।।"
  },
  {
    "text": "स्थाणुर्हरश्च दंडेशो भौक्तीशः सुरपुंगवः।।\nसद्योजातोऽनुग्रहेशः क्रूरसेनः सुरेश्वरः।। २७.१०४ ।।"
  },
  {
    "text": "क्रोधीशश्च तथा चंडः प्रचंडः शिवएव च।।\nएकरुद्रस्तथा कूर्मश्चैकनेत्रश्चतुर्मुखः।। २७.१०५ ।।"
  },
  {
    "text": "द्वितीयावरणे रुद्राः षोडशैव प्रकीर्तिताः।।\nकथितो लघिमाव्यूहो महिमां श्रृणुसुव्रत।। २७.१०६ ।।"
  },
  {
    "text": "अजेशः क्षेमरुद्रश्च सोमोंऽशौ लांगली तथा।।\nदंडारुश्चार्धनारी च एकांतश्चांत एव च।। २७.१०७ ।।"
  },
  {
    "text": "पाली भुजंगनामा च पिनाकी खड्किरेव च।।\nकाम ईशस्तथा श्वेतो भृगुः षोडश वै स्मृताः।। २७.१०८ ।।"
  },
  {
    "text": "कथितो महिमाव्यूहः प्राप्तिव्यूहं श्रृणुष्व मै।।\nसंवर्तो लकुलीशश्च वाडवो हस्तिरेव च।। २७.१०९ ।।"
  },
  {
    "text": "चंडयक्षो गणपतिर्महात्मा भृगुजोऽष्टमः।।\nप्रथमावरणं प्रोक्तं द्वितीयावरणं श्रृणु।। २७.११० ।।"
  },
  {
    "text": "त्रिविक्रमो महाजिह्वो ऋक्षः श्रीभद्र एव च।।\nमहादेवो दधीचश्च कुमारश्च परावरः।। २७.१११ ।।"
  },
  {
    "text": "महादंष्ट्रः करालश्च सूचकश्च सुवर्धनः।।\nमहाध्वांक्षो महानंदो दंडी गोपालकस्तथा।। २७.११२ ।।"
  },
  {
    "text": "प्राप्तिव्यूहः समाख्यातः प्राकाम्यं श्रृणु सुव्रत।।\nपुष्पदंतो महानागो विपुलानंदकारकः।। २७.११३ ।।"
  },
  {
    "text": "शुक्लो विशालः कमलो बिल्वश्चारुम एव च।।\nप्रथमावरणं प्रोक्तं द्वितीयावरणं श्रुणु।। २७.११४ ।।"
  },
  {
    "text": "रतिप्रियः सुरेशानश्चित्रांगश्च सुदुर्जयः।।\nविनायकः क्षेत्रपालो महामोहश्च जंगलः।। २७.११५ ।।"
  },
  {
    "text": "वत्सपुत्रो महापुत्रो ग्रामदेशाधिपस्तथा।।\nसर्वावस्थाधिपो देवो मेघनादः प्रचंडकः।। २७.११६ ।।"
  },
  {
    "text": "कालदूतश्च कथितो द्वितीयावरणं स्मृतम्।।\nप्राकाम्यः कथितो व्यूह ऐश्वर्यं कथयामि ते।। २७.११७ ।।"
  },
  {
    "text": "मंगला चर्चिका चैव योगेशा हरदायिका।।\nभासुरा सुरमाता च सुंदरी मातृकाष्टमी।। २७.११८ ।।"
  },
  {
    "text": "प्रथमावरणे प्रोक्ता द्वितीयावरणे श्रृणु।।\nगणाधिपश्च मंत्रज्ञो वरदेवः षडाननः।। २७.११९ ।।"
  },
  {
    "text": "विदग्धश्च विचित्रश्च अमोघोमोघ एव च।।\nअश्वीरुद्रश्च सोमेशश्चोत्तमोदुंबरस्तथा।। २७.१२० ।।"
  },
  {
    "text": "नारसिंहश्च विजयस्तथा इंद्रगुहः प्रभुः।।\nअपांपतिश्च विधिना द्वितीयावरणं स्मृतम्।। २७.१२१ ।।"
  },
  {
    "text": "ऐश्वर्यः कथितो व्यूहो वशित्वं पुनरुच्यते।।\nगगनो भवनश्चैव विजयो ह्यजयस्तथा।। २७.१२२ ।।"
  },
  {
    "text": "महाजयस्तथां गारो व्यंगारश्च महायशाः।।\nप्रथमावरणे प्रोक्ता द्वितीयावरणे श्रृणु।। २७.१२३ ।।"
  },
  {
    "text": "सुंदरश्च प्रचंडेशो महावर्णो महासुरः।।\nमहारोमा महागर्भः प्रथमः कनकस्तथा।। २७.१२४ ।।"
  },
  {
    "text": "खरजो गरुडश्चैव मेघनादोऽथ गर्जकः।।\nगजश्च च्छेदको बाहुस्त्रिशिखो मारिरेव च।। २७.१२५ ।।"
  },
  {
    "text": "वशित्वं कथितो व्यूहः श्रृणु कामावसायिकम्।।\nविनादो विकटश्चैव वसंतोऽभय एव च।। २७.१२६ ।।"
  },
  {
    "text": "विद्युन्महाबलश्चैव कमलो दमनस्तथा।।\nप्रथमावरणं प्रोक्तं द्वितीयावरणं श्रृणु।। २७.१२७ ।।"
  },
  {
    "text": "धर्मश्चातिबलः सर्पो महाकायो महाहनुः।।\nसबलश्चैव भस्मांगी दुर्जयो दुरतिक्रमः।। २७.१२८ ।।"
  },
  {
    "text": "वेतालो रौरवश्चैव दुर्धरो भोग एव च।।\nवज्रः कालाग्निरुद्रश्च सद्योनादो महागुहः।। २७.१२९ ।।"
  },
  {
    "text": "द्वितीयावरणं प्रोक्तं व्यूहश्चैवावसायिकः।।\nकथितः षोडशो व्यूहो द्वितीयावरणं श्रृणु।। २७.१३० ।।"
  },
  {
    "text": "द्वितीयावरणे चैव दक्षव्यूहे च शक्तयः।।\nप्रथमावरणे चाष्टौ बाह्ये षोडश एव च।। २७.१३१ ।।"
  },
  {
    "text": "मनोहरा महानादा चित्रा चित्ररथा तथा।।\nरोहिणी चैव चित्रांगी चित्ररेखा विचित्रिका।। २७.१३२ ।।"
  },
  {
    "text": "प्रथमावरणे प्रोक्ता द्वितीयावरणं श्रृणु।।\nचित्रा विचित्ररूपा च शुभदा कामदा सुभा।। २७.१३३ ।।"
  },
  {
    "text": "क्रूरा च पिंगला देवी खड्गिका लंबिकासती।।\nदंष्ट्राली राक्षसीध्वंसी लोलुपा लोहितामुखी।। २७.१३४ ।।"
  },
  {
    "text": "द्वितीयावरणे प्रोक्तोः षोडशैव समासतः।।\nदक्षव्यूहः समाख्यातो दाक्षव्यूहं श्रृणुष्व मे।। २७.१३५ ।।"
  },
  {
    "text": "सर्वासती विश्वरूपा लंपटा चामिषप्रिया।।\nदीर्घदंष्ट्रा च वज्रा च लंबोष्ठी प्राणहारिणी।। २७.१३६ ।।"
  },
  {
    "text": "प्रथमावरणं प्रोक्तं द्वितीयावरणं श्रृणु।।\nगजकर्णाश्वकर्णा च महाकाली सुभीषण।। २७.१३७ ।।"
  },
  {
    "text": "वातवेगरवा घोरा घानाघनरवा तथा।।\nवरघोषा महावर्णा सुघंटा घंटिका तथा।। २७.१३८ ।।"
  },
  {
    "text": "घंटश्वरी महाघोरा घोरा चैवातिघोरिका।।\nद्वितीयावरणे चैव षोडशैव प्रकीर्तिताः।। २७.१३९ ।।"
  },
  {
    "text": "दाक्षव्यूहः समाख्यातश्चांडव्यूहं श्रृणुष्वमे।।\nअतिघंटा चातिघोरा कराला करभा तथा।। २७.१४० ।।"
  },
  {
    "text": "विभूतिर्भोगदा कांतिः शंखिनी चाष्टमी स्मृता।।\nप्रथमावरणे प्रोक्ता द्वितीयावरणे श्रृणु।। २७.१४१ ।।"
  },
  {
    "text": "पत्रिणी चैव गांधारी योगमाता सुपीवरा।।\nरक्ता मालांशुका वीरा संहारी मांसहारिणी।। २७.१४२ ।।"
  },
  {
    "text": "फलहारी जीवहारी स्वेच्छाहारी च तुंडिका।।\nरेवती रंगिणी संगा द्वितीये षोडशैव तु।। २७.१४३ ।।"
  },
  {
    "text": "चंडव्यूहः समाख्यातश्चंडाव्यूहस्तथोच्यते।।\nचंडी चंडमुखी चंडा चंडवेगा महारवा।। २७.१४४ ।।"
  },
  {
    "text": "भ्रुकुटी चंडभूश्चैव चंडरूपाष्टमी स्मृता।।\nप्रथमावरणं प्रोक्तं द्वितीयावरणं श्रृणु।। २७.१४५ ।।"
  },
  {
    "text": "चंद्रघ्राणा बला चैव बलजिह्वा बलेश्वरी।।\nबलवेगा महाकाया महाकोपा च विद्युता।। २७.१४६ ।।"
  },
  {
    "text": "कंकाली कलशी चैव विद्युता चंडघोषिका।।\nमहाघोषा महारावा चंडभाऽनंगचंडिका।। २७.१४७ ।।"
  },
  {
    "text": "चंडायाः कथितो व्यूहो हरव्यूहं श्रृणुष्व मे।।\nचंडाक्षी कामदा देवी सूकरी कुक्कुटानना।। २७.१४८ ।।"
  },
  {
    "text": "गांधारी दंदुभी दुर्गा सौमित्रा चाष्टमी स्मृता।।\nप्रथमावरणं प्रोक्तं द्वितीयावरणं श्रृणु।। २७.१४९ ।।"
  },
  {
    "text": "मृतोद्भवा महालक्ष्मीर्वर्णदा जीवरक्षिणी।।\nहरिणी क्षीणजीवा च दंडवक्त्रा चतुर्भुजा।। २७.१५० ।।"
  },
  {
    "text": "व्योमचारी व्योमरूपा व्योमव्यापी शुभोदया।।\nगृहचारी सुचारी च विषाहारी विषर्तिहा।। २७.१५१ ।।"
  },
  {
    "text": "हरव्यूहः समाख्यातो हराया व्यूह उच्यते।।\nजंभाच्युता च कंकारी देविका दुर्धरावहा।। २७.१५२ ।।"
  },
  {
    "text": "चंडिका चपला चेति प्रथमावरणे स्मृताः।।\nचंजिका चामरी चैव भंडिका च शुभानना।। २७.१५३ ।।"
  },
  {
    "text": "पिंडिका मुंडिका मुंडा शाकिनी शाङ्करी तथा।।\nकर्तरी भर्तरी चैव भागिनी यज्ञदायिनी।। २७.१५४ ।।"
  },
  {
    "text": "यमदंष्ट्रा महादंष्ट्रा कराला चेति शक्तयः।।\nहरायाः कथितो व्यूहः शौंडव्यूहं शृणुष्व मे।। २७.१५५ ।।"
  },
  {
    "text": "विकराली कराली च कालजंघा यशस्विनी।।\nवेगा वेगवती यज्ञा वेदांगा चाष्टमी स्मृता।। २७.१५६ ।।"
  },
  {
    "text": "प्रथमावरणं प्रोक्तं द्वितीयावरणं शृणु।।\nवज्रा शंखातिशंखा वा बला चैवाबला तथा।। २७.१५७ ।।"
  },
  {
    "text": "अंजनी मोहिनी माया विकटांगी नली तथा।।\nगंडकी दडकी घोणा शोणा सत्यवती तथा।। २७.१५८ ।।"
  },
  {
    "text": "कल्लोला चेति ऋमशः षोडशैव यथाविधि।।\nशौंडव्यूहः समाख्यातः शौंडाया व्यूह उच्यते।। २७.१५९ ।।"
  },
  {
    "text": "दंतुरा रौद्रभागा च अमृता सकुला शुभा।।\nचलजिह्वार्यनेत्रा च रूपिणी दारिका तथा।। २७.१६० ।।"
  },
  {
    "text": "प्रथमा वरणं प्रोक्तं द्वितीयावरणं श्रृणु।।\nखादिका रूपनामा च संहारी च क्षमांतका।। २७.१६१ ।।"
  },
  {
    "text": "कंडिनी पेषिणी चैव महात्रासा कृतांतिका।।\nदंडिनी किंकरी बिंबा वर्णिनी चामलांगिनी।। २७.१६२ ।।"
  },
  {
    "text": "द्रविणी द्राविणी चैव शक्तयः षोडशैव तु।।\nकथितो हि मनोरम्यः शौंडाया व्यूहउत्तमः।। २७.१६३ ।।"
  },
  {
    "text": "प्रथमाख्यं प्रवक्ष्यामि व्यूहं परमशोभनम्।।\nप्लविनी प्लावनी शोभा मंदा चैव मदोत्कटा।। २७.१६४ ।।"
  },
  {
    "text": "मंदाऽक्षेपा महादेवी प्रथमावरणे स्मृताः।।\nकामसंदीपिनी देवी अतिरूपा मनोहरा।। २७.१६५ ।।"
  },
  {
    "text": "महावशा महाग्राहा विह्वला मदविह्वला।।\nअरुणा शोषणा दिव्या रेवती भांडनायिका।। २७.१६६ ।।"
  },
  {
    "text": "स्तंभिनी घोररक्ताक्षी स्मररूपा सुघोषणा।।\nव्यूहः प्रथम आख्यातः स्वायंभुव यथा तथा।। २७.१६७ ।।"
  },
  {
    "text": "कथितं प्रथमव्यूहं प्रवक्ष्यामि श्रृणुष्व मे।।\nघोरा घोरतराघोरा अतिघोराघनायिका।। २७.१६८ ।।"
  },
  {
    "text": "धावनी क्रोष्टुका मुंडा चाष्टमी परिकीर्तिता।।\nप्रथमावरणं प्रोक्तं द्वितीयावरणं श्रृणु।। २७.१६९ ।।"
  },
  {
    "text": "भीमा भीमतरा भीमा शस्ता चैव सुवर्तुला।।\nस्तंभिनी रोदनी रौद्रा रुद्रवत्यचला चला।। २७.१७० ।।"
  },
  {
    "text": "महाबला महाशांतिः शाला शांता शिवाशिवा।।\nबृहत्कक्षा महानासा षोडशैव प्रकीर्तिताः।। २७.१७१ ।।"
  },
  {
    "text": "प्रथमायाः समाख्यातो मन्मथव्यूह उच्यते।।\nतालकर्णी च बाला च कल्याणी कपिला शिवा।। २७.१७२ ।।"
  },
  {
    "text": "इष्टिस्तुष्टिः प्रतिज्ञा च प्रथमावरणे स्मृताः।।\nख्यातिः पुष्टिकरी तुष्टिर्जला चैव श्रुतिर्धृतिः।। २७.१७३ ।।"
  },
  {
    "text": "कामदा शुभदा सौम्या तेजिनी कामतंत्रिका।।\nधर्मा धर्मवशा शीला पापहा धर्मवर्धिनी।। २७.१७४ ।।"
  },
  {
    "text": "मन्मथः कथितो व्यूहो मन्मथायाः श्रृणुष्व मे।।\nधर्मरक्षा विधाना च धर्मा धर्मवती तथा।। २७.१७५ ।।"
  },
  {
    "text": "सुमतिर्दुर्मतिर्मेधा विमला चाष्टमी स्मृता।।\nप्रथमावरणं प्रोक्तं द्वितीयावरणं श्रृणु।। २७.१७६ ।।"
  },
  {
    "text": "शुद्धिर्बुद्धिर्द्युतिः कांतिर्वर्तुला मोहवर्धिनी।।\nबला चातिबला भीमा प्राणवृद्धिकरी तथा।। २७.१७७ ।।"
  },
  {
    "text": "निर्लज्जा निर्घृणा मंदा सर्वपापक्षयंकरी।।\nकपिला चातिविधुरा षोडशैताः प्रकीर्तिताः।। २७.१७८ ।।"
  },
  {
    "text": "मन्मतायिक उक्तस्ते भीमव्यूहं वदामि च।।\nरक्ता चैव विरक्ता च उद्वेगा शोकवर्धिनी।। २७.१७९ ।।"
  },
  {
    "text": "कामा तृष्णा क्षुधा मोहा चाष्टमी परिकीर्तिता।।\nप्रथमावरणं प्रोक्तं द्वितीयावरणं श्रुणु।। २७.१८० ।।"
  },
  {
    "text": "जया निद्रा भयालस्या जलतृष्णोदरी दरा।।\nकृष्णा कृष्णांगिनी वृद्धा शुद्धोच्छिष्टाशनी वृषा।। २७.१८१ ।।"
  },
  {
    "text": "कामना शोभिनी दग्धा दुःखदा सुखदावली।।\nभीमव्यूहः समाख्यातो भीमायीव्यूह उच्यते।। २७.१८२ ।।"
  },
  {
    "text": "आनंदा च सुनंदा च महानंदा सुभंकरी।।\nवतिरागा महोत्साहा जितरागा मनोरता।। २७.१८३ ।।"
  },
  {
    "text": "प्रथमावरणं प्रोक्तं द्वितीयावरणं शुणु।।\nमनोन्मनी मनःक्षोभा मदोन्मत्ता गदाकुला।। २७.१८४ ।।"
  },
  {
    "text": "मंदगार्भा महाभासा कामानंदा सुवुह्वला।।\nमहावेगा सुवेगा च महाभोगा क्षयावहा।। २७.१८५ ।।"
  },
  {
    "text": "क्रमिणी क्रमिणी वक्रा द्वितीयावरणे स्मृताः।।\nकथितं तव भीमायीव्यूहं परमशोभनम्।। २७.१८६ ।।"
  },
  {
    "text": "शाकुनं कथयाम्याद्य स्वायंभुव मनोत्सुकम्।।\nयोगा वेगा सुवेगा च अतिवेगा सुवासिनी।। २७.१८७ ।।"
  },
  {
    "text": "देवी मनोरया वेगा जलावर्ता च धीमती।।\nप्रथमावरंणं प्रोक्तं द्वितीयावरणं श्रृणु।। २७.१८८ ।।"
  },
  {
    "text": "रोधिनी क्षोभिणी बाला विप्राशेषासुशोषिणी।।\nविद्युता भासिनी देवी मनोवेगा च चापला।। २७.१८९ ।।"
  },
  {
    "text": "विद्युज्जिह्वा महाजिह्वा भृकुटीकुटिलानना।।\nफुल्लज्वाला महाज्वाला सुज्वाला च क्षयांतिका।। २७.१९० ।।"
  },
  {
    "text": "शाकुनः कथितो व्यूहः शाकुनायाः श्रृणुष्वमे।।\nज्वालिनी चैव भस्मांगी तथा भस्मांतगा तता।। २७.१९१ ।।"
  },
  {
    "text": "भाविनी च प्रजा विद्या ख्यातिश्चैवाष्टमी स्मृता।।\nप्रथमावरणं प्रोक्तं द्वितीयावरणं श्रृणु।। २७.१९२ ।।"
  },
  {
    "text": "उल्लेखा च पताका च भोगाभोगवती खगा।।\nभोगभोगव्रता योगा भोगाख्या योगपारगा।। २७.१९३ ।।"
  },
  {
    "text": "ऋद्धिर्बुद्धिर्धृतिः कांतिः स्मृतिः साक्षाच्छ्रुतिर्धरा।।\nशाकुनाया महाव्यूहः कथितः कामदायकः।। २७.१९४ ।।"
  },
  {
    "text": "स्वायंभुव श्रृणु व्यूहं सुमत्याख्यं सुशोभनम्।।\nपरेष्टा च परा दृष्टा ह्यमृता फलनाशिनी।। २७.१९५ ।।"
  },
  {
    "text": "हिरण्याक्षी सुवर्णाक्षी देवी साक्षात्कपिंजला।।\nकामरेखा च कथितं प्रथमावरणं श्रृणु।। २७.१९६ ।।"
  },
  {
    "text": "रत्नद्वीपा च सुद्वीपा रत्नदा रत्नमालिनी।।\nरत्नशोभा सुशोभा च महाशोभा महाद्युतिः।। २७.१९७ ।।"
  },
  {
    "text": "शांबरी बंधुरा ग्रंथिः पादकर्णा करानना।।\nहयग्रीवा च जिह्वा च सर्वभासोति शक्तयः।। २७.१९८ ।।"
  },
  {
    "text": "कथितः मुमतिव्यूहः समुत्या व्यूह उच्यते।।\nसर्वाशी च महाभक्षा महादंष्ट्रातिरौरवा।। २७.१९९ ।।"
  },
  {
    "text": "विस्फुलिंगा विलिंगाच कृतांता भास्करानना।।\nप्रथमावरणं प्रोक्तं द्वितीयावरणं श्रृणु।। २७.२०० ।।"
  },
  {
    "text": "रागा रंगावती श्रेष्ठा महाक्रोधा च रौरवा।।\nक्रोधनी वसनीचैव कलहा च महाबला।। २७.२०१ ।।"
  },
  {
    "text": "कलंतिका चतुर्भेदा दुर्गा वै दुर्गमानिनी।।\nनाली सुनाली सौम्या च इत्येवं कथितं मया।। २७.२०२ ।।"
  },
  {
    "text": "गोपव्यूहं वदाम्यत्र श्रृणु स्वायंभुवाखिलम्।।\nपाटली पाटवी चैव पाटी विदिपिटा तथा।। २७.२०३ ।।"
  },
  {
    "text": "कंकटा सुपटा चैव प्रघटा च घटोद्भवा।।\nप्रथमावरणं चात्र भाषया कथितं मया।। २७.२०४ ।।"
  },
  {
    "text": "नादाक्षी नादरूपा च सर्वकारी गमाऽगमा।।\nअनुचारी सुचारी च चंडनाडी सुवाहिनी।। २७.२०५ ।।"
  },
  {
    "text": "सुयोगा च वियोगा च हंसाख्या च विलासिनी।।\nसर्वगा सुविचारा च वंचनी चेति शक्तयः।। २७.२०६ ।।"
  },
  {
    "text": "गोपव्यूहः समाख्यातो गोपायीव्यूह उच्यते।।\nभेदिनी च्चेदिनी चैव सर्वकारी क्षुधाशनी।। २७.२०७ ।।"
  },
  {
    "text": "उच्छुष्मा चैव गांधारी भस्माशी वडवानला।।\nप्रथमावरणं चैव द्वितीयावरणं श्रृणु।। २७.२०८ ।।"
  },
  {
    "text": "अंधा बाह्वासिनी बाला दीक्षपामा तथैव च।।\nअक्षात्र्यक्षा च हृल्लेखा हृद्गता मायिकापरा।। २७.२०९ ।।"
  },
  {
    "text": "आमयासादिनीभिल्ली सह्यासह्या सरस्वती।।\nरुद्रसक्तिर्महाशक्तिर्महामोहा च गोनदी।। २७.२१० ।।"
  },
  {
    "text": "गोपायी कथितो व्यूहो नंदव्यूहं वदामि ते।।\nनंदिनी च निवृत्तिश्च प्रतिष्ठा च यथाक्रमम्।। २७.२११ ।।"
  },
  {
    "text": "विद्यानासा खग्रसिनी चामुंडा प्रियदर्शिनी।।\nप्रथमावरणं प्रोक्तं द्वितीयावरणं श्रृणु।। २७.२१२ ।।"
  },
  {
    "text": "गृह्या नारायणी मोहा प्रजा देवी च चक्रिणी।।\nकंकटा च तथा काली शिवाद्योषा ततः परम्।। २७.२१३ ।।"
  },
  {
    "text": "विरामा या च वागीशी वाहिनीभीषणी तथा।।\nसुगमा चैव निर्दिष्टा द्वितयिवरणे स्मृता।। २७.२१४ ।।"
  },
  {
    "text": "नंदव्यूहो मया ख्यातो नंदाया व्यूह उच्यते।।\nविनायकी पूर्णिमा च रंकारी कुंडली तथा।। २७.२१५ ।।"
  },
  {
    "text": "इच्छा कपालिनी चैव द्वीपिनी च जयंतिका।।\nप्रथमावरणे चाष्टौ शक्तयः परिकीर्तिताः।। २७.२१६ ।।"
  },
  {
    "text": "प्रथमावरणं प्रोक्तं द्वितीयावरणं शृणु।।\nपावनी चांबिका चैव सर्वात्मा पूतना तथा।। २७.२१७ ।।९"
  },
  {
    "text": "छगली मोदिनी साक्षाद्देवी लंबोदरी तथा।।\nसंहारि कालिनी चैव कुसुमा च यताक्रमम्।। २७.२१८ ।।"
  },
  {
    "text": "शुक्रा तारा तथा ज्ञाना क्रिया गायत्रिका तथा।।\nसावित्री चेति विधिना द्वितीया वरणं स्मृतम्।। २७.२१९ ।।"
  },
  {
    "text": "नंदायाः कथितो व्यूहः पैतामहमतः परम्।।\nनंदिनी चैव फेत्कारी क्रोधा हंसा षडंगुला।। २७.२२० ।।"
  },
  {
    "text": "आनंदा वसुदुर्गा च संहारा ह्यमृताष्टमी।।\nप्रथमावरणं प्रोक्तं द्वितीयावरणं श्रृणु।। २७.२२१ ।।"
  },
  {
    "text": "कुलांतिकानला चैव प्रचंडा मर्दिनी तथा।।\nसर्वभूताभया चैव दया च वडवामुखी।। २७.२२२ ।।"
  },
  {
    "text": "लंपटा पन्नगा देवी कुसुमा विपुलांतका।।\nकेदारा च तथा कूर्मा दुरिता मंदरोदरी।। २७.२२३ ।।"
  },
  {
    "text": "खड्गचक्रोतिविधिना द्वितीयावरणं स्मृतम्।।\nव्यूहः पैतामहः प्रोक्तो धर्मकामार्थमुक्तिदः।। २७.२२४ ।।"
  },
  {
    "text": "पितामहाया व्यूहं च कथयामि श्रृणुष्व मे।।\nवज्रा च नंदना शावराविका रिपुभेदिनी।। २७.२२५ ।।"
  },
  {
    "text": "रूपा चतुर्था योगा च प्रथमावरणे स्मृताः।।\nभूता नादा महाबाला खर्परा च तथा परा।। २७.२२६ ।।"
  },
  {
    "text": "भस्मा कांता तथा वृष्टिर्द्विभुजा ब्रह्मरूपिणी।।\nसैह्या वैकारिका जाता कर्ममोटी तथापरा।। २७.२२७ ।।"
  },
  {
    "text": "महामोहा महामाया गांधारी पुष्पमालिनी।।\nशब्दापी च महाघोषा षोडशैव तथांतिमे।। २७.२२८ ।।"
  },
  {
    "text": "सर्वाश्च द्विभुजा देव्यो बालभास्करसन्निभाः।।\nपद्मशंखधराः शांता रक्तस्रग्वस्त्रभूषणाः।। २७.२२९ ।।"
  },
  {
    "text": "सर्वाभरणसंपूर्णा मुकुटाद्यैरलंकृताः।।\nमुक्ताफलमयैर्दिव्यै रत्नचित्रैर्मनोरमैः।। २७.२३० ।।"
  },
  {
    "text": "विभूषिता गौरवर्णाध्येया देव्यः पृथक्पृथक्।।\nएवं सहस्रकलशं ताम्रजं मृन्मयं तु वा।। २७.२३१ ।।"
  },
  {
    "text": "पूर्वोक्तलक्षणैर्युक्तं रुद्रक्षेत्रे प्रतिष्ठितम्।।\nभवाद्यैर्विष्णुना प्रोक्तैर्नाम्नां चैव सहस्रकैः।। २७.२३२ ।।"
  },
  {
    "text": "संपूज्य विन्यसेदग्रे सेचयेद्बाणविग्रहम्।।\nअभिषिच्य च विज्ञाप्य सेचयेत्पृथिवीपतिम्।। २७.२३३ ।।"
  },
  {
    "text": "एवं सहस्रकलशं सर्वसिद्धिफलप्रदम्।।\nचत्वारिंशन्महाव्यूहं सर्वलक्षणलक्षितम्।। २७.२३४ ।।"
  },
  {
    "text": "सर्वेषां कलशं प्रोक्तं पूर्ववद्धेमनिर्मितम्।।\nसर्वे गंधांबुसंपूर्णपंचरत्नसमन्विताः।। २७.२३५ ।।"
  },
  {
    "text": "तथा कनकसंयुक्ता देवस्य घृतपूरिताः।।\nक्षीरेण वाथ दध्ना वा पंचगव्येन वा पुनः।। २७.२३६ ।।"
  },
  {
    "text": "ब्रह्मकूर्चेन वा मध्यमभिषेको विधीयते।।\nरुद्राध्यायेन रुद्रस्य नृपतेःश्रृणु सत्तम।। २७.२३७ ।।"
  },
  {
    "text": "अघोरेभ्योऽथ घोरेभ्यो घोरगोरतरेभ्यः।।\nसर्वेभ्यः सर्वशर्वेभ्यो नमस्ते अस्तु रुद्ररूपेभ्यः।। २७.२३८ ।।"
  },
  {
    "text": "मंत्रेणानेन राजानं सेचयेदभिषेचितम्।।\nहोमं च मंत्रणानेन अघोरेणाघहारिणा।। २७.२३९ ।।"
  },
  {
    "text": "प्रागाद्यं देवकुंडे वा स्थांडिले वा घृतादिभिः।।\nसमिदाज्यचरुं लाजशालिनीवारतंडुलैः।। २७.२४० ।।"
  },
  {
    "text": "अष्टोत्तरशतं हुत्वा राजानमधिवासयेत्।।\nपुण्याहं स्वस्ति रुद्राय कौतुकं हेमनिर्मितम्।। २७.२४१ ।।"
  },
  {
    "text": "भसितं च मृणालेन बंधयेद्दक्षिणे करे।।\nत्र्यंबकं यजामहे सुगंधिं पुष्टिवर्धनम्।। २७.२४२ ।।"
  },
  {
    "text": "उर्वारुकमिव बंधनान्मृत्योर्मुक्षीय मामृतात्।।\nमंत्रेणानेन राजानं सेचयेद्वाथ होमयेत्।। २७.२४३ ।।"
  },
  {
    "text": "सर्वद्रव्याभिषेकं च होमद्रव्यैर्यथाक्रमम्।।\nप्रागाद्यं ब्रह्मभिः प्रोक्तं सर्वद्रव्यैर्यथाक्रमम्।। २७.२४४ ।।"
  },
  {
    "text": "तत्पुरषाय विद्महे महादेवाय धीमहि।।\nतन्नो रुद्रः प्रचोदयात्।। २७.२४५ ।।"
  },
  {
    "text": "स्वाहांतं पुरुषेणैवं प्राक्कुण्डं होमयोद्द्विजः।।\nअघोरेण च याम्ये च होमयेत्कृष्णवाससा।। २७.२४६ ।।"
  },
  {
    "text": "वामदेवाय नमो ज्येष्ठाय नमः श्रेष्ठाय नमो रुद्राय नमः।।\nइत्याद्युक्तक्रमेणैव जुहुयात्पश्चिमे नरः।। २७.२४७ ।।"
  },
  {
    "text": "सद्येन पश्चिमे होमः सर्वद्रव्यैर्यथाक्रमम्।।\nसद्योजातं प्रपद्यामि सद्योजाताय वै नमः।। २७.२४८ ।।"
  },
  {
    "text": "भवे भवेनाति भवे भवस्व मां भवोद्भवाय नमः।।\nस्वाहादं जुहुयादग्नौ मंत्रेणानेन बुद्धिमान्।। २७.२४९ ।।"
  },
  {
    "text": "आग्नेय्यां च विधानेन ऋचा रौद्रेण होमयेत्।।\nजातवेदसे सुनवाम सोममित्यादिना ततः।।\nनैर्ऋते पूर्ववद्द्रव्यैः सर्वैर्होमो विधीयते।। २७.२५० ।।"
  },
  {
    "text": "मंत्रेणानेन दिव्येन सर्वसिद्धिकरेण च।।\nनिमि निशि दिश स्वाहा खड्ग राक्षस भेदन।। २७.२५१ ।।"
  },
  {
    "text": "रुधिराज्यार्द्र नैर्ऋत्यै स्वाहा नमः स्वधानमः।।\nयथेष्टं विधिना द्रव्यैर्मत्रेणानेन होमयेत्।। २७.२५२ ।।"
  },
  {
    "text": "यम्यां हि विविधैर्द्रव्यैरीशानेन द्विजोत्तमाः।।\nईशान्यामथ पूर्वेक्तैर्द्रव्यैर्होममताचरेत्।। २७.२५३ ।।"
  },
  {
    "text": "इशानाय कद्रुद्राय प्रचेतसे त्र्यंबकाय शर्वाय तन्नो रुद्रः प्रचोदयात्।। २७.२५४ ।।"
  },
  {
    "text": "प्रधानं पूर्ववद्द्रव्यैरीशानेन द्विजोत्तमाः।।\nप्रतिद्रव्यं सहस्रेण जुहुयान्नृपसन्निधौ।। २७.२५५ ।।"
  },
  {
    "text": "स्वयं वा जुहुयादग्नौ भूपतिः शिवात्सलः।।\nईशानः सर्वविद्यानामीश्वीरः सर्वभूतानां ब्रह्माधिपतिर्ब्रह्मणोऽधिपतिर्ब्रह्मा शिवो मे अस्तु सदा शिवोम्।। २७.२५६ ।।"
  },
  {
    "text": "प्रायाश्चित्तमघोरेण शेषं सामान्यमाचरेत्।।\nकृताधिवासं राजानं शंखभेर्यादिनिस्वनैः।। २७.२५७ ।।"
  },
  {
    "text": "जयशब्दरवैर्दिव्यैर्वेदघोषैः सुशोभनैः।।\nसेचयेत्कूर्चतोयेन प्रोक्षयेद्वा नृपोत्तमम्।। २७.२५८ ।।"
  },
  {
    "text": "रुद्राध्यायेन विधिना रुद्रभस्मांगधारिणम्।।\nशंखचामरभेर्याद्यं छत्रं चंद्रसमप्रभम्।। २७.२५९ ।।"
  },
  {
    "text": "शिबिकां वैजयंतीं च साधयेन्नृपतेः शुभाम्।।\nराज्याभिषेकयुक्ताय क्षत्रियायेश्वराय वा।। २७.२६० ।।"
  },
  {
    "text": "नृपचिह्नानि नान्येषां क्षत्रियाणां विधीयते।।\nप्रमाणं चैव सर्वेषां द्वादशांगुलमुच्यते।। २७.२६१ ।।"
  },
  {
    "text": "पलाशोदुंबराश्वत्थवटाः पूर्वादितः क्रमात्।।\nतोरणाद्यानि वै तत्र पट्टमात्रेण पट्टिकाः।। २७.२६२ ।।"
  },
  {
    "text": "अष्टमांगुलसंयुक्तदर्भमालासमावृतम्।।\nदिग्ध्वजाष्टकसंयुक्तं द्वारकुंभैः सुशोभनम्।। २७.२६३ ।।"
  },
  {
    "text": "हेमतोरणकुंभैश्च भूषितं स्नापयेन्नृपम्।।\nसर्वोपरि समासीनं शिवकुंभेन सेचयेत्।। २७.२६४ ।।"
  },
  {
    "text": "तन्महेशाय विद्महे वाग्विशुद्धाय धीमहि।।\nतन्नः शिवः प्रचोदयात्।। २७.२६५ ।।"
  },
  {
    "text": "मंत्रेणानेन विधिना वर्धन्या गौरिगीतया।।\nरुद्राध्यायेन वा सर्वमघोरायाथ वा पुनः।। २७.२६६ ।।"
  },
  {
    "text": "दिव्यैराभरणैः शुक्लैर्मुकुटाद्यैः सुकल्पितैः।।\nक्षौमवस्त्रैश्च राजानं तोषयेन्नियतं शनैः।। २७.२६७ ।।"
  },
  {
    "text": "अष्टषष्टिपलेनैव हेम्ना कृत्वा सुदर्शनम्।।\nनवरत्नैरलंकृत्य दद्याद्वै दक्षिणाः गुरोः।। २७.२६८ ।।"
  },
  {
    "text": "दशधेनु सवस्त्रं च दद्यात्क्षेत्रं सुशोभनम्।।\nशतद्रोणतिलं चैव शतद्रोणांश्च तंडुलान्।। २७.२६९ ।।"
  },
  {
    "text": "शयनं वाहनं शय्यां सोपधानां प्रदापयेत्।।\nयोगिनां चैव सर्वेषां त्रिंशत्पलमुदाहृतम्।। २७.२७० ।।"
  },
  {
    "text": "अशेषांश्च तदर्धेन शिवभक्तांस्तदर्धतः।।\nमहापूजां ततः कुर्यान्महादेवस्य वै नृपः।। २७.२७१ ।।"
  },
  {
    "text": "एवं समासतः प्रोक्तं जयसेचनमुत्तमम्।।\nएवं पुराभिषिक्तस्तु शक्रः शक्रत्वमागतः।। २७.२७२ ।।"
  },
  {
    "text": "ब्रह्मा ब्रह्मत्वमापन्नो विष्णुर्विष्णुत्वमागतः।।\nअंबिका चांबिकात्वं च सौभाग्यमतुलं तथा।। २७.२७३ ।।"
  },
  {
    "text": "सावित्री च तथा लक्ष्मीर्देवी कात्यायनी तथा।।\nनंदिनाथ पुरा मृत्यू रुद्राध्यायेन वै जितः।। २७.२७४ ।।"
  },
  {
    "text": "अभिषिक्तोऽसुरः पूर्वं तारकाख्यो महाबलः।।\nविद्युन्माली हिरण्याक्षो विष्णुना वै विनिर्जितः।। २७.२७५ ।।"
  },
  {
    "text": "नृसिंहेन पुरा दैत्यो हिरण्यकशिपुर्हतः।।\nस्कंदेन तारकाद्याश्च कौशिक्या च पुरांबया।। २७.२७६ ।।"
  },
  {
    "text": "सुंदोपसुंदतनयौ जितौ दैत्येंद्रपूजितौ।।\nवसुदेवसुदेवौ तु निहतौ कृतकृत्यया।। २७.२७७ ।।"
  },
  {
    "text": "स्नानयोगेन विधिना ब्रह्मणा निर्मितेन तु।।\nदैवासुरे दितिसुता जिता देवैरनिंदिताः।। २७.२७८ ।।"
  },
  {
    "text": "स्नाप्यैव सर्वभूपैश्च ततान्यैरपि भूसुरैः।।\nप्राप्ताश्च सिद्धयो दिव्यानात्र कार्या विचारणा।। २७.२७९ ।।"
  },
  {
    "text": "अहोऽभिषेकमाहात्म्यमहो शुद्धसुभाषितम्।।\nयेनैवमभिषिक्तेन सिद्धैर्मृत्युर्जितस्त्विति।। २७.२८० ।।"
  },
  {
    "text": "कल्पकोटिशतेनापि यत्पापं समुपार्जितम्।।\nस्नात्वैवं मुच्यते राजा सर्वपापैर्न संशयः।। २७.२८१ ।।\nव्या\nधितो मुच्यते राजा क्षयकुष्ठादिभिः पुनः।।\nस नित्यं विजयी भूत्वा पुत्रपौत्रादिभिर्युतः।। २७.२८२ ।।"
  },
  {
    "text": "जनानुरागसंपन्नो देवराज इवापरः।।\nमोदते पापहीनश्च प्रियया धर्मनिष्ठया।। २७.२८३ ।।"
  },
  {
    "text": "उद्देसमात्रं कथितं फलं परमशोभनम्।।\nनृपाणामुपकाराय स्वायंभुव मनो मया।। २७.२८४ ।।"
  },
  {
    "text": "इति श्रीलिंङ्गमहापुराणे उत्तरभागे अभिषेकविधिर्नाम सप्तविंशोऽध्यायः।। २७ ।।"
  }
]