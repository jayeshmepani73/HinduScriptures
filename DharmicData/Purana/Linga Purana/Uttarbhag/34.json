[
  {
    "text": "सनत्कुमार उवाच।।\nगणेशेशं प्रवक्ष्यामि दानं पूर्वोक्तमंडपे।।\nसंपूज्य देवदेवेसं लोकपालसमावृतम्।। ३४.१ ।।"
  },
  {
    "text": "विश्वेश्वरान्यथाशास्त्रं सर्वाभरणसंयुतान्।।\nदशनिष्केण वै कृत्वा संपूज्य च विधानतः।। ३४.२ ।।"
  },
  {
    "text": "अष्टदक्ष्वष्टकुंडेषु पूर्ववद्धोममाचरेत्।।\nपंचावरणमार्गेण पारंपर्यक्रमेण च।। ३४.३ ।।"
  },
  {
    "text": "सप्तविप्रान्समभ्यर्च्य कन्यामेकां तथोत्तरे।।\nदापयेत्सर्वमंत्राणि स्वैःस्वैर्मंत्रैरनुक्रमात्।। ३४.४ ।।"
  },
  {
    "text": "दत्त्वैवं सर्वपापेभ्यो मुच्यते नात्र संशयः।। ३४.५ ।।\nइति श्रीलिंगमहापुराणे उत्तरभागे गणेशेशदानविदिनिरूपणं नाम चतुस्त्रिंशोऽध्यायः।। ३४ ।।"
  }
]