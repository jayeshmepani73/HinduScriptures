[
  {
    "text": "<font size=\"4.8\">\nसनत्कुमार उवाच।।\nहिरण्यवृषदानं च कथयामि समासतः।।\nवृषरूपं हिरण्येन सहस्रेणाथ कारयेत्।। ४१.१ ।।"
  },
  {
    "text": "तदर्धार्धेन वा धीमांस्तदर्धार्धेन वा पुनः।।\nअष्टोत्तरशतेनापि वृषभं धर्मरूपिणम्।। ४१.२ ।।"
  },
  {
    "text": "ललाटे कारयेत्पुंड्रमर्धचंद्रकलाकृतिम्।।\nस्फटिकेन तु कर्त्तव्यं खुरं तु रजतेन वै।। ४१.३ ।।"
  },
  {
    "text": "ग्रीवां तु पद्मरागेण ककुद्गोमेदकेन च।।\nग्रीवायां घांटवलयं रत्नचित्रं तु कारयेत्।। ४१.४ ।।"
  },
  {
    "text": "वृषांकं कारयेत्तत्र किंकिणीवलयावृतम्।।\nपूर्वोक्तदेशकाले तु वेदिकोपरिमंडले।। ४१.५ ।।"
  },
  {
    "text": "वृषेंद्रं स्थापयेत्तत्र पश्चिमामुखमग्रतः।।\nईश्वरं पूजयेद्भक्त्या वृषाध्वजम्।। ४१.६ ।।"
  },
  {
    "text": "वृषेंद्रं पूज्य गायत्र्या नमस्कृत्य समाहितः।।\nतीक्ष्णश्रृंगाय विद्महे धर्मपादाय धीमहि।।\nतन्नो वृषः प्रचोदयात्।। ४१.७ ।।"
  },
  {
    "text": "मंत्रेणानेन संपूज्य वृषं धर्मविवृद्धये।।\nहोमयेच्च घृतान्नाद्यैर्यथाविभवविस्तरम्।। ४१.८ ।।"
  },
  {
    "text": "वृषभः पूज्य दातव्यो ब्राह्मणेभ्यः शिवाय वा।।\nदक्षिणा चैव दातव्या यथावित्तानुसारतः।। ४१.९ ।।"
  },
  {
    "text": "एतद्यः कुरुते भक्त्या वृषदानमनुत्तमम्।।\nशिवस्यानुचरो भूत्वा तेनैव सह मोदते।। ४१.१० ।।"
  },
  {
    "text": "इति श्रीलिंगमहापुराणे उत्तरभागे सुवर्णवृषदानं नामैकचत्वारिंशोऽध्यायः।। ४१ ।।"
  },
  {
    "text": "</font>"
  }
]