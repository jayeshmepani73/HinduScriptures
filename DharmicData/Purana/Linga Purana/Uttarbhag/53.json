[
  {
    "text": "ऋषय ऊचुः।।\nमृत्युंजयविधिं सूत ब्रह्मक्षत्रविशामपि।।\nवक्तुमर्हसि चास्माकं सर्वज्ञोऽसि महामते।। ५३.१ ।।"
  },
  {
    "text": "सुत उवाच।।\nमृत्युंजयविधिं वक्ष्ये बहुना किं द्विजोत्तमाः।।\nरुद्राध्यायेन विधिना घृतेन नियुतं क्रमात्।। ५३.२ ।।"
  },
  {
    "text": "सघृतेन तिलेनैव कमलेन प्रयत्नतः।।\nदूर्वया घृतगोक्षीरमिश्रया मधुना तथा।। ५३.३ ।।"
  },
  {
    "text": "चरुणा सघृतेनैव केवलं पयसापि वा।।\nजुहुयात्काल मृत्योर्वा प्रतीकारः प्रकीर्तितः।। ५३.४ ।।"
  },
  {
    "text": "इति श्रीलिंगमहापुराणे उत्तरभागे त्रिपंचाशत्तमोऽध्यायः।। ५३ ।।"
  }
]