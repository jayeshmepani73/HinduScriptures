[
  {
    "text": "सनत्कुमार उवाच।।\nलोकपालाष्टकं दिव्यं साक्षात्परमदुर्लभम्।।\nसर्वसंपत्करं गुह्यं परक्रविनाशनम्।। ४३.१ ।।"
  },
  {
    "text": "स्वदेशरक्षणं दिव्यं गजवाजिविवर्धनम्।।\nपुत्र वृद्धिकरं पुण्यं गोब्राह्मणहितावहम्।। ४३.२ ।।"
  },
  {
    "text": "पूर्वोक्तदेशकाले तु वेदिकोपरिमंडले।।\nमध्ये शिवं समभ्यर्च्य यथानायायं यथाक्रमम्।। ४३.३ ।।"
  },
  {
    "text": "दिग्विदिक्षु प्रकर्तव्यं स्थंडिलं वालुकामयम्।।\nअष्टौ विप्रान्समभ्यर्च्य वेदवेदांगपारगान्।। ४३.४ ।।"
  },
  {
    "text": "जितेंद्रियान्कुलोद्भूतान्सर्वलक्षणसंयुतान्।।\nशिवाभिमुखमासीनाऽनाहतेष्वंबरेषु च।। ४३.५ ।।"
  },
  {
    "text": "वस्त्रैराभरणैर्दिव्यैर्लोकपालकमंत्रकैः।।\nगंधपुष्पैः सुधूपैश्च ब्राह्मणानर्चयेत्क्रमात्।। ४३.६ ।।"
  },
  {
    "text": "पूर्वतो होमयेदग्नौ लोकपालकमंत्रकैः।।\nसमिद्धृताभ्यां होतव्यमग्निकार्यं क्रमेण वा।। ४३.७ ।।"
  },
  {
    "text": "एवं हुत्वा विधानेन आचार्यः शिववत्सलः।।\nयजमानं समाहूय सर्वाभरमभूषितान्।। ४३.८ ।।"
  },
  {
    "text": "तेन तान्पूजयित्वाथ द्विजोभ्यो दापयेद्धनम्।।\nपृथक्पृथक्तन्मंत्रैश्च दशनिष्कं च भूषणम्।। ४३.९ ।।"
  },
  {
    "text": "दशनीष्केण कर्तव्यमासनं केवलं पृथक्।।\nस्नपनं तत्र कर्तव्यं शिवस्य विधिपूर्वकम्।। ४३.१० ।।"
  },
  {
    "text": "दक्षिणा च प्रदातव्या यथाविभविस्तरम्।।\nएवं यः कुरुते दानं लोकेशानां तु भक्तितः।।\nलोकेशानां चिरं स्थित्वा सार्वभौमौ भवेद्बुधः।। ४३.११ ।।"
  },
  {
    "text": "इति श्रीलिंगमहापुराणे उत्तरभागे त्रिचत्वारिंशोऽध्यायः।। ४३ ।।"
  }
]