[
  {
    "text": "सनत्कुमार उवाच।।\nलक्ष्मीदानं प्रवक्ष्यामि महदैश्वर्यवर्धनम्।।\nपूर्वोक्तमंडपेकार्यं वेदिकोपरिमंडले।। ३६.१ ।।"
  },
  {
    "text": "श्रीदेवीमतुलां कृत्वा हिरण्येन यथाविधि।।\nसहस्रेण तदर्धेन तदर्धार्धेन वा पुनः।। ३६.२ ।।"
  },
  {
    "text": "अष्टोत्तरशतेनापि सर्वलक्षणसंयुताम्।।\nमंडले विन्यसेल्लक्ष्मीं सर्वालंकारसंयुताम्।। ३६.३ ।।"
  },
  {
    "text": "तस्यास्तु दक्षिणे भागे स्थंडिले विष्णुमर्चयेत्।।\nअर्चयित्वा विधानेन श्रीसुक्तेन सुरेश्वरीम्।। ३६.४ ।।"
  },
  {
    "text": "अर्चयेद्विष्णुगायत्र्या विष्णुं विश्वगुरुं हरिम्।।\nआराध्य विधिना देवीं पूर्ववद्धोम माचरेत्।। ३६.५ ।।"
  },
  {
    "text": "समिद्ध्रुत्वा विधानेन आज्याहुतिमथाचरेत्।।\nपृथगष्टोरशतं होमयेद्ब्राह्मणोत्तमैः।। ३६.६ ।।"
  },
  {
    "text": "आहूय यजमानं तु तस्याः पूर्वदिशि स्थले।।\nतस्मै तां दर्शयेद्देवीं दंडवत्प्रणमोत्क्षितौ।। ३६.७ ।।"
  },
  {
    "text": "प्रणम्य विष्णुं तत्रस्थं शिवं पूर्ववदर्चयेत्।।\nतस्या विंशतिभागं तु दक्षिणा परिकीर्तिता।। ३६.८ ।।"
  },
  {
    "text": "तदर्धांशं तु दातव्यमितरेषां यथार्हतः।।\nततस्तु होमयेच्छंभुं भक्तो योगी विशेषतः।। ३६.९ ।।"
  },
  {
    "text": "इति श्रीलिंगमहापुराणे उत्तरभागे लक्ष्मीदानविधिनिरूपणं नाम षट्त्रिंशत्तमोऽध्यायः।। ३६ ।।"
  }
]