[
  {
    "text": "सनत्कुमार उवाच।।\nगोसहस्रप्रदानं च वदामि श्रृणु सुव्रत।।\nगवां सहस्रमादाय सवत्सं सगुणं शुभम्।। ३८.१ ।।"
  },
  {
    "text": "तास्त्वभ्यर्च्य यथाशास्त्रमष्टौ सम्यक्प्रत्नतः।।\nतासां श्रृंगाणि हेम्नाथ प्रतिनिष्केण बंधयेत्।। ३८.२ ।।"
  },
  {
    "text": "खुरांश्च रजतेनैव बंदयेत्कंठदेसतः।।\nप्रतिनिष्केण कर्तव्यं कर्णे वज्रं च शोभनम्।। ३८.३ ।।"
  },
  {
    "text": "शिवाय दद्याद्विप्रेभ्यो दक्षिणां च पृथक्पृथक्।।\nदशनिष्कं तदर्धं वा तस्यार्धार्धमथापि वा।। ३८.४ ।।"
  },
  {
    "text": "यथाविभवविस्तारं निष्कमात्रमथापि वा।।\nवस्त्रयुग्मं च दातव्यं पृथग्विप्रेषु शोभनम्।। ३८.५ ।।"
  },
  {
    "text": "गावश्चाराध्य यत्नेन दातव्याः सुमनोरमाः।।\nएवं दत्त्वा विधानेन शिवमभ्यर्च्य संकरम्।। ३८.६ ।।"
  },
  {
    "text": "जपेदग्रे यथान्यायं गवां स्तवमनुत्तमम्।।\nगावो ममाग्रतो नित्यं गावो नः पृष्ठतस्तथा।। ३८.७ ।।"
  },
  {
    "text": "हृदये मे सदा गावं मध्ये वसाम्यहम्।।\nइति कृत्वा द्विजाग्र्येभ्योदत्त्वा गत्वा प्रदक्षिणम्।। ३८.८ ।।"
  },
  {
    "text": "तद्रोमवर्षसंख्यानि स्वर्गलोके महीयते।। ३८.९ ।।"
  },
  {
    "text": "इति श्रीलिंगमहापुराणे उत्तरभागे गोसहस्रप्रदानं नामाष्टत्रिंशोऽध्यायः।। ३८ ।।"
  }
]