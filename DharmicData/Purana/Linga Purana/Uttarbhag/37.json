[
  {
    "text": "सनत्कुमारा उवाच।।\nअथातः संप्रवक्ष्यामि तिलधेनुविधिक्रमम्।।\nपूर्वोक्तमंडपे कुर्याच्छिवपूजां तु पश्चिमे।। ३७.१ ।।"
  },
  {
    "text": "तस्याग्रे मध्यतो भूमौ पद्ममालिख्य शोभनम्।।\nवस्त्रैराच्छादितं पद्मं तन्मध्ये विन्यसेच्छुभम्।। ३७.२ ।।"
  },
  {
    "text": "तिलपुष्पं तु कृत्वाथ हेमपद्मं विनिक्षिपेत्।।\nत्रिंशन्निष्केम कर्तव्यं तदर्धार्धेन वा पुनः।। ३७.३ ।।"
  },
  {
    "text": "पंचनिष्केण कर्तव्यं तदर्धान वा पुनः।।\nतमाराध्य विधानेन गंधपुष्पादिभिः क्रमात्।। ३७.४ ।।"
  },
  {
    "text": "पद्मस्योत्तरदिग्भागे विप्रानेकादशन्यसेत्।।\nतानभ्यर्च्य विधानेन गंधपुष्पादिभिः क्रमात्।। ३७.५ ।।"
  },
  {
    "text": "आच्छादनोत्तरासंगं विप्रेभ्यो दापयेत्क्रमात्।।\nउष्णीषं च प्रदातव्यं कुंडलेच विभूषिते।। ३७.६ ।।"
  },
  {
    "text": "हेमांगुलीयकं दत्त्वा ब्राह्मणेभ्यो विधानतः।।\nएकं दश च वस्त्राणिं तेषामग्रे प्रकीर्य च।। ३७.७ ।।"
  },
  {
    "text": "तेषु वस्त्रेषु निःक्षिप्यतिलाद्यानि पृथक्पृथक्।।\nकांस्यपात्रं शतपलं विभिद्यैकादशांशकम्।। ३७.८ ।।"
  },
  {
    "text": "इक्षुदंडं च दातव्यं ब्राह्मणेभ्यो विशेषतः।।\nगोश्रृगे तु हिरण्येन द्विनीष्केण तु कारयेत्।। ३७.९ ।।"
  },
  {
    "text": "रजतेन तु कर्तव्याः खुरा निष्कद्वयेन तु।।\nएवं पृथक्पृथग् दत्त्वा तत्तिलेषु विनिक्षिपेत्।। ३७.१० ।।"
  },
  {
    "text": "रुद्रैकादशमंत्रैस्तु रुद्रेभ्यो दापयेत्तदा।।\nपद्मस्य पूर्वदिग्भागे विप्रान्द्वादश पूजितान्।। ३७.११ ।।"
  },
  {
    "text": "एतेनैव तु मार्गेण तेषु श्रद्धासमन्वितः।।\nद्वादशाधित्यमंत्रैश्च दापयेदेवमेव च।। ३७.१२ ।।"
  },
  {
    "text": "पूर्ववद्दक्षिणे भागे विप्रान्षोडश संस्थितान्।।\nमूर्ति विघ्नेशमंत्रैश्च दापयेत्पूर्ववत्पुनः।। ३७.१३ ।।"
  },
  {
    "text": "यजमानेन कर्तव्यं सर्वमेतद्यथाक्रमम्।।\nकेवलं रुद्रदानं वा अदित्येभ्योऽथख वा पुनः।। ३७.१४ ।।"
  },
  {
    "text": "मूर्त्यादीनां च वा देयं यथाविभवविस्तरम्।।\nपद्मं विन्यस्य राजासौ शेषं वा कारयेन्नृपः।। ३७.१५ ।।"
  },
  {
    "text": "दक्षिणा च प्रदातव्या पंचनिष्केण भूषणम्।। ३७.१६ ।।"
  },
  {
    "text": "इति श्रीलिंगमहापुराणे उत्तरभागे तिलधेनुदानविधिनिरूपणं नाम सप्तत्रिंशोऽध्यायः।। ३७ ।।"
  }
]