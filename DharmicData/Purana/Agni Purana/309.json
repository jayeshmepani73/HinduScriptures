[
  {
    "text": "अग्निरुवाच\nत्वरिताङ्गान्समाख्यास्ये भुक्तिमुक्तिप्रदायकान् ।\nओं आधारशक्त्यै नमः । ओं ह्रीँ पुरु महासिंहाय नमः ।\nओं पद्माय नमः । ओं ह्रीँ ह्रूँ खेचछेक्षः । स्त्रीँ ओं ह्रूँ क्षैँ ह्रूँ फट्\nत्वरितायै नमः । खे च हृदयाय नमः । चछे शिरसे नमः ।\nछेक्षः शिखायै नमः । क्षस्त्री कवचाय नमः । स्त्रीँ ह्रूँ नेत्राय नमः ।\nह्रूँ खे अस्त्राय फट् नमः । ओं त्वरिताविद्यां विद्महे तूर्णविद्याञ्च\nधीमहि तन्नो देवी प्रचोदयात् । श्रीप्रणितायै नमः । ह्रूँ कारायै नमः ।\nओं खेच हृदयाय नमः । खेचर्य्यै नमः । ओं चण्डायै नमः ।\nछेदन्यै नमः क्षेपण्यै नमः । स्त्रियै ह्रूँ कार्य्यै नमः । क्षेमङ्कर्य्यै-\nजयायै किङ्कराय रक्ष । ओं त्वरिताज्ञया स्थिरो भव वषट् ।\nतोतला त्वरिता तूर्णेत्येवं विद्येयमीरिता ।। ३०९.१ ।।\n\nशिरोब्रुमस्तके कण्ठे हृदि नाभौ च गुह्यके ।\nउर्व्वोश्च जानुजङ्घोरुद्वये चरणयोः क्रमात् ।। ३०९.२ ।।\n\nन्यस्ताङ्गो न्यस्तमन्त्रस्तु समस्तं व्यापकं न्यसेत् ।\nपार्वती शवरी चेशा वरदाभयहस्तिका ।। ३०९.३ ।।\n\nमयूरबलया पिच्छमौलिः किसलयांशुका ।\nसिंहासनस्था मायूरवर्हच्छत्रसमन्विता ।। ३०९.४ ।।\n\nत्रिनेत्रा श्यामला देवी वनमालाविभूषणा ।\nविप्राहिकर्णाभरणा क्षत्रकेयूरभूषणा ।। ३०९.५ ।।\n\nवैश्यानागकटोबन्धा वृषलाहिकृतनूपुरा ।\nएवं रूपात्मिका भूत्वा तन्मन्त्रं नियुतं जपेत् ।। ३०९.६ ।।\n\nईशः किरातरूपोषऽभूत्‌ परा गौरी च तादृशी ।\nजपेद्ध्यायेत् पूजयेत्तां सर्वसिद्ध्यैविषादिहृत् ।। ३०९.७ ।।\n\nअष्टसिंहासने पूज्या दले पूर्वादिके क्रमात् ।\nअङ्गणायत्री प्रणीता हूङ्काराद्या दलग्रके ।। ३०९.८ ।।\n\nफट्‌कारी चाग्रतो देव्याः श्रीवीजेनार्च्चयेदिमाः ।\nलोकेशायुधवर्णास्ताः फट्‌कारी तु धनुर्द्धरा ।। ३०९.९ ।।\n\nजया च विजया द्वास्थे पूज्ये सौवर्णयष्टिके ।\nकिङ्कण वर्वरी मुण्डी लगुड़ी च तयोर्वरिः ।। ३०९.१० ।।\n\nइष्ट्वैवं सिद्धयेद्‌द्रव्यैः कुण्डे योन्याकृतौ हुनेत् ।\nहेमलाभोऽर्जुनैर्द्धान्यैर्गोधूमैः पुष्टिसम्पदः ।। ३०९.११ ।।\n\nयवैर्द्धान्यैस्तिलैः सर्वसिद्धिरीतिविनाशनम् ।\nअक्षैरुन्मत्तता शत्रोः शाल्मलीभिश्च मारणम् ।। ३०९.१२ ।।\n\nजम्बुभिर्धनधान्याप्तिस्तुष्टिर्नीलोत्पलैरपि ।\nरक्तोत्पलैर्म्महापुष्टिः कुन्दपुष्पैर्म्महोदयः ।। ३०९.१३ ।।\n\nमल्लिकाभिः परक्षोभः कुमुदैर्जनवल्लभः ।\nअशोकैः पुत्रलाभः स्यात् पाटलाभिः शुभाङ्गना ।। ३०९.१४ ।।\n\nआम्रैरायुस्तिलैर्ल्लक्षअमीर्विल्वैः श्रीश्चम्पकैर्द्धनम् ।\nइष्टं मधुकपुष्पैश्च विल्वैः सर्वज्ञतां लभेत् ।। ३०९.१५ ।।\n\nत्रिलक्षजप्यात्सर्व्वाप्तिर्होमाद्ध्यानात्तथेज्यया ।\nमण्डलेऽभ्यर्च्च्य गायत्र्या आहुतीः पञ्चविंशतिम् ।। ३०९.१६ ।।\n\nदद्याच्छतत्रयं मूलात् पल्लवैर्दीक्षितो भवेत् ।\nपञ्चगव्यं पुरा पीत्वा चरूकं प्राशयेत्सदा ।। ३०९.१७ ।।\n\nइत्यादिमहापुराणो आग्नेये त्वरितापूजा नाम नवाधिकत्रिशततमोऽध्यायः ।।"
  }
]