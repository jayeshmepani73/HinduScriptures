[
  {
    "text": "अग्निपुराणम्\nवेदव्यासः"
  },
  {
    "text": "अग्निरुवाच \nपुष्पैस्तु पूजनाद्विष्णुः सर्वकार्य्येषु सिद्धिदः ।\nमालती मल्लिका यूथी पाटला करवीरकं ।। २४८.१ ।।\n\nपावन्तिरतिमुक्तश्च१ कर्णिकारः कुरण्टकः ।\nकुब्जकस्तगरो नीपो वाणो वर्वपमल्लिका ।। २४८.२ ।।\n\nअशोकस्तिलकः कुन्दः पूजायै स्यात्तमालजं ।\nविल्वपत्रं शमीपत्रं पत्रं भृङ्गरजस्य तु ।। २४८.३ ।।\n\nतुलसीकालतुलसीपत्रं वासकमर्च्चने ।\nकेतकीपत्रपुष्पं च पद्मं रक्तोत्पलादिकं ।। २४८.४ ।।\n\nनार्क्कन्नोन्मत्तकङ्गाञ्ची पूजने गिरिमल्लिका ।\nकौटजं शाल्मलीपुष्पं कण्टकारीभवन्नहि ।। २४८.५ ।।\n\nघृतप्रस्थेन विष्णोश्च स्नानङ्गो कोटिसत्‌फलं ।\nआढकेन तु राजा स्यात् घृतक्षीरैर्द्दिवं व्रजेत् ।। २४८.६ ।।\n\nइत्यादिमहापुराणे आग्नेये पुष्पादिपूजाफलं नाम अष्टचत्वारिंशदधिकद्विशततमोऽध्यायः ।।"
  }
]