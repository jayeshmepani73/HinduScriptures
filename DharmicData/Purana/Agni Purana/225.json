[
  {
    "text": "पुष्कर उवाच\nराजपुत्रस्य रक्षा च कर्त्तव्या पृथिवीक्षिता ।\nधर्मार्थ्कामशास्त्राणि धनुर्वेदञ्च शिक्षयेत् ।। २२५.१ ।।\n\nशिल्पानि शिक्षयेच्चैवमाप्तैर्मिथ्याप्रियंवदैः ।\nशरीररक्षाव्याजेन रक्षिणोऽस्य नियोजयेत् ।। २२५.२ ।।\n\nन चास्य सङ्गो दातव्यः क्रुद्धलुब्धविमानितैः ।\nअशक्यन्तु गुणाधानं कर्त्तु तं बन्धयेत् सुखैः ।। २२५.३ ।।\n\nअधिकारेषु सर्वेषु विनीतं विनियोजयेत् ।\nमृगयां पानमक्षांश्च राज्यनाशं स्त्यजेन्नृपः ।। २२५.४ ।।\n\nदिवास्वप्नं वृथाट्याञ्च वाक्पारुष्यं विवर्जयेत् ।\nनिन्दाञ्च दण्डपारुष्यमर्थदूषणमुत्सृजेत् ।। २२५.५ ।।\n\nआकाराणां समुच्छेदो दुर्गादीनामसत्क्रिया ।\nअर्थानां दूषणं प्रोक्तं विप्रकीर्णत्वमेव च ।। २२५.६ ।।\n\nअदेशकाले यद्दानमपात्रे दानमेव च ।\nअर्थेषु दूषणं प्रोक्तमसत्कर्मप्रवर्त्तनं ।। २२५.७ ।।\n\nकामं क्रोधं मदं मानं लोभं दर्पञ्च वर्जयेत् ।\nततो भृत्यजयङ्‌कृत्वा पौरजानपदं जयेत् ।। २२५.८ ।।\n\nजयेद्‌बाह्यानरीन् पश्चाद्वाह्याश्च त्रिविधारयः ।\nगुरवस्ते यथा पूर्वं कुल्यानन्तरकृत्रिमाः ।। २२६.९ ।।\n\nपितृपैतामद्दं मित्रं सामन्तञ्च तथा रिपोः ।\nकृत्रिमञ्च महाभागा मित्रन्त्रिविधमुच्यते ।। २२६.१० ।।\n\nस्वाम्यमात्यञ्जनपदा दुर्गं दण्डस्तथैव च।\nकोपो मित्रञ्च धर्मज्ञ सप्ताङ्गं राज्यमुच्यते ।। २२५.११ ।।\n\nमूलं स्वामी स वै रक्ष्यस्तस्माद्राज्यं१ बिशेषतः ।\nराज्याङ्गद्रोहिणं हन्यात्काले तीक्ष्णो मृदुर्भवेत् ।। २२५.१२ ।।\n\nएवं लोकद्वयं राज्ञो भृत्यैर्हासं विवर्जयेत् ।\nभृत्याः परिभवन्तीह नृपं हर्षणसत्कथं ।। २२५.१३ ।।\n\nलोकसङ्‌ग्रहणार्थाय कृतकव्यसनो भवेत् ।\nस्मितपूर्वाभिभाषी स्यात् लोकानां रञ्जनं चरेत् ।। २२५.१४ ।।\n\nदीर्घसूत्रस्य नृपतेः कर्महानिर्ध्रुवं भवेत् । \nरागे दर्पे च माने च द्रोहे पापे च कर्मणि ।। २२५.१५ ।।\n\nअप्रिये चैव बक्तव्ये दीर्घ्सूत्रः प्रशस्यते।\nगुप्तमन्त्रो भवेद्राजा नापदो गुप्तमन्त्रतः ।। २२५.१६ ।।\n\nज्ञायते हि कृतं कर्म्म नारब्धं तस्य राज्यकं२।\nआकारैरिङ्गितैर्गत्या चैष्टया भाषितेन च ।। २२५.१७ ।।\n\nनेत्रवक्त्रविकाराभ्यां गृह्यतेऽन्तर्गतं पुनः ।\nनैकस्तु मन्त्रयेनुमन्त्रं न राजा बहुभिः सह ।। २२५.१८ ।।\n\nबहुभिर्मन्त्रयेत् कामं राजा मन्त्रान् पृथक् पृथक्।\nमन्त्रिणामपिनो कुर्यान्मन्त्री मन्त्रप्रकाशनं ।। २२५.१९ ।।\n\nक्वापि कस्यापि३ विश्वासो बवतीहसदा नृणां ।\nनिश्चयश्च तथा मन्त्रे कार्य्य एकेन सूरिणा ।। २२५.२० ।।\n\nनश्येदविनयाद्राजाराज्यञ्च विनयाल्लभेत् ।\nत्रैविद्येभ्यस्त्रयीं विद्यां दण्डनीतिञ्च शाश्वतीं ।। २२५.२१ ।।\n\nआन्वीक्षिकीञ्चार्थविद्यां वार्त्तारम्भांश्च लोकतः ।\nजितेन्द्रियो हिशक्रोति वशे स्थापयितुं प्रजाः ।। २२५.२२ ।।\n\nपूज्या देवा द्विजाः सर्वे दद्याद्दानानि तेषु च ।\nद्विजे दानञ्चक्षयोऽयं निधिः कैश्चिन्नि नाश्यते ।। २२५.२३ ।।\n\nसङ्‌ग्रामेष्वनिवर्त्तित्वं प्रजानां परिपालनं ।\nदानानि ब्राह्मणानाञ्च राज्ञो निः श्रेयसम्परं ।। २२५.२४ ।।\n\nकृपणानाथवृद्धानां विधवानाञ्च योषितां ।\nयोगक्षेमञ्च वृत्तिञ्च तथैव परिकल्पयेत् ।। २२५.२५ ।।\n\nवर्णाश्रमव्यवस्थानां कार्यन्तापसपूजनं ।  \nन विश्वसेच्च सर्वत्र तापसेषु च विश्वसेत् ।। २२५.२६ ।।\n\nविश्वासयेच्चापि परन्तत्त्वभूतेन हेतुना ।\nवककवच्चिन्तयेदर्थं सिंहवच्च पराक्रमेत् ।। २२५.२७ ।।\n\nवृकवच्चावलुम्पेत् शशवच्च विनिष्पतेत् ।\nदृढप्रहारी च भवेत् तथा शूकरवन्नृपः ।। २२५.२८ ।।\n\nचित्राकारश्च शिखिवद्‌ दृढभक्तिस्तथा श्ववत् ।\nभवेच्च मधुराभाषी तथा कोकिलवन्नृपः ।। २२६.२९ ।।\n\nकाकशङ्की भवेन्नित्यमज्ञातां वसतिं वसेत्।\nनापरीक्षितपूर्वञ्च भोजनं शयनं स्पृशेत् ।। २२५.३० ।।\n\nनाविज्ञातां स्त्रियं गच्छेन्नाज्ञातां नावमारुहेत् ।\nराष्ट्रकर्षी भ्रस्यते चराज्यार्थाच्चैव जीवितात् ।। २२५.३१ ।।\n\nभृतो वत्सो जातबलः कर्मयोग्यो यथा भवेत् ।\nतथा राष्ट्रं महाभाग भृतं कर्मसहं भवेत् ।। २२५.३२ ।।\n\nसर्वं कर्मेदमायत्तं विधाने दैवपौरुषे ।\nतयोर्दैवचचिन्त्यं हि पौरुषे विद्यते क्रिया ।। २२५.३३ ।।\n\nजनानुरागप्रभवा राज्ञो राज्यमहीश्रियः ।\n\nइत्याकदिमहापुराणे आग्नेये राकजधर्मो नाम पञ्चविंशत्यधिकद्विशततमोऽध्यायः ।"
  }
]