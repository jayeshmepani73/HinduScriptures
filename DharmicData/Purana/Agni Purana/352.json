[
  {
    "text": "स्कन्द उवाच\nरमा रमे रमाः शुभा रमां रमे रमास्तथा ।\nरमया च रमाभ्याञ्च रमाभिः सृतमव्ययं ।। ३५२.१ ।।\n\nरमायै च रमाभ्याञ्च रमाया रमयोः शुभं ।\nरमाणाञ्च रमायाञ्च रमाश्वेवं कलादयः ।। ३५२.२ ।।\n\nजरा जरसौ जर इति जरसश्च जरा जरां ।\nजरसञ्च जरास्वेवं सर्व्वा सर्व्वे च सर्व्वेया ।। ३५२.३ ।।\n\nसर्व्वस्थै देहि सर्व्वस्याः सर्व्वस्याः सर्व्वयोस्तथा ।\nशेषं रमावद्रूपं स्याद् द्वे द्वे तिस्रश्च तिसृणां ।। ३५२.४ ।।\n\nबुद्धीर्बुद्‌ध्या बुद्धये च बुद्‌ध्यै बुद्धेश्च हेमते ।\nकविवत्स्यान्मुनीनाञ्च नदी नद्यौ नदीं नदीः ।। ३५२.५ ।।\n\nनद्या नदीभिर्नद्यै च नद्याञ्चैव नदीषु च ।\nकुमारी जृम्भणीत्येवं श्रीः श्रियौ च श्रियः श्रिया ।। ३५२.६ ।।\n\nश्रियै श्रिये स्त्रीं स्त्रियञ्च स्त्रीश्च स्त्रियः स्त्रिया स्त्रियै ।\nस्त्रियाः स्त्रीणां स्त्रियाञ्च ग्रामण्यां धेन्वै च धेनवे ।। ३५२.७ ।।\n\nजम्बूर्जम्ब्वौ च जम्बूश्च जम्बूनाञ्च फलम्पिव ।\nवर्षाभ्वौ च पुनर्भ्वौ च मातॄर्व्वापरि च गौश्च नौः ।। ३५२.८ ।।\n\nवाग्वाचा वाग्भिश्च वाक्षु स्रग्भ्यां स्रजि स्रजोस्तथा ।\nविद्वद्भ्याञ्चैव विद्वत्सु भवती स्याद् भवन्त्यपि ।। ३५२.९ ।।\n\nदीव्यन्ती भाती भान्ती च तुदन्ती च तुदत्यपि ।\nरुदती रुन्धती देवी गृह्णती चोरयन्त्यपि ।। ३५२.१० ।।\n\nदृषत् दृषद्भ्यां दृषदि विशेषविदुषी कृतिः ।\nसमित् समिद्‌ब्यां समिधि सीमा सीम्नि च सीमनि ।। ३५२.११ ।।\n\nदामनीभ्यां ककुद्भ्याञ्च केयमाब्यां तथासु च ।\nगीर्भ्याञ्चैव गिरा गीर्षु सुभूः सुपूः पुरा पुरि ।। ३५२.१२ ।।\n\nद्यौर्द्युभ्यां दिवि द्युषु तादृश्या तादृशी दिशः ।\nयादृश्यां यादृशी तद्वत् सुवचोभ्यां सुवचः स्वपि ।।\nअसौ चामूममू चामूरमूभिरमुचाऽमुयोः ।। ३५२.१३ ।।\n\nइत्यादिमहापुराणे आग्नेये व्याकरणे स्त्रीलिङ्गशब्दसिद्धरूपं नाम द्विपञ्चाशदधिकत्रिशततमोऽध्यायः ॥"
  }
]