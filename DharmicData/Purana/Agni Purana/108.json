[
  {
    "text": "भुवनकोषः"
  },
  {
    "text": "अग्निरुवाच\nजम्बूप्लक्षाह्वयौ द्वीपौ शाल्मलिश्चापरो महान्  ।१०८.००१\nकुशः क्रौञ्चस्तथा शाकः पुष्करश्चेति सप्तमः  ॥१०८.००१\nटिप्पणी\n१ योगप्रस्तारे इति ग.. , ज.. , झ.. च\n२ इन्द्रद्युम्नोभ्यजायतेति ख.. , छ.. च\n३ प्रतीहारादित्यादिः, प्रस्तारतः सुत इत्यन्तः पाठो झ.. पुस्तके नास्ति\n४ दुष्टादुष्टश्च विरजा इति ख..\nएते द्वीपाः समुद्रैस्तु सप्त सप्तभिरावृताः  ।१०८.००२\nलवणेक्षुसुरासर्पिर्दधिदुग्धजलैः समं(१)  ॥१०८.००२\nजम्बूद्वीपो द्वीपमध्ये(२) तन्मध्ये मेरुरुच्छ्रितः(३)  ।१०८.००३\nचतुरशीतिसाहस्रो भूयिष्ठः(४) षोडशाद्विराट् ॥१०८.००३\nद्वात्रिंशन्मूर्ध्नि विस्तरात्षोडशाधः(५) सहस्रवान्  ।१०८.००४\nभूयस्तस्यास्य(६) शैलोऽसौ कर्णिकाकारसंस्थितः  ॥१०८.००४\nहिमवान् हेमकूटश्च निषधश्चास्य दक्षिणे  ।१०८.००५\nनीलः श्वेतश्च शृङ्गो च उत्तरे वर्षपर्वताः  ॥१०८.००५\nलक्षप्रमाणौ द्वौ मध्ये दशहीनास्तथापरे  ।१०८.००६\nसहस्रद्वितयोछ्रायास्तावद्विस्तारिणश्च ते  ॥१०८.००६\nभारतं प्रथमं वर्षन्ततः किम्पुरुषं स्मृतं  ।१०८.००७\nहरिवर्सन्तथैवान्यन्मेरोर्दक्षिणतो द्विज  ॥१०८.००७\nरम्यकं चोत्तरे वर्षं तथैवान्यद्धिरण्मयं(७)  ।१०८.००८\nउत्तराः कुरवश्चैव यथा वै भारतं तथा  ॥१०८.००८\nनवसाहस्रमेकैकमेतेषां मुनिसत्तम  ।१०८.००९\nइलावृतञ्च तन्मध्ये सौवर्णा मेरुरुछ्रितः  ॥१०८.००९\nमेरोश्चतुर्दिशन्तत्र नवसाहस्रविस्तृतं(८)  ।१०८.०१०\nटिप्पणी\n१ दधिदुग्धजलान्तका इति ख.. , छ.. च\n२ जम्बूद्वीपस्तस्य मध्ये इति ज..\n३ मेरुरुत्थित इति झ..\n४ भूमिष्ठ इति घ.. , ज.. च । भुविस्थ इति ङ..\n५ षोडशांश इति झ..\n६ भूपाद्मस्यास्य इति ख.. , ग.. , छ.. च\n७ तथैवात्र हिरण्मयमिति ग.. । तथैवाथ हिरण्मयमिति ज..\n८ इलावृतश्चेत्यादिः, नवसाहस्रविस्तृतमित्यन्तः पाठो छ.. पुस्तके नास्ति\nइलावृतं महाभाग चत्वारश्चात्र पर्वताः  ॥१०८.०१०\nविष्कम्भा रचिता मेरोर्योजनायुतविस्तृताः(१)  ।१०८.०११\nपूर्वेण मन्दरो नाम दक्षिणे गन्धमादनः  ॥१०८.०११\nविपुलः पश्चिमे पार्श्वे सुपार्श्वश्चोत्तरे स्मृतः(२)  ।१०८.०१२\nकदम्बस्तेषु जम्बुश्च पिप्पलो बट एव च  ॥१०८.०१२\nएकादशशतायामाः पादपा गिरिकेतवः  ।१०८.०१३\nजम्बूद्वीपेति सञ्ज्ञा स्यात्फलं जम्बा गजोपमं  ॥१०८.०१३\nजम्बूनदीरसेनास्यास्त्विदं जाम्बूनदं(३) परं  ।१०८.०१४\nसुपार्श्वः पूर्वतो मेरोः केतुमालस्तु पश्चिमे  ॥१०८.०१४\nवनं चैत्ररथं पूर्वे दक्षिणे गन्धमादनः  ।१०८.०१५\nवैभ्राजं पश्चिमे सौम्ये नन्दनञ्च सरांस्यथ  ॥१०८.०१५\nअरुणोदं महाभद्रं संशितोदं(५) समानसं  ।१०८.०१६\nशिताभश्चक्रमुञ्जाद्याः पूर्वतः केशराचलाः(५)  ॥१०८.०१६\nदक्षिणेन्द्रेस्त्रिकूटाद्याः शिशिवासमुखा जले(६)  ।१०८.०१७\nशङ्खकूटादयः सौम्ये मेरौ च ब्रह्मणः पुरी  ॥१०८.०१७\nचतुर्दशसहस्राणि योजनानाञ्च दिक्षु च  ।१०८.०१८\nइन्द्रादिलोकपालानां समन्तात्ब्रह्मणः पुरः  ॥१०८.०१८\nविष्णुपादात्प्लावयित्वा चन्द्रं स्वर्गात्पतन्त्यपि  ।१०८.०१९\nपूर्वेण शीता भद्राश्वाच्छैलाच्छैलाद्गतार्णवं  ॥१०८.०१९\nतथैवालकनन्दापि दक्षिणेनैव भारतं(७)  ।१०८.०२०\nटिप्पणी\n१ योजनायुतमुच्छ्रिता इति घ..\n२ सुपार्श्वश्चोत्तरे स्थित इति घ..\n३ रसनास्माद्धेमजाम्बुनदमिति ख.. , ग.. , घ.. , ङ.. , छ.. च\n४ असितोदमिति ज..\n५ पूर्वतः शिशिराचला इति ख.. , ग.. , घ.. , ज.. च\n६ शशिवाममुखा जले इति ख.. , घ.. , ङ.. , छ.. च\n७ दक्षिणेन च भारतमिति ख.. । दक्षिणेनैति भारतमिति ग..\nप्रयाति सागरं कृत्वा सप्तभेदाथ पश्चिमं  ॥१०८.०२०\nअब्धिञ्च चक्षुःसौम्याब्धिं भद्रोत्तरकुरूनपि(१)  ।१०८.०२१\nआनीलनिषधायामौ(२) माल्यवद्गन्धमादनौ  ॥१०८.०२१\nतयोर्मध्यगतो मेरुः कर्णिकाकारसंस्थितः  ।१०८.०२२\nभारताः केतुमालाश्च भद्राश्वाः कुरवस्तथा  ॥१०८.०२२\nपत्राणि लोकपद्मस्य मर्यादाशैलवाह्यतः  ।१०८.०२३\nजठरो देवकूटश्च मर्यादापर्वतावुभौ(३)  ॥१०८.०२३\nतौ दक्षिणोत्तरायामावानीलनिषधायतौ  ।१०८.०२४\nगन्धमादनकैलासौ पूर्ववचायतावुभौ(४)  ॥१०८.०२४\nअशीतियोजनायामावर्णवान्तर्व्यवस्थितौ  ।१०८.०२५\nनिषधः पारिपात्रश्च मर्यादापर्वतावुभौ  ॥१०८.०२५\nमेरोः पश्चिमदिग्भागे यथा पूर्वे तथा स्थितौ  ।१०८.०२६\nत्रिशृङ्गो रुधिरश्चैव उत्तरौ वर्षपर्वतौ  ॥१०८.०२६\nपूर्वपञ्चायतावेतावर्णवान्तर्व्यवस्थितौ  ।१०८.०२७\nजाठराद्याश्च मर्यादाशैला मेरोश्चतुर्दिशं  ॥१०८.०२७\nकेशरादिषु या द्रोण्यस्तासु सन्ति पुराणि हि  ।१०८.०२८\nलक्ष्मीविष्ण्वग्निसूर्यादिदेवानां मुनिसत्तम  ॥१०८.०२८\nभौमानां स्वर्गधर्माणां न पापास्तत्र यान्ति च(५)  ।१०८.०२९\nटिप्पणी\n१ भद्रोद्भवकुरूनपि इति ख..\n२ अलीननिषधायामा इति ख.. , छ.. च\n३ रम्यकमित्यादिः, मर्यादापर्वतावुभावित्यन्न्तः पाठो झ.. पुस्तके नास्ति\n४ पूर्वपश्चायतावुभौ इति घ.. , ङ.. , ज.. च\n५ भुमाः स्वर्गा धर्मिणान्ते न पापास्तत्र यान्ति च इति छ.. , ङ.. च । मौमानां स्वर्गधर्माणां तनया ह्यत्र यान्ति चेति ग.. , घ.. च । भोगिनां स्वर्गधर्माणां तनयास्तत्र यान्ति चेति ज..\nभद्राश्वेऽस्ति हयग्रीवो वराहः केतुमालके  ॥१०८.०२९\nभारते कूर्मरूपी च मत्स्यरूपः कुरुष्वपि  ।१०८.०३०\nविश्वरूपेण सर्वत्र पूज्यते भगवान् हरिः  ॥१०८.०३०\nकिम्पुरुषाद्यष्टसु क्षुद्भीतिशोकादिकं न च  ।१०८.०३१\nचत्तुर्विंशतिसाहस्रं प्रजा जीवन्त्यनामयाः  ॥१०८.०३१\nकृतादिकल्पना नास्ति भौमान्यम्भांसि नाम्बुदाः  ।१०८.०३२\nसर्वेष्वेतेषु वर्षेषु सप्त सप्त कुलाचलाः  ॥१०८.०३२\nनद्यश्च शतशस्तेभ्यस्तीर्थभूताः प्रजज्ञिरे  ।१०८.०३३\nभारते यानि नीर्थानि तानि तीर्थानि वच्मि ते  ॥१०८.०३३"
  }
]