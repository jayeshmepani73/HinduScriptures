[
  {
    "text": "अग्निरुवाच\nअपरां त्वरिताविद्यां वक्ष्येऽहं भुक्तिमुक्तिदां ।\nपरेवज्राकुले१ देवीं रजोभिर्लिखिते यजेत् ।। ३१०.१ ।।\n\nपद्मगर्भे दिग्विदिक्षु चाष्टौ वज्राणि वीथिकां ।\nद्वाशोभोपशोभाञ्च लिखेच्छीघ्रं स्मरेन्नरः ।। ३१०.२ ।।\n\nअष्टादशभुजां सिंहे वामजङ्घा प्रतिष्ठिता ।\nदक्षिणा द्विगुणा तस्याः पादपीठे समर्पिता ।। ३१०.३ ।।\n\nनागभूषां वज्रकुण्डे खड्गं चक्रं गदां क्रमात् ।\nशूलं शरं तथा शक्तिं वरदं दक्षिणैः करैः ।। ३१०.४ ।।\n\nधनः पाशं शरं घष्टां तर्ज्जनीं शङ्खमङ्कुशम् ।\nअभयञ्च तता वज्रं वामपार्श्वे घृतायुधम् ।। ३१०.५ ।।\n\nपूजनाच्छत्रुनाशः स्याद्राष्ट्रं जयति लीलया ।\nदीर्घायूराष्ट्रभूतिः स्याद्दिव्यादिव्यादिसिद्धिभाक् ।। ३१०.६ ।।\n\nतलोतिसप्तपातालाः कालाग्निभुवनान्तकाः ।\nओं कारादिस्वरारभ्य यावद्‌ब्रह्माण्डवाचकम् ।। ३१०.७ ।।\n\nओं काराद्‌भ्रामयेत्तोयन्तोतला त्वरिता ततः ।\nप्र्स्तावं सम्प्रवक्ष्यामि स्वरवर्गं लिखेद्‌भुवि ।। ३१०.८ ।।\n\nतालुवर्गः कवर्गः स्यात्तृतीयो जिह्वतालुकः ।\nचतुर्थस्तालुजिह्वाग्रो जिह्वादन्तस्तु पञ्चमः ।। ३१०.९ ।।\n\nषष्ठोऽष्टपुटसम्पन्नो मिश्रवर्गस्तु सप्तमः ।\nऊष्माणः स्याच्छवर्गस्तु उद्धरेच्च मनुं ततः ।। ३१०.१० ।।\n\nषष्ठस्वरसमारूढं ऊष्मणान्तं सविन्दुकम् ।\nतालुवर्गाद्वितीयन्तु स्वरैकादशयोजितम् ।। ३१०.११ ।।\n\nजिह्वातालुसमायोगः प्रथमं केवलं भवेत् ।\nतदेव च द्वितायन्तु अधस्ताद्‌विनियोजयेत् ।। ३१०.१२ ।।\n\nएकादशस्वरैर्युक्तं प्रथमं तालुवर्गतः ।\nऊष्णाणस्य१ द्वितीयन्तु अधस्ताद् दृश्य योजयेत् ।। ३१०.१३ ।।\n\nषोड़शस्वरसंयुक्तमूष्माणस्य द्वितीयकम् ।\nजिह्वादन्तसमायोगे प्रथमं योजयेदधः ।। ३१०.१४ ।।\n\nमिश्रवर्गाद्‌ द्वितीयन्तु अधस्तात् पुनरेव तु ।\nचतुर्थस्वरसमि न्नं तालुवर्गादिसंयुतम् ।। ३१०.१५ ।।\n\nऊष्मणश्च द्वितीयन्तु अधस्ताद्विनियोजयेत् ।\nस्वरैकादशभिन्नन्तु ऊष्मणान्तं सविन्दुकम् ।। ३१०.१६ ।।\n\nपञ्चस्वरसमारूढं ओष्ठसम्पुटयोगतः ।\nद्वितीयमक्षरञ्चान्यज्जिह्वाग्रे तालुयोगतः ।। ३१०.१७ ।।\n\nप्रथमं पञ्चमे योज्यं स्वरार्द्धेनोद्‌धृता इमे ।\nओंकाराद्या नमोन्ताश्च जपेत् स्वाहाग्निकार्य्यके ।। ३१०.१८ ।।\n\nओं ह्रीँ ह्रूँ ह्रः हृदयं हां हश्चेति शिरः । ह्रीँ ज्वल ज्वल शिखा\nस्यात् कवचं हनुद्वयम् । हीँ श्रीँ शून्नेत्रत्रयाय विद्यानेत्रं प्रकीर्त्तितम्\nक्षौँ हः खौँ हूँ फडस्त्राय गुह्याङ्गानि पुरा न्यसेत् ।\nत्वरिताङ्गानि वक्ष्यामि विद्याङ्गानि श्रृणुष्व मे ।\nआदिद्विहृदयं प्रोक्तं त्रिचतुःशिर इष्यते ।। ३१०.१९ ।।\n\nपञ्चषष्ठः शिखा प्रोक्ता कवचं सप्तमाष्टमम् ।\nतोरकन्तु भवेन्तेत्रं नवार्द्धाक्षरलक्षणं ।। ३१०.२० ।।\n\nतोतलेति समाख्याता वज्रतुण्डे ततो भवेत् ।\nख ख हूँ दशवीजा स्याद्वज्रतुण्डेक्षरलक्षणं ।। ३१०.२१ ।।\n\nखेचरि ज्वालिनीज्वाले खखेति ज्वालिनीदश ।\nवर्च्चे शरविभीषणि खखेति च शवर्य्यपि ।। ३१०.२२ ।।\n\nछे छेदनि करालिनि खखेति च कराल्यपि ।\nवक्षःश्रवद्रवप्लवनी ख ख दूतीप्लवंख्यपि ।। ३१०.२३ ।।\n\nस्त्रीबालकारे धुननि शास्त्री वसनवेगिका ।\nक्षे पक्षे कपिले हस हस कपिला नाम दूतिका ।। ३१०.२४ ।।\n\nह्रूँ तेजोवति रौद्री च मातङ्गरौद्रिदूतिका ।\nपुटे पुटे ख ख खड्गे फट् ब्रह्मकदूतिका ।। ३१०.२५ ।।\n\nवैतालिनि दशार्णाः स्युस्त्यजान्यहिपलालवत् ।\nहृदादिकन्यासादौ स्यान् मध्ये नेत्रे न्यसेत्सुधीः ।। ३१०.२६ ।।\n\nपादादारभ्य मूर्द्धान्तं शिर आरभ्य पादयोः ।\nअङ्घ्निजानूरुगुह्ये च नाभिहृत्‌कण्ठदेशतः ।। ३१०.२७ ।।\n\nवज्रमण्डलमूर्द्धे च अधोद्‌र्ध्वे चादिवीजतः ।\nसोमरूपं ततो गावं धारामृतसुवर्षिणम् ।। ३१०.२८ ।।\n\nविशन्तं ब्रह्मन्ध्रेण साधकस्तु विचिन्तयेत् ।\nमूर्द्धास्यकण्ठहृन्नाभौ गुह्येरुजानुपादयोः ।। ३१०.२९ ।।\n\nआदिवीजं न्यसेन्मन्त्री तर्ज्जन्यादि पुनः पुनः ।\nऊद्‌र्ध्वं सोममधः पद्म शरीरं वीजविग्रहं ।। ३१०.३० ।।\n\nयोजानाति न मृत्युः स्यात्तस्य न व्याधयो ज्वराः ।\nयजेज्जपेत्तां विन्यस्य ध्यायेद्‌वेवीं शताष्टकम् ।। ३१०.३१ ।।\n\nमुद्रा वक्ष्ये प्र्णीताद्याः प्रणीताः पञ्चधा स्मृताः ।\nग्रथितौ तु करौ कृत्वा मध्येऽङ्गुष्ठौ निपातयेत् ।। ३१०.३२ ।.\n\nतर्ज्जनीं मूर्दिध्न संलग्नां विन्यसेत्तां शिरोपरि ।\n\nप्रणीतेयं समाख्याता हृद्देशे तां समानयेत् ।। ३१०.३३ ।।\n\nऊद्‌र्ध्वन्तु कन्यसामध्ये सवीजान्तां विदुर्द्धिजाः ।\nनियोज्य तर्ज्जनीमध्येऽनेकलग्नां परस्पराम् ।। ३१०.३४ ।।\n\nज्येष्ठाग्रं निक्षिपेन्मध्ये भेदनी स प्रकीर्त्तिता ।\nनाभिदेशे तु तां बद्‌ध्वा अङ्गुष्ठानुन्‌क्षिपेत्ततः ।। ३१०.३५ ।।\n\nकराली तु महामुद्रा हृदये योज्य मन्त्रिणः ।\nपुनस्तु पूर्व्ववद् बद्धलग्नां ज्येष्ठां समुत्‌क्षिपेत् ।। ३१०.३६ ।।\n\nवज्रतुण्डा समाख्याता वज्रदेशे तु बन्धयेत् ।\nउभाभ्याञ्चैव हस्ताभ्यां मणिबन्धन्तु बन्धयेत् ।। ३१०.३७ ।।\n\nत्रीणि त्रीणि प्रसार्य्येति वज्रमुद्रा प्रकीर्त्तिता ।\nदण्डः खड्गञ्चक्रगदा मुद्रा चाकारतः स्मृता ।। ३१०.३८ ।।\n\nअङ्गष्ठेनाक्रमेत् त्रीणि त्रिशूलञ्चोद्‌र्ध्वतो भवेत् ।\nएकातु मध्यमोद्‌र्ध्वा तु शक्तिरेव विधीयते ।। ३१०.३९ ।।\n\nशरञ्च वरदञ्चापं पाशं भारञ्च घण्टया ।\nशङ्खमङ्कुशमभयं पद्ममष्ट च विंशतिः ।। ३१०.४० ।।"
  }
]