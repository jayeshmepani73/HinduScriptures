[
  {
    "text": "कुमार उवाच \nकृतस्त्रिष्वपि विज्ञेया भावे कर्म्मणि कर्त्तरि ।\nअज्ल्युट् क्तिन् घञो भावे युजकारत एव च ।। ३५९.१ ।।\n\nअचि धर्म्मस्य विनय उत्करः प्रकरस्तथा ।\nदेवो भद्रः श्रीकरश्च त्लुटि रूपन्तु शोभनम् ।। ३५९.२ ।।\n\nक्तिनि वृद्धिस्तुतिमतो घञि बावोऽथ युच्यपि ।\nकारणा भावनेत्यादि अकारे च चिकित्सया ।। ३५९.३ ।।\n\nतथा तव्यो ह्यनीयश्च कर्त्तव्यं करणीयकम् ।\nदेयं ध्येयञ्चैव यति ण्यति कार्य्यञ्च कृत्यकाः ।। ३५९.४ ।।\n\nकर्त्तरि क्तादयो ज्ञेया भावे कर्म्मणि च क्कचित् ।\nगतो ग्रामं गतो ग्रम आश्लिष्टश्च गुरुस्त्बया ।। ३५९.५ ।।\n\nशतृङ्‌शानचौ भवन् एधमानो भवन्त्यपि ।\nपुण् तृचौ सर्व्बधातुभ्यो भावको भविता तथा ।। ३५९.६ ।।\n\nक्किबन्तश्च स्वयम्भूश्च भूते लिटः क्कन्सु कान च ।\nबभूविवान् पेचिवांश्च पेचानः श्रद्दधानकः ।। ३५९.७ ।।\n\nअणि स्युः कुम्भकाराद्या भूतेप्युणादयः स्मृताः ।\nवायुः पायुश्च कारुः स्याद्वहुलं छन्दसीरितं ।। ३५९.८ ।।\n\nइत्यादिमहापुराणे आग्नेये व्याकरणे कृत्‌सिद्धरूपं नामोनषष्ट्यधिकत्रिशततमो।ध्यायः ।"
  }
]