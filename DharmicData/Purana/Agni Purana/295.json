[
  {
    "text": "अग्निरुवाच\nमन्त्रध्यानौषधैर्दष्टतिकित्सां प्रवदामि ते ।\nॐ नमो भगवते नीलकण्ठायेति ।\nजपनाद्विषहानिः स्यादौषधं जीवरक्षणं ।। २९५.१ ।।\n\nसाकज्यं सकृद्रसं पेयं द्विविधं विषमुच्यते ।\nजङ्गमं सर्पमूषादि श्रृङ्‌ग्यादि स्थावरं विषं ।। २९५.२ ।।\n\nशान्तस्वरान्वितो ब्रह्मा लोहितं तारकं शिवः ।\nवियतेर्नाममन्त्रोऽयं तार्क्षः शब्दमयः स्मृतः ।। २९५.३ ।।\n\nॐ ज्वल महामते हृदयाय गरुडविशलशिरसे\nगरुडशिखायै गरुड विषभञ्जन प्रभेदन प्रभेदन\nवित्रासय विमर्द्दय विमर्द्दय कवचाय अप्रतिहतशासनं \nवं हूं फट् अस्त्राय उग्ररूपधारक सर्वभयङ्कर\nभीषय सर्वं दह दह भस्मीकुरु कुरु स्वाहा नेत्राय ।\nसप्तवर्गान्तयुग्माष्टदिग्दलस्वर केशरादिवर्णरुद्धं\nवह्निराभूतकर्णिकं मातृकाम्बुजं ।\nकृत्वा हृदिस्थं तन्मन्त्री वामहस्ततले स्मरेत् ।\nअह्गुष्ठादौ न्यसेद्वर्णान्वियतेर्भेदिताः कलाः ।। २९५.४ ।।\n\nपीतं वज्रचतुष्कोणं पार्थिवं शक्रदैवतं ।\nवृत्तार्द्धमाप्यपद्मार्द्धं शुक्लं वरुणदैवतं ।। २९५.५ ।।\n\nत्र्यस्त्रं स्वस्तिकयुक्तञ्च तैजसं वह्निदैवतं ।\nवृत्तं विन्दुवृतं वायुदैवतं कृष्णमालिनम् ।। २९५.६ ।।\n\nअङ्गुष्ठाद्यङ्गुलीमध्ये पर्य्यस्तेषु स्ववेश्मसु ।\nसुवर्णनागवाहेन वेष्टितेषु न्यसेत् क्रमात् ।। २९५.७ ।।\n\nवियतेश्चतुरो वर्णान् सुमण्डलसमत्विषः ।\nअरूपे रवतन्मात्रे आकाशेशिवदेवते ।। २९५.८ ।।\n\nकनिष्ठामद्यपर्वस्थे न्यसेत्तस्याद्यमक्षरम् ।\nनागानामादिवर्णांश्च स्वमण्डलगतान्न्यसेत् ।। २९५.९ ।।\n\nभूतादिवर्णान् विन्यसेदङ्गुष्ठाद्यन्तपर्वसु ।\nतन्मात्रादिगुणाभ्यर्णानङ्गुलीषु न्यसेद्‌बुधः ।। २९५.१० ।।\n\nस्पर्शनादेव तार्क्षेण हस्ते हन्याद्विषद्वयं ।\nमण्डलादिषु तान् वर्णान् वियतेः कवयो जितान् ।। २९५.११ ।।\n\nश्रेष्ठद्वय्ह्गुलिभिर्द्देहनाभिस्थानेषु पर्वसु ।\nआजानुतः सुवर्णाभमानाभेस्तुहिनप्रभम् ।। २९५.१२ ।।\n\nकुङ्कुमारुणमाकण्ठादाकेशान्तात् सितेतरं ।\nब्रह्माण्डव्यापिनं तार्क्षञ्चन्द्राख्यं नागभूषणम् ।। २९५.१३ ।।\n\nनीलोग्रनाशमात्मानं महापक्षं स्मरेद्‌बुधः ।\nएवन्तार्क्षात्मनो वाक्यान्मन्त्रः स्यान्मन्त्रिणो विषे ।। २९५.१४ ।।\n\nमुष्टिस्तार्क्षकरस्यान्तः स्थिताङ्गुष्ठविषापहा ।\nतार्क्षं हस्तं समुद्यम्य तत्पञ्चाङ्गुलिचालनात् ।। २९५.१५ ।।\n\nकुर्य्याद्विषस्य स्तम्भादींस्तदुक्तमदवीषया ।\nआकाशादेष भूवीजः पञ्चर्णाधिपतिर्म्मनुः ।। २९५.१६ ।।\n\nसंस्तम्भयेतिविषतो भाषया स्तम्भयेद्विषम् ।\nव्यत्यस्तभूषया वीजो मन्त्रोऽयं साधुसाधितः ।। २९५.१७ ।।\n\nसंप्लवः प्लावय यमः शब्दाद्यः संहरेद्विषं ।\nदण्डमुत्थापयेदेष सुजप्ताम्भोऽभिषेकतः ।। २९५.१८ ।।\n\nसुजप्तशङ्खभेर्य्यादिनिस्वनश्रवणेन वा ।\nसंदहत्येव संयुक्तो भूतेजोव्यत्ययात् स्थितः ।। २९५.१९ ।.\n\nभूवायुव्यत्ययान्मन्त्रो विषं संक्रामयत्यसौ ।\nअन्तस्थो निजवेश्मस्थो वीजाग्नीन्दुजलात्मभिः ।। २९५.२० ।।\n\nएतत् कर्म्म नयेन्मन्त्री गरुड़ाकृतिविग्रहः ।\nतार्क्षवरुणगेहस्थस्तज्जपान्नाशयेद्विषम् ।। २९५.२१ ।।\n\nजानुदण्डीदमुदितं स्वधाश्रीवीजल्छितं ।\nस्नानपानात्सर्व्वविषं ज्वरारोगापमृत्युजित् ।। २९५.२२ ।।\n\nपक्षि पक्षि महापक्षि महापक्षि विधि स्वाहा ।\nपक्षि पक्षि महापक्षि महापक्षि क्षि क्षि स्वाहा ।। २९५.२३ ।।\n\nद्वावेतौ पक्षिराड्‌मन्त्रौ विषघ्नावभिमन्त्रणात् ।\nपक्षिराजाय विद्महे पक्षिऽदेवाय धीमहि तन्नो गरुडः प्रचोदयात् ।\nवह्निस्थौ पार्श्वतत्पूर्वौ दन्तश्रीकौ च दण्डिनौ ।। २९५.२४ ।।\n\nहर हर हृदयाय नमः कपर्द्दिने च शिरसे नीलकण्ठाय वै शिखांकालकूटविषभक्षणाय स्वाहा ।\nअथ वर्म्म च कण्ठे नेत्रं कृत्तिवासास्त्रिनेत्रं पूर्वाद्यैराननैर्युक्तं स्वेतपीतारुणासितैः ।। २९५.२५ ।।\n\nअभयं वरदं चापं वासुकिञ्च दधद्भुजैः ।\nयस्योपरीतपार्श्वस्थगौरीरुद्रोऽस्य देवता ।। २९५.२६ ।.\n\nपादजानुगुहानाभिहृत्कण्ठाननमूर्द्धसु ।\nमन्त्रार्णान्न्यस्य करयोरङ्गुष्ठाद्यङ्गुलीषु च ।। २९५.२७ ।।\n\nतर्ज्जन्यादितदन्तासु सर्वमङ्गुष्ठयोर्न्न्यसेत् ।\nध्यात्वैवं संहरेत् क्षिप्रं वद्धया शूलमुद्रया ।। २९५.२८ ।।\n\nकनिष्ठा ज्येष्ठया वद्धा तिस्रोऽन्याः प्रसृतेर्ज्जवाः ।\nविषनाशे वामहस्तमन्यस्मिन् दक्षिणं करं ।। २९५.२९ ।।\n\nओं नमो भगवते नीलकण्ठाय चिः अमलकण्ठाय चिः ।\nसर्वज्ञकण्ठाय चिः क्षिप ओं स्वाहा ।\nअमलनीलकण्ठाय नैकसर्वविषापहाय ।\nनमस्ते रुद्रमंन्यव इति सम्मार्ज्जनाद्विपं विनश्यति-\nन सन्देहः कर्णजाप्या उपानहावा ।\nयजेद्रुद्रविधाने नीलग्रीवं महेश्वरम् ।\nविषव्याधिविनाशः स्यात् कृत्वा रुद्रविधानकं ।। २९५.३० ।।\n\nइत्यादिमहापुराणे आग्नेये दष्टचिकित्सा नाम पञ्चनवत्यधिकद्विशततमोऽध्यायः ।।"
  }
]