[
  {
    "text": "अग्निपुराणम् अध्यायः ७१- गणेशपूजाविधिः\nअथ एकसप्ततितमोऽध्यायः \nईश्वर उवाच\nगणपूजां प्रवक्ष्यामि निर्विघ्नामखिलार्थदाम् ।\nगणाय स्वाहा हृदयमेकदंष्ट्राय वै शिरः ॥१॥\nगजकर्णिने च शिखा गजवक्त्राय वर्ग च ।\nमहोदराय स्वदन्तहस्तायाति तथास्त्रकम् ॥२ ॥\nगणो गुरुः पादुका च शक्त्यनन्तौ च धर्मकः ।\nमुख्यास्थिमण्डलं चाधश्चोर्ध्वच्छदनमर्चयेत् ॥३ ॥\nपद्मकर्णिकवीजांश्च ज्वालिनीं नन्दयार्चयेत् ।\nसूर्येशा कामरूपा च उदया कामवर्तिनी ॥४ ॥\nसत्या च विघ्ननाशा च ग्रासनं गन्धमृत्तिका ।\nयं शोषो रं च दहनं प्लवो लं वं तथामृतम् ॥५ ॥\nलम्बोदराय विद्महे महोदराय धीमहि तन्नो दन्ती प्रचोदयात् ॥\nगणपतिर्गणाधिपो गणेशो गणनायकः।\nगणक्रीडो वक्रतुण्ड एकदंष्ट्रो महोदरः ॥६॥\nगजवक्त्रो लम्बकुक्षिर्विकटो विघ्ननाशनः।\nधूम्रवर्णा महेन्द्राद्याः पूज्या गणपतेः स्मृताः ॥७॥\nइत्यादिमहापुराणे ग्राग्नेये विनायकपूजाकथनं नाम एकसप्ततितमोऽध्यायः॥"
  }
]