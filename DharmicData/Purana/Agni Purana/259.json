[
  {
    "text": "अग्निरुवाच\nऋग्यजुःसामाथर्वविधानं पुष्करोदितम् ।\nभुक्तिभुक्तिकरं जप्याद्धोमाद्रामाय तद्वदे ।। २५९.१ ।।\n\nपुष्कर उवाच ।\nप्रतिवेदन्तु कर्म्माणि कार्य्याणि प्रवदामि ते ।\nप्रथमं ऋग्विधानं वै श्रृणु त्वं भुक्तिमुक्तिदम् ।। २५९.२ ।।\n\nअन्तर्ज्जले तथा होमे जपतो मनसेप्सितम् ।\nकामं करोति गायत्री प्राणायामाद्विशेपतः ।। २५९.३ ।।\n\nगायत्र्या दशसाहस्रो जपो नक्ताशिनो द्विज ।\nबहुस्नातस्य तत्रैव सर्वकल्पमनाशनः ।। २५९.४ ।।\n\nदशायुतानि जप्त्वाऽथ हविष्याशी स मुक्तिभाक् ।\nप्रणवो हि परं ब्रह्म तज्जपः सर्वपापहा ।। २५९.५ ।।\n\nओंकारशतकजप्तन्तु नाभिमात्रोदके स्थितः \nजलं पिवेत् स सर्वेस्तु पापैर्वै विप्रमुच्यते ।। २५९.६ ।।\n\nमात्रात्रयं त्रयो वेदास्त्रयो देवास्त्रयोऽग्नयः ।\nमहाव्याहृतयः सप्त लोका होमोऽखिलाघहा ।। २५९.७ ।।\n\nगायत्री परमा जाप्या महाव्याहृतयस्तथा ।\nअन्तर्ज्जले तथा रामप्रोक्तश्चैवाघमर्षणः ।। २५९.८ ।।\n\nअग्निमीले पुरोहितं सूक्तोऽयं वह्निदैवतः ।\nशिरसा धारयन् वह्निं यो जपेत्परिवत्सरम् ।। २५९.९ ।।\n\nहोमं त्रिषवणं भैक्ष्यमनग्निज्चवलनञ्चरेत् ।\nअतः परमृचः सप्त वाय्वाद्या याः प्रकीर्त्तिताः ।। २५९.१० ।।\n\nता जपन् प्रयतो नित्यमिष्टान् कामान् समश्नुते ।\nमेधाकामो जपेन्नित्यं सदसन्यमितित्यृचम् ।। २५९.११ ।।\n\nअन्वयो यन्निमाः प्रोक्ताः नवर्चो मृत्युनाशनाः ।\nशुनःशेफमृषिं बद्धः सन्निरुद्धोऽथ वा२ जपेत् ।। २५९.१२ ।।\n\nमुच्यते सर्वपापेभ्यो गदी वाप्यगदो भवेत् ।\nय इच्छेच्छाश्वतं कामं मित्रं प्राज्ञं पुरन्दरं ।। २५९.१३ ।।\n\nऋग्भिः षोड़शभिः कुर्य्यादिन्द्रस्येति दिने दिने ।\nहिहण्यस्तूपमित्येतज्जपन् शत्रून् प्रबाधते ।। २५९.१४ ।।\n\nक्षेमी भवति चाध्वानो ये ते पन्था जपन् नरः ।\nरौद्रीभिः षड्‌भिरीशानं स्तूयाद् यो वै दिने दिने ।। २५९.१५ ।।\n\nचरुं वा कल्पयेद्रौद्रं तस्यशान्तिः पराभवेत् ।\nउदित्युदन्तमादित्यमुपतिष्ठन् दिने दिने ।। २५९.१६ ।।\n\nक्षिपेज्जलाञ्जलीन् सप्त मनोदुःखविनाशनं ।\nद्विषन्तमित्यथार्द्धर्च्चं यद्विप्रान्तं जपन् स्मरेत् ।। २५९.१७ ।।\n\nआगस्कृत् सप्तरात्रेण विद्वेषमधिगच्छति ।\nआरोग्यकामी रोगी वा प्रस्कन्नस्योत्तमं जपेत् ।। २५९.१८ ।।\n\nउत्तमस्तस्य चार्द्धर्च्चो जपेद्वै विविधासने ।\nउदयत्यायुरक्ष्यय्यं तेजो मध्यन्दिने जपेत् ।। २५९.१९ ।।\n\nअस्तं प्रतिगते सूर्य्ये द्विषन्तं प्रतिबाधते ।\nन वयश्चेति सूक्तानि जपन् शत्रून्नियच्छति ।। २५९.२० ।.\n\nएकाद्श सुपर्णस्य सर्व्वकामान्विनिर्द्दिशेत् ।\nआद्यात्मिकी कइत्येता जपन्मोक्षमवाप्नुयात् ।। २५९.२१ ।।\n\nआ नो भद्रा इत्यनेन दीर्घमायुरबाप्नुयात् ।\nत्वं सीमेति च सूक्तेन नवं पश्येन्निशाकरं ।। २५९.२२ ।।\n\nउपतिष्ठेत् समित्पाणिर्व्वासांस्याप्नोत्यसंशयं ।\nआयुरीप्सन्निममिति कौत्स सूक्तं सदा जपे ।। २५९.२३ ।।\n\nआपनः शोशुचदिति स्तुत्वा मध्ये दिवाकरं ।\nयथा मुञ्चति चेषीकां तथा पापं प्रमुञ्चति ।। २५९.२४ ।।\n\nजातवेदस इत्येतज्जपेत् स्वस्त्ययनं पथि ।\nभयैर्व्विमुच्यते सर्व्वः स्वस्तिमानाप्नुयात् गृहान् ।। २५९.२५ ।।\n\nव्युष्टायाञ्च तथा रात्र्यामेतद्‌दुःस्वप्ननाशनं ।\nप्रमन्दिनेति सूयन्त्या जपेद्‌गर्भविमोचनं ।। २५९.२६ ।।\n\nजपन्निन्द्रमिति स्नातो वै श्वदेवन्तु सप्तकं ।\nमुञ्चत्याज्यं तथा जुह्वत् सकलं किल्विषं नरः ।। २५९.२७ ।।\n\nइमामिति जपन् शश्वत् कामानाप्नोत्यभीप्सितान् ।\nमानस्तोक इति द्वाभ्यां त्रिरात्रोपोषितः शुचिः ।। २५९.२८ ।।\n\nऔडुम्बरीश्च जुहुयात्समिधश्चाज्यसंस्कृताः ।\nछित्त्वा सर्व्वान्मृत्युपाशान् जीवेद्रोगविवर्जितः ।। २५९.२९ ।।\n\nऊद्‌र्ध्ववाहुरनेनैव स्तुत्वा शम्भुं तथैव च ।\nमानस्तोकेति च ऋचा शिखाबन्धे कृते नरः ।। २५९.३० ।।\n\nअधृष्यः सर्वभूतानां जायते संशयं विना ।\nचित्रमित्युपतिष्ठेत त्रिसन्ध्यं भास्करं तथा ।। २५९.३१ ।।\n\nसमित्‌पाणिर्नरो नित्यमीप्सितं धनमाप्नुयात् ।\nअथ स्वप्नेति च जपन् प्रातर्मध्यन्दिने दिने ।। २५९.३२ ।।\n\nदुःस्वप्नञ्चार्द्दते कृत्स्नं भोजनञ्चाप्नुयाच्छुभम् ।\nउभे पुमानिति तथा रक्षोघ्नः परिकीर्त्तितः ।। २५९.३३ ।।\n\nउभे वासा इति ऋचो जपन् कामानवाप्नुयात् ।\nन सागान्निति च जपन् मुच्यते चाततायिनः ।। २५९.३४ ।।\n\nकया शुभेति च जपन् जातिश्रैष्ठमवाप्नुयात् ।\nइमन्नृसोममित्येतत् सर्व्वान् कामानवाप्नुयात् ।। २५९.३५ ।।\n\nपितरित्युपतिष्ठेत नित्यमर्थमुपस्थितं ।\nअग्ने नयेति सूक्तेन घृतहोमश्च मार्गगः ।। २५९.३६ ।।\n\nवीरान्नयमवाप्नोति सुश्लोकं यो जपेत् सदा।\nसङ्कतो नेति सूक्तेन विषान् सर्व्वान् व्यपोहति ।। २५९.३७ ।।\n\nयो जात इति सूक्तेन सर्व्वान् कामानवाप्नुयात् ।\nगणानामिति सूक्तेन स्निग्धमाप्नोत्यनुत्तमं ।। २५९.३८ ।।\n\nयो मे राजन्नितीमांन्तु दुःस्वप्नशमनीमृचं ।\nअध्वनि प्रस्थितो यस्तु पश्येच्छत्रुं समुत्थितं ।। २५९.३९ ।।\n\nअप्रसस्तं प्रशस्तं वा कुविदङ्ग इमं जपेत् ।\nद्वाविंशकं जपन् सूक्तमाध्यात्मिकमनुत्तमं ।। २५९.४० ।।\n\nपर्वसु प्रयतो नित्यमिष्टान् कामान् समश्नुते ।\nकृणुष्वेति जपन् सूक्तं जुह्वदाज्यं समाहितः ।। २५९.४१ ।।\n\nअरातीनां हरेत् प्राणान् रक्षांस्यपि विनाशयेत् ।\nउपतिष्ठेत् स्वयं वह्निं परित्यचा दिने दिने ।। २५९.४२ ।।\n\nतं रक्षति स्वयं वह्निर्व्विश्वतो विश्वतोमुखः ।\nहंसः शुचिः सदित्येतच्छुचिरीक्षेद्दिवाकरं ।। २५९.४३ ।।\n\nकृषिं प्रपद्यमानस्तु स्थालीपाकं यथाविधि ।\nजुहुयात् क्षेत्रमध्ये तु स्वनीस्वाहास्तु पञ्चभिः ।। २५९.४४ ।।\n\nइन्द्राय च मरुद्‌ब्यस्तु पर्ज्जन्याय भगाय च ।\nयथालिङ्गन्तु विहरेल्लाङ्गलन्तु कृषीबलः ।। २५९.४५ ।।\n\nयुक्तो धान्याय सीतायै सुनासीरमथोत्तरं ।\nगन्धमाल्यैर्नमस्कारैर्यजेदेताश्च देवताः ।। २५९.४६ ।।\n\nप्रवापने प्रलवने खलसीतापहारयोः ।\nअमोघङ्गर्म्म भवति वर्द्धते सर्व्वदा कृषिः ।। २५९.४७ ।।\n\nसमुद्रादिति सूक्तेन कामानाप्नोति पावकात् ।\nविश्वानर इति द्वाभ्यां य ऋग्भ्यां वह्निमर्हति ।। २५९.४८ ।।\n\nस तरत्यापदः सर्व्वा यशः प्राप्नोति चाक्षयं ।\nविपुलां श्रियमाप्नोति जयं प्राप्नोत्यनुत्तमं ।। २५९.४९ ।.\n\nअग्ने त्वमिति च स्तुत्वा धनमाप्नोति वाञ्छितं ।\nप्रजाकामो जपेन्नित्यं वरुणदैवतत्रयं ।। २५९.५० ।।\n\nस्वस्त्या त्रयं जपेत् प्रातः सदा स्वस्त्ययनं महत् ।\nस्वस्ति पन्था इति प्रोच्य स्वस्तिमान् व्रजतेऽध्वनि ।। २५९.५१ ।।\n\nविजीगीषुर्वनस्पते शत्रणां व्याधितं भवेत् ।\nस्त्रिया गर्भप्रमूढाया गर्भमोक्षणमुत्तमं ।। २५९.५२ ।।\n\nअच्छावदेति सूक्तञ्च वृष्टिकामः प्रयोजयेत् ।\nनिराहारः क्लिन्नवासा न चिरेण प्रवर्षति ।। २५९.५३ ।।\n\nमनसः काम इत्येतां पशुकामो नरो जपेत् ।\nकर्द्दमेन इति स्नायात्प्रजाकामः शुचिव्रतः ।। २५९.५४ ।।\n\nअश्वपूर्वा इति स्नायाद्राज्यकामस्तु मानवः ।\nरोहिते चर्म्मणि स्नायात् ब्राह्मणस्तु यथाविधि ।। २५९.५५ ।।\n\nराजा चर्म्मणि वैयाघ्रे छागे वैश्यस्तथैव च ।\nदशसाहस्रिको होमः प्रत्येकं परिकीर्त्तितः ।। २५९.५६ ।।\n\nआगार इति सूक्तेन गोष्ठे गां लोकमातरं ।\nउपतिष्ठेद् व्रजेच्चैव यदिच्छेत्ताः सदाक्षयाः ।। २५९.५७ ।।\n\nउपेतितिसृभी राज्ञो दुन्दुभिमभिमन्त्रयेत् ।\nतेजो बलञ्ज प्राप्नोति शत्रुञ्चैव नियच्छति ।। २५९.५८ ।।\n\nतृणपाणिर्ज्जपेत्सूक्तं रक्षोघ्नं दस्युभिर्वृतः ।\nये के च ज्मेत्यृचं जप्त्वा दीर्घमायुरवाप्नुयात्६ ।। २५९.५९ ।।\n\nजमूतमृक्तेन तथा सेनाङ्गान्यभिमन्त्रयेत् ।\nयधा लिङ्गं ततो राजा विनिहन्ति रणे रिपून् ।। २५९.६० ।।\n\nआग्नेयेति त्रिभिः सूक्तैर्धनमाप्नोति चाक्षयं ।\nअमीवहेति सूक्तेन भूतानि स्थापयेन्निशि ।। २५९.६१ ।।\n\nसंबाधे विषमे दुर्गे बन्धो वा निर्गतः क्कचित् ।\nपलायन् वा गृहीतो वा सूक्तमेतत्तथा जपेत् ।। २५९.६२ ।।\n\nत्रिरात्रं नियतोपोष्य श्रापयेत् पायसञ्चरुं ।\nतेनाहुतिशतं पूर्णं जुहुयात् त्र्यम्बकेत्यृचा ।। २५९.६३ ।।\n\nसमुद्दिश्य महादेवं जीवेदब्दशतं सुखं ।\nतच्चक्षुरित्यचा स्नात उपतिष्ठेद्दिवाकरं ।। २५९.६४ ।।\n\nउद्यन्तं मध्यागञ्चैव दीर्घमायुर्ज्जिजीविषुः ।\nइन्द्रा सोमेति सूक्तन्तु कथितं शत्रुनाशनं ।। २५९.६५ ।।\n\nयस्य लुप्तं व्रतं मोहाद्‌व्रात्यैर्वा संसृजेत्सह ।\nउपोष्याज्यं स जुहुयात्त्वमग्ने व्रतपा इति ।। २५९.६६ ।।\n\nआदित्येत्यृक् च सम्राजं जप्त्वा वादे जयी भवेत् ।\nमहीति च चतुष्केण मुच्यते महतो भयात् ।। २५९.६७ ।।\n\nऋचं जप्त्वा यदि ह्येतत् सर्व्वकामानवाप्नुयात् ।\nद्वाचत्वारिंशतिं चैन्द्रं जप्त्वा नाशयते रिपून् ।। २५९.६८ ।।\n\nवाचं महीति जप्त्वा च प्राप्नोत्यारोग्यमेव च ।\nशन्नो भवेति द्वाभ्यान्तु भुक्त्वान्नं प्रथतः शुचिः ।। २५९.६९ ।।\n\nहृदयं पाणिना स्पृष्ट्वा व्याधिबिन्नाभिभूयते ।\nउत्तभेदमिति स्नातो हुत्वा शत्रुं प्रमापयेत् ।। २५९.७० ।।\n\nशन्नोग्न इति सूक्तेन हुतेनान्नमवाप्नुयात् ।\nकन्या वारर्षिसूक्तेन दिग्‌दोषाद्विप्रमुच्यते ।। २५९.७१ ।।\n\nयदत्य कव्येत्युदिते जप्तेऽवश्यं जगद्भवेत् ।\nयद्वागिति च जप्तेन वाणी भवति संस्कृता८ ।। २५९.७२ ।।\n\nवाचो विदमिति त्वेतां जपन् वाचं समश्नुते ।\nपवित्राणां पवित्रन्तु पावमान्येयृचो मताः ।। २५९.७३ ।।\n\nवैखानसाऋचस्त्रिंशत्पवित्राः परमा मताः ।\nऋचो द्विषष्टिः प्रोक्ताश्च परस्वेत्यृषिसत्तम ।। २५९.७४ ।।\n\nसर्व्वकल्मषनाशाय पावनाय शिवाय च ।\nस्वादिष्टयेतिसूक्तानां सप्तषष्टिरुदाहृता ।। २५९.७५ ।।\n\nदशोत्तराण्यृचाञ्चैताः पावमान्यः शतानि षट्।\nएतज्जपंश्च जुह्वच्च घोरं मृत्युभयं जयेत् ।। २५९.७६ ।।\n\nआपोहिष्ठेति वारिस्थो जपेत्पापभयार्द्दने ।\nप्रदेवन्नेति नियते जपेच्च मरुधन्वसु ।। २५९.७७ ।।\nप्राणान्तिके भये प्राप्ते क्षिप्रमायुस्तु विन्दति ।\nप्रावेयाबित्यृचमेकां जपेच्च मनसा निशि ।। २५९.७८ ।।\n\nव्युष्टायामुदिते सृर्य्ये द्युते जयमवाप्नुयात् ।\nमा प्रगामेति मूढश्च पन्थानं पथि विन्दति ।। २५९.७९ ।।\n\nक्षीणायुरिति मन्येत् यङ्कञ्चित् सुहृदं प्रियं ।\nयक्तेयमिति तु रत्नातस्तस्य मूर्द्धानमालभेत् ।। २५९.८० ।।\n\nसहस्रकृत्वः पञ्चाहं तेनायुर्विन्दते महत् ।\nइदं मेध्येति जुहुयात् घृतं प्राज्ञः सहस्रशः ।। २५९.८१ ।।\n\nपशुकामो गवां गोष्ठे अर्थकामश्चतुष्पथे ।\nवयः सुपर्ण इत्येतां जपन् वै विन्दते श्रियं ।। २५९.८२ ।।\n\nइविष्यन्तीयमब्यस्य सर्व्वपापैः प्रमुच्यते ।\nतस्य रोगा विनश्यन्ति कायाग्निर्वर्द्धते तथा ।। २५९.८३ ।।\n\nया ओषधयः स्वस्त्ययनं सर्व्वव्याधिविनाशनं ।\nवृहस्पते अतीत्येतद्‌वृष्टिकामः प्रयोजयेत् ।। २५९.८४ ।।\n\nसर्व्वत्रेति परा शान्तिर्ज्ञेया प्रतिरथस्तथा ।\nसूत संकाश्यपन्नित्यं प्रजाकामस्य कीर्त्तितं ।। २५९.८५ ।।\n\nअहं स्द्रेति इत्येतद्वाग्मी भवति मानवः ।\nन योनौ जायते विद्वान् जपन्रतीति रात्रिषु ।। २५९.८६ ।।\n\nरात्रिसुक्तं जपन्रात्रौ रात्रिं क्षेमी नयेन्नरः ।\nकल्पयन्तीति च चजपन्नित्यं कृत्त्वारिनाशनं ।। २५९.८७ ।।\n\nआयुष्यञ्चैव वर्च्चस्यं सूक्तं दाक्षायणं महत् ।\nउत देवा इति जपेदामयघ्नं धृतव्रतः ।। २५९.८८ ।।\n\nअयप्तग्ने जनित्येतज्जपेदग्निभये सति ।\nअरण्यानीत्यरण्येषु जपेत्तद्बयनाशनं ।। २५९.८९ ।।\n\nव्राह्मीमासाद्य सूक्ते द्वे ऋचं चब्राह्मीं शतावरीं ।\nपृथगद्भिर्घृतैर्वाथ मेधां लक्ष्मीञ्च विन्दति ।। २५९.९० ।।\n\nमाम इत्यसपत्नघ्नं संग्रामं विजिगीषतः ।\nब्रह्मणोग्निः संविदानं गर्भमृत्युनिवारणं ।। २५९.९१ ।।\n\nअपैहीति जपेत्सूक्तं शुषिर्दुस्वप्ननाशनं ।\nयेनेदमिति वै जप्त्वा समाधिं विन्दते परं ।। २५९.९२ ।।\n\nमयो भूर्व्वात इत्येतत् गवां स्वस्त्ययनं परं ।\nशाम्वरीमिन्द्रजालं वा मायामेतेन वारयेत् ।। २५९.९३ ।।\n\nमहीत्रीणामवरस्त्विति पथि स्वस्त्ययनं जपेत् ।\nअग्नये बिद्विषन्नेवं जपेच्च रिपुनाशनं ।। २५९.९४ ।।\n\nवास्तोष्पतेन मन्त्रेण यजेत् गृहदेवताः ।\nजपस्यैष विधिः प्रोक्तो हुते ज्ञेयो विशेषतः ।। २५९.९५ ।।\n\nहोमान्ते दक्षिणा देयै पापशान्तिर्हुतेन तु ।\nहुतं शाम्यति चान्नेन अन्नहेमप्रदानतः ।। २५९.९६ ।।\n\nविप्राशिषस्त्वमोघाः स्युषंहिःस्नानन्तु सर्वतः ।\nसिद्धार्थका यवा धान्यं पयो दधि घृतं तथा ।। २५९.९७ ।।\n\nक्षीरवृक्षास्तथेध्मन्तु हामा वै सर्वकामदाः ।\nसमिपः कण्टकिन्यश्च राजिका रुधिरं विषं ।। २५९.९८ ।।\n\nअबिचारे तथा शैलं अशनं शक्तवः पथः ।\nदधि भैक्ष्यं फलं मृलमृग्विधानमुदाहृतं ।। २५९.९९ ।।\n\nइत्यादिमहापुराणे आग्नेये ऋग्विधानं नाम उनषष्ट्यधिकद्विशततमोऽध्यायः ।।"
  }
]