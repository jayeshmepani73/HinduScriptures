[
  {
    "text": "नरकस्वरूपम्"
  },
  {
    "text": "अग्निरुवाच\nपुष्पाद्यैः पूजनाद्विष्णोर्न याति नरकान्दवे  ।२०३.००१\nआयुषोऽन्ते नरः प्राणैरनिच्छन्नपि मुच्यते  ॥२०३.००१\nजलमग्निर्विषं शस्त्रं क्षुद्व्याधिः पतनं गिरेः  ।२०३.००२\nनिमित्तं किञ्चिदासाद्य देही प्राणैर्विमुच्यते  ॥२०३.००२\nअन्यच्छरीरमादत्ते यातनीयं स्वकर्मभिः  ।२०३.००३\nभुङ्क्तेऽथ पापकृत्दुःखं सुखं धर्माय सङ्गतः  ॥२०३.००३\nनीयते यमदूतैस्तु यमं प्राणिभयङ्करैः  ।२०३.००४\nकुपथे दक्षिणद्वारि धर्मिकः पश्चिमादिभिः  ॥२०३.००४\nयमाज्ञप्तैः किङ्करैस्तु पात्यते नरकेषु च(२)  ।२०३.००५\nटिप्पणी\n१ आसनं मूर्तिषोढाङ्गमिति ख..\n२ पात्यते नरकेष्वपि इति ख.. । पात्यते नरके सदा इति ङ.. ।पीड्यते नरकेऽधुनेति घ.. , छ.. च\nस्वर्गे तु नीयते धर्माद्वसिष्ठाद्युक्तिसंश्रयात् ॥२०३.००५\nगोघाती तु महावीच्यां वर्षलक्षन्तु पीड्यते  ।२०३.००६\nआमकुम्भे महादीप्ते ब्रह्महा भूमिहारकः  ॥२०३.००६\nमहाप्रलयकं यावद्रौरवे पीड्यते शनैः  ।२०३.००७\nस्त्रीबालवृद्धहन्ता तु यावदिन्द्राश्चतुर्दश  ॥२०३.००७\nमहारौरवके रौद्रे गृहक्षेत्रादिदीपकः  ।२०३.००८\nदह्यते कल्पमेकं स चौरस्तामिस्रके पतेत् ॥२०३.००८\nनैककल्पन्तु शूलाद्यैर्भिद्यते यमकिङ्करैः  ।२०३.००९\nमहातामिस्रके सर्पजलौकाद्यैश्च पीड्यते  ॥२०३.००९\nयावद्भूमिर्मातृहाद्या असिपत्रवनेऽसिभिः(१)  ।२०३.०१०\nनैककल्पन्तु नरके करम्भवालुकासु च  ॥२०३.०१०\nयेन दग्धो जनस्तत्र दह्यते वालुकादिभिः  ।२०३.०११\nकाकोले कृमिविष्ठाशी एकाकी मिष्टभोजनः  ॥२०३.०११\nकुट्टले मूत्ररक्ताशी पञ्चयज्ञक्रियोज्झितः  ।२०३.०१२\nसुदुर्गन्धे रक्तभोजी भवेच्चाभक्ष्यभक्ष्यकः  ॥२०३.०१२\nतैलपाके तु तिलवत्पीड्यते परपीडकः  ।२०३.०१३\nतैलपाके तु पच्येत शरणागतघातकः  ॥२०३.०१३\nनिरुच्छासे दाननाशी रसविक्रयकोऽध्वरे  ।२०३.०१४\nनाम्ना वज्रकवाटेन महापाते तदानृती  ॥२०३.०१४\nमहाज्वाले पापबुद्धिः क्रकचेऽगम्यगामिनः  ।२०३.०१५\nसङ्करी गुडपाके च(२) प्रतुदेत्परमर्मनुत् ॥२०३.०१५\nटिप्पणी\n१ असिपत्रवनेऽग्निभिरिति ङ..\n२ गुरुपाके चेति ख.. , ज.. च\nक्षारह्रदे(१) प्राणिहन्ता क्षुरधारे च भूमिहृत् ।२०३.०१६\nअम्बरीषे गोस्वर्णहृद्द्रुमच्छिद्वज्रशस्त्रके  ॥२०३.०१६\nमधुहर्ता परीतापे कालसूत्रे परार्थहृत् ।२०३.०१७\nकश्मलेऽत्यन्तमांसाशी उग्रगन्धे ह्यपिण्डदः  ॥२०३.०१७\nदुर्धरे तु काचभक्षी वन्दिग्राहरताश्च ये  ।२०३.०१८\nमञ्जुषे नरके लोहेऽप्रतिष्ठे श्रुतिनिन्दकः  ॥२०३.०१८\nपूतिवक्त्रे कूटसाक्षी परिलुण्ठे धनापहा  ।२०३.०१९\nबालस्त्रीवृद्धघाती च कराले ब्राह्मणार्तिकृत् ॥२०३.०१९\nविलेपे मद्यपो विप्रो महाताम्रे तु मेदिनः(२) ॥२०॥२०३.०२०\nतथाक्रम्य पारदारान् ज्वलन्तीमायसीं शिलां  ।२०३.०२१\nशाल्मलाख्ये तमालिङ्गेन्नारी बहुनरङ्गमा  ॥२०३.०२१\nआस्फोटजिह्वोद्धरणं स्त्रीक्षणान्नेत्रभेदनं  ।२०३.०२२\nअङ्गारराशौ क्षिप्यन्ते मातृपुत्र्यादिगामिनः  ॥२०३.०२२\nचौराः क्षुरैश्च भिद्यन्ते स्वमांसाशी च मांसभुक् ।२०३.०२३\nमासोपवासकर्ता वै न याति नरकन्नरः  ॥२०३.०२३\nएकादशीव्रतकरो भीष्मपञ्चकसद्व्रती  ।२०३.०२४\n\nइत्याग्नेये महापुराणे नरकस्वरूपवर्णनं नाम त्र्यधिकद्विशततमोऽध्यायः ॥\nटिप्पणी\n१ क्षारकूपे इति ख.. , छ.. च\n२ महाप्रेते तु भेदन इति ख.. , ग.. , घ.. , ड.. , छ.. , ज.. च"
  }
]