[
  {
    "text": "अग्निरुवाच\nपुष्करेण च रामाय राजधर्म्मं हि पृच्छते।\nयथादौ कथितं तद्वद्वशिष्ठ कथयामि ते ।। २१८.१ ।।\n\nपुष्कर उवाच\nराजधर्मं प्रवक्ष्यामि सर्वस्मात् राजधर्मतः ।\nराजा भवेत्१ शत्रुहन्ता प्रजापालः सुदण्डवान् ।। २१८.२ ।।\n\nपालयिष्यति वः सर्वान् धर्म्मस्थान् व्रतमाचरेत् ।\nसंवत्सरं स वृणुयात् पुरोहितमथ द्विजं२ ।। २१८.३ ।।\n\nमन्त्रिणश्चाखिलान्मज्ञान्महिषीं धर्म्मलक्षणां ।\nसंवत्सरं नृपः काले ससन्भारोऽभिषेचनं ।। २१८.४ ।।\n\nकुर्य्यान्मृते नृते नात्र कालस्य नियमः स्मृतः ।\nतिलैः सिद्धार्थकैः स्नानं सांवत्सरपुरोहितौ ।। २१८.५ ।।\n\nघोषयित्वा जयं राज्ञो राजा भद्रासने स्थितः ।\nअभयं घोषयेद् दुर्गान्मोचयेद्राज्यपालके ।। २१८.६ ।।\n\nपुरोधसाऽभिषेकात् प्राक् कार्य्यैन्द्री शान्तिरेव च ।\nउपवास्यभिषेकाहे वेद्यग्नौ जुहुयान्मनून्३ ।। २१८.७ ।।\n\nवैष्णवानैन्द्रमन्त्रांस्तु सावित्रान् वैश्वदैवतान् ।\nसौम्यान् स्वस्त्ययनं शर्म्मआयुष्याभयदाम्मनून् ।। २१८.८ ।।\n\nअपराजिताञ्च कलसं वह्नेर्दक्षिणपार्श्वगं ।\nसम्पातवन्तं हैमञ्च पूजयेद्‌गन्धषुष्पकैः ।। २१८.९ ।।\n\nप्रदक्षिणावर्त्तशिखस्तप्तजाम्बूनदप्रभः ।\nरथौघमेघनिर्घोषो विधूमश्च हुताशनः ।। २१८.१० ।।\n\nअनुलोमः सुगन्धश्च स्वस्तिकाकारसन्निभः ।\nप्रसन्नाचिर्म्महाज्वालः स्फुलिङ्गरहितो हितः ।। २१८.११ ।।\n\nन व्रजेयुश्च मध्येन मार्जारमृगपक्षिणः ।\nपर्वताग्रमृदा तावन्मूर्द्धानं शोधयेन्नृपः ।। २१८.१२ ।।\n\nवल्मीकाग्रमृदा कर्णौ वदनं केशवालयात् ।\nइन्द्रालयमृदा४ ग्रीवां हृदयन्तु नृपाजिरात् ।। २१९.१३ ।।\n\nकरिदन्तोद्‌धृतमृदा दक्षिणन्तु तथा भुजं ।\nवृषश्रृङ्गोद्‌धृतमृदा वामश्चैव तथा भुजं ।। २२०.१४ ।।\n\nसरोमृदा तथा पृष्ठमुदरं सङ्गमान् मृदा ।\nनदीतटद्वयमृदा पार्श्वे संशोधयेत्तथा५ ।। २२१.१५ ।।\n\nवेश्याद्वारमृदा राज्ञः कटिशौचं विधीयते ।\nयज्ञस्थानाथैवोरू गोस्थानाज्जानुनी तथा ।। २१८.१६ ।।\n\nअश्वस्थानात्तथा जङ्घे रथचक्रमृदाङ्‌घ्रिके ।\nमूर्द्धानं पञ्चगव्येन भद्रासनगतं नृपं ।। २१८.१७ ।।\n\nअभिषिञ्चेदमात्यानां चतुष्टयमथो घटैः ।\nपूर्वतो हेमकुम्भेन घृतपूर्णेन ब्रह्मणः ।। २१८.१८ ।।\n\nरूप्यकुम्भेन याम्ये च क्षीरपूर्णेन क्षत्रियः ।\nदध्ना च ताम्रकुम्भेन वैश्यः पश्चिमगेन च ।। २१९.१९ ।।\n\nमृण्मयेन जलेनोदक् शूद्रामात्योऽभिषेचयेत् ।\nततोऽभिषेकं नृपतेर्बह्वृ चप्रवरो द्विजः ।। २१८.२० ।।\n\nकुर्वीत मधुना विप्रश्छन्दोगद्य कुशोदकैः ।\nसम्पातवन्तं कलशं तथा गत्वा पुरोहितः ।। २१८.२१ ।।\n\nविधाय वह्निरक्षान्तु सदस्येषु यथाविधि ।\nराजश्रियाभिषेके च ये मन्त्राः परिकीर्त्तिताः ।। २१८.२२ ।।\n\nतैस्तु दद्यान्महाभाग ब्राह्मणानांस्वनैस्तथा ।\nततः पुरोहितो गच्छेद्वेदिमूलन्तदेव तु६ ।। २१८.२३ ।।\n\nशतच्छिद्रेण पात्रेण सौवर्णेनाभिषेचयेत्।\nया ओषधीत्योषधीभीरथेत्युक्तेति गन्धकैः ।। २१८.२४ ।।\n\nपुष्पैः पुष्पवतीत्येव ब्राह्मणेति च वीजकैः७ ।\nरत्नैराशः शिशानश्च ये देवाश्च कुशोदकैः ।। २१८.२५ ।।\n\nयजुर्वेद्ययर्व्ववेदी८ गन्धद्वारेति संस्पृशेत् ।\nशिरः कण्ठं रोचनया सर्वतीर्थोदकैर्द्विजाः ।। २१८.२६ ।।\n\nगीतवाद्यादिनीर्घोषैश्चामरव्यजनादिभिः ।\nसर्वौषधिमयं कुम्भं धारयेयुर्नृपाग्रतः ।। २१८.२७ ।।\n\nतं पश्येद्दर्पणं राजा घृतं वै मङ्गलादिकं ।\nअभ्यर्च्य विणुं ब्रह्माणमिन्द्रादींश्च ग्रहेश्वरान्९ ।। २१८.२८ ।।\n\nव्याघ्रचर्म्मोत्तरां शय्यामुपविष्ठः पुरोहितः ।\nमधुपर्क्कादिकं दत्त्वा पट्टबन्धं प्रकारयेत् ।। २१८.२९ ।।\n\nराज्ञोमुकुटबन्धञ्च पञ्चक्षन्मात्तरं ददेत् ।\nध्रुवाद्यैरिति च विशेद वृषजं वृषदंशजं ।। २१८.३० ।।\n\nद्वीपिजं सिंहजं व्याघ्रजातञ्चर्म्म तदासने ।\nअमात्यसचिवादींश्च प्रतीहारः प्रदर्शयेत् ।। २१८.३१ ।।\n\nगोजाचविगृहदानाद्यैः सांवत्सरपुरोहितौ ।\nपूजयित्वा द्विजान् प्रार्च्य ह्यन्यभूगोन्नमुख्यकैः ।। २१८.३२ ।।\n\nवह्निं प्रदक्षिणीकृत्य गुरुं नत्वाथ पृष्ठतः ।\nवृषमालभ्य गां वत्सां पूजयित्वाश्च मन्त्रितं ।। २१८.३३ ।।\n\nअश्वमारुह्य नागश्च पूजयेत्तं समारुहेत् ।\nपरिभ्रमेद्राजमार्गे बलयुक्तः प्रदक्षिणं ।। २१८.३४ ।।\n\nपुरं विशेच्च दानाद्यैः प्रार्च्य सर्वान् विसर्ज्जयेत् ।\n\nइत्यादिमहापुराणे आग्नेये राज्यभिषेको नाम अष्टादशाधिक द्विशततमोऽध्यायः ।"
  }
]