[
  {
    "text": "धन्वन्तरिरुवाच\nसिद्धयोगान् पुनर्वक्ष्ये मृतसञ्जीवनीकरान् ।\nआत्रेयभाषितान् दिव्यान् सर्वव्याधिविमर्दनान् ।। २८५.१ ।।\n\nआत्रेय उवाच \nविल्वादिपञ्चमूलस्य क्काथः स्याद्वातिके ज्वरे ।\nपावनं पिप्पलीमूलं गुडूची विष्वजोऽथ वा ।। २८५.२ ।।\n\nआमलक्यभ्या कृष्णा वह्निः सर्वज्वरान्तकः ।\nविल्वाग्निमन्थश्योनाककाश्मर्य्यः पारला स्थिरा ।। २८५.३ ।।\n\nत्रिकण्टकं पृश्निपर्णी वृहती कण्टकारिकाः ।\nज्वराविपाकपार्श्वार्त्तिकाशनुत् कुशमृलकम् ।। २८५.४ ।।\n\nगुडूची पर्पटी मुस्तं किरातं विश्वभेषजम् ।\nवातपित्तज्वरे देयं पञ्चभद्रमिदं स्मृतम् ।। २८५.५ ।।\n\nत्रिवृद्विशालकटुकात्रिफलारग्बधैः कृतः ।\nसंस्कारो भेदनक्काथः पेथः सर्वज्वरापहः ।। २८५.६ ।।\n\nदेवदारुबलावासात्रिफलाव्योषपद्मकैः ।\nसविडङ्गैः सितातुल्यं तच्चूर्णं पञ्चकाशजित् ।। २८५.७ ।।\n\nदशमूलीशटीरास्नापिप्पलीविल्वपौष्करैः ।\nश्रृङ्गीतामलकीभार्गीगुडूचीनागवल्लिभिः ।। २८५.८ ।।\n\nयवाग्रं विधिना सिद्धं कषायं वा पिवेन्नरः ।\nकाशहृद्‌ग्रहणीपार्श्वहिक्काश्वासप्रशान्तये ।। २८५.९ ।।\n\nमधुकं मधुना युक्तं पिप्पलीं शर्करान्वितां ।\nनागरं गुड़संयुक्तं हिक्काघ्नं लावणत्रयम् ।। २८५.१० ।।\n\nकारव्यजाजीमरिचं द्राक्षा वृक्षाम्लदाड़िमम् ।\nसौवर्च्चलं गुड़ं क्षौद्रं सर्वारोचननाशनम् ।। २८५.११ ।।\n\nश्रृह्गवेररसञ्चैव मधुना सह पाययेत् ।\nअरुचिश्वासकाशघ्नं प्रतिश्यायकफान्तकम् ।। २८५.१२ ।।\n\nवटं श्रृङ्गी शिलालोध्रदाड़िमं मधुकं मधु ।\nपिवेत् तण्डुलतोयेन च्छर्दितृष्णानिवारणम् ।। २८५.१३ ।।\n\nगुडुची वासकं लोध्रं पिप्पलीक्षौद्रसंयुतम् ।\nकफान्वितञ्जयेद्रक्तं तृष्णआकासज्वरापहम् ।। २८५.१४ ।।\n\nवासकस्य रसस्तद्वत् समधुस्ताम्रजो रसः .\nशिरीषपुष्पसुरसभावितं मरिचं हितं ।। २८५.१५ ।।\n\nसर्व्वार्त्तिनुन्मसूरोऽथ पित्तमुक् तण्डुलीयकं ।\nनिर्ग्गुण्डी शारिवा शेलुरह्कोलश्च  विषापहः ।। २८५.१६ ।।\n\nमहौषधं मृतां क्षुद्रां पुष्करं ग्रन्थिकोद्भवं ।\nपिवेत् कणायुतं क्काथं मूर्च्छायाञ्च मदेषु च ।। २८५.१७ ।।\n\nहिङ्गुसौवर्च्चलव्योषैर्द्विपलांशैर्घृताढकं ।\nचतुर्गुणे गवां मूत्रे सिद्धमुन्मादनाशनं ।। २८५.१८ ।।\n\nशङ्खपुष्पीवचाकुष्ठैः सिद्धं ब्राह्मीरसैर्युतं ।\nपुराणआं हन्त्यपस्मारं सोन्मादं मेध्यमुत्तमं ।। २८५.१९ ।।\n\nपञ्चगव्यं घृतं तद्वत् कुष्ठनुच्चाभ्यायुतं ।\nपटोलत्रिफलानिम्बगुडु वीधावणीवृषैः ।। २८५.२० ।।\n\nसकरञ्जैर्घृतं सिद्धं कुष्ठनुद्वज्र्कं स्मृतं ।\nनिम्बं पटोलं व्याघ्री च गुडुची वासकं तथा ।। २८५.२१ ।।\n\nकुर्य्याद्दशपलान् भागान् एकैकस्य सकुट्टितान् ।\nजलद्रोणए विपक्तव्यं यावत्‌पादावशेषितं ।। २८५.२२ ।।\n\nघृतप्रस्थम्प्चेत्तेन त्रिफलागर्भसंयुतं ।\nपञ्चतिक्तमिति ख्यातं सर्पिः कुष्ठविनाशनं ।। २८५.२३ ।।\n\nअशीतिं वातजान् रोगान् चत्वारिंशच्च पैत्तिकान् ।\nविंशतिं श्लैष्मिकान् कासपीनसार्शोव्रणादिकान् ।। २८५.२४ ।।\n\nहन्त्यन्यान् योगराजोषऽयं यथार्कस्तिमिरं खलु ।\nत्रिफलायाः कषायेन् भृङ्गराजरसेन च ।। २८५.२५ ।।\nब्रणप्रक्षालनङ्कुर्यादुपदंशप्रशान्तये ।\nपटोलदलचूर्णेन दाडिमत्वग्रजोऽथ वा ।। २८५.२६ ।।\n\nगुण्डयेच्च गजेनापि त्रिफलाचूर्णकेन च ।\nत्रिफलायोरजोयष्टिमार्कवोत्पलमारिचै ।। २८५.२७ ।।\n\nससैन्धवैः पचेत्तैलमभ्यह्गाच्छर्द्दिकापहं ।\nसक्षीरान् मार्कवरसान् द्विप्रस्थमधुकोत्पलैः ।। २८५.२८ ।।\n\nपचेत्तु तैलकुडवं तन्नस्यं पलितापहं । \nनिम्बम्पटोलं त्रिफला गुडूची खदिरं वृषं ।। २८५.२९ ।।\n\nभूनिम्बपाठात्रिफलागुडूचीरक्तचन्दनं ।\nयोगद्वयं ज्वरं हन्ति कुष्ठविस्फोटकादिकं ।। २८५.३० ।।\n\nपटोलामृतभूनिम्बवासारिष्टकपर्पटैः । \nखदिरान्तयुतैः क्काथो विस्फोटज्वरशान्तिकृत् ।। २८५.३१ ।।\n\nदशमूली च्छिन्नरुहा पथ्या दारु पुनर्नवा ।\nज्वर्रावद्रधिशोथेषु शिग्रुविश्वजिता हिताः ।। २८५.३२ ।।\n\nमधूकं निम्बपत्राणि लेपः स्याद् व्रणशोधनः ।\nत्रिफला खदिरो दार्वी न्यग्रोधातिबलाकुशाः ।। २८५.३३ ।।\n\nनिम्बमूलकपत्राणां कषायाः शोधने हिताः ।\nकरञ्जारिष्टनिर्गुण्डीरसो हन्याद् व्रणक्रिमीन् ।। २८५.३४ ।।\n\nधातकीचन्दनबलासमह्गामधुकोत्पलैः ।\nदार्वीमेदोन्वितैर्लेपः ससर्पिर्व्रणरोपणः ।। २८५.३५ ।।\n\nगुग्गुलुत्रिफलाव्योषसमांशैर्घृतयोगतः ।\nनाडी दुष्टवणं शूलम्भगन्दरमुखं हरेत् ।। २८५.३६ ।।\n\nहरितकीं मूत्रसिद्धां सतैललवणान्वितां ।\nप्रातः प्रातश्च सेवेत् कफवातामयापहां ।। २८५.३७ ।।\n\nत्रिककटुत्रिफलाक्काथं९ सक्षारलवणं पिवेत् ।\nकफवातात्मकेष्वेव विंरेकः कफवृद्धिनुत् ।। २८५.३८ ।।\n\nपिप्पलीपिप्पलीमूलवचाचित्रकनागरैः ।\nक्काथितं वा पिवेत्पेयमामवातविनाशनं ।। २८५.३९ ।।\n\nरास्नां गुडुचीमेरण्डदेवदारुमहौषधं ।\nपिवेत् सर्वाड्गिके वाते सामे सन्ध्यस्थिमज्जगे ।। २८५.४० ।।\n\nदशमूलकषायं वा पिवेद्वा नागराम्भसा ।\nसुण्ठीगोक्षुरकक्काथः प्रातः प्रातर्न्निषेवितः ।। २८५.४१ ।।\n\nसामवातकटीशूलपाचनो रुक्प्रणाशनः ।\nसमूलपत्रशाखायाः प्रसारण्याश्च तैलकं ।। २८५.४२ ।।\n\nगुडुच्याः सुरसः कल्कः चूर्णं वा क्काथमेव च ।\nप्रभूतकालमासेव्य मुच्यते वातशोणितात् । २८५.४३ ।।\n\nपिप्पली वर्द्धमानं वा सेव्यं पथ्या गुडेन् वा ।\nपटोलत्रिफलातीव्रकटुकामृतसाधितं ।। २८५.४४ ।।\n\nपक्वं पीत्वा जयत्याशु सदाहं वातशोणितं ।\nगुग्गुलं कोष्णशीते तु गुडुची त्रिफलाम्भ्सा ।। २८५.४५ ।।\n\nबलापुनर्न्नवैरण्डवृहतीद्वयगोक्षुरैः ।\nसहिङ्गु लवणैः पीतं सद्यो वातरुजापहं ।। २८५.४६ ।।\n\nकार्षिकं पिप्पलीलमूलं पञ्चैव लवणानि च ।\nपिप्पली चित्रकं शुण्ठी त्रिफ्ला त्रिवृता वचा ।। २८५.४७ ।।\n\nद्वौ क्षारौ शाद्वला दन्ती स्वर्णक्षीरी विषाणिका ।\nकोलप्रमाणां गुटिकां पिवेत् सौवीरकायुतां ।। २८५.४८ ।।\n\nशोथावपाके त्रिवृता प्रवृद्धे चोदरादिके ।\nक्षीरं शोथहरं दारु वर्षाभूर्नागरैः शुभम् ।। २८५.४९ ।।\n\nसेकस्तथार्कवर्षाभूनिम्बक्काथेन शोथजित् ।\nव्योषगर्भं पलाशस्य त्रिगुणे भस्मवारिणि ।। २८५.५० ।।\n\nसाधितं पिवतः सर्पिः पतत्यर्शो न संशयः ।\nविश्वक्सेनावनिर्ग्गुण्डीसाधितं चापि लावणं ।। २८५.५१ ।।\n\nविड़ङ्गानलसिन्धूत्थरास्नाग्रक्षारदारुभिः ।\nतैलञ्चतुर्गुणं सिद्धं कटुद्रव्यं जलेन वा ।। २८५.५२ ।।\n\nगणअडमालापहं तैलमभ्यङ्गात् गलगण्डनुत् ।\nशटीकुनागबलयक्काथः क्षीरससे युतम् ।। २८५.५३ ।।\n\nपयस्यापिप्पलीवासाकल्कं सिद्धंक्षये हितम् ।\nवचाविड़भयाशुण्ठीहिङ्गुकुष्ठाग्निदीप्यकान् ।। २८५.५४ ।।\n\nद्वित्रिषट्‌चतुरेकांशसप्तपञ्चाशिकाः क्रमात् ।\nचूर्णं पीतं हन्ति गुल्मं उदरं शूलकासनुत् ।। २८५.५५ ।।\n\nपाठानिकुम्भत्रिकटुत्रिफलाग्निषु साधितम् ।\nमूत्रेण चूर्णगुटिका गुल्मप्लीहादिमर्द्दनी ।। २८५.५६ ।।\n\nवासानिम्बपटोलानि त्रिफला वातपित्तनुत् ।\nलिह्यात् क्षौद्रेण विड़ङ्गं चूर्णं कृमिविनाशनम् ।। २८५.५७ ।।\n\nविड़ङ्गसैन्धवक्षारमृत्रेनापि हरीतकी ।\nशल्लकीवदरीजम्बुपियालाम्रार्जुनत्वचः ।। २८५.५८ ।।\n\nपीताः क्षीरेण मध्वक्ताः पृथक्शोणितवारणाः ।\nविल्वाम्रधातकीपाठाशुण्ठीमोचरसाः समाः ।। २८५.५९ ।।\n\nपीता रुन्धन्त्यतीसारं गुड़तक्रेण दुर्जयम् ।\nचाङ्गेरीकोलदध्यम्बुनागरक्षारसंयुतम् ।। २८५.६० ।।\n\nघृततयुक्क्काथितं पेयं गुदभ्रंसे रुजापहम् ।\nविड़ङ्गातिविषामुस्तं दारुपाठाकलिङ्गकम् ।। २८५.६१ ।।\n\nमरीचेन समायुक्तं शोथातीसारनाशनम् ।\nशर्करासिन्धुशुण्ठीभिः कृष्णामधुगुड़ेन वा ।। २८५.६२ ।।\n\nद्वे द्वे खादेद्धरीतक्यौ जीवेद्वर्षशतं सुखी ।\nत्रिफला पिप्पलीयुक्ता समध्वाज्या तथैव सा ।। २८५.६३ ।।\n\nचूर्णमामलकं तेन सुरसेन तु भावितम् ।\nमध्वाज्यशर्करायुक्तं लिढ्‌वा स्त्रीशः पयः पिवेत् ।। २८५.६४ ।।\n\nमासपिप्पलिशालीनां यवगोधूमयोस्तथा ।\nचूर्णभागैः समांशैश्च पचेत् पिप्पलिकां शुभां ।। २८५.६५ ।।\n\nतां भक्षयित्वा च पिवेत् शर्करामधुरं पयः ।\nनवश्चटकवज्जम्भेद्‌ दशवारान् स्त्रियं ध्रुवम् ।। २८५.६६ ।।\n\nसमङ्गाधातकीपुष्पलोध्रनीलोत्पलानि च ।\nएतत् क्षीरेण दातव्यं स्त्रीणां प्रदरनाशनं ।। २८५.६७ ।।\n\nवीजङ्कौरण्टकञ्चापि मधुकं श्वेतचन्दनं ।\nपद्मोत्पलस्य मूलानि मधुकं शर्करातिलान् ।। २८५.६८ ।।\n\nद्रवमाणेषु गर्भेषु गर्भस्थापनमुत्तमं ।\nदेवदारु नभः कुष्ठं नलदं विश्वभेषजं ।। २८५.६९ ।।\n\nलेपः काञ्जिकसम्पिष्टस्तैलयुक्तः शिरोर्त्तिनुत् ।\nवस्त्रपूतं क्षिपेत् कोष्णं सिन्धूत्थं कर्णशूलनुत् ।। २८५.७० ।।\n\nलशुनार्द्रकशिग्रूणां कदल्या वा रसः पृथक् ।\nबलाशतावरीरास्नामृताः मैरीयकैः पिवेत् ।। २८५.७१ ।।\n\nत्रिफलासहितं सर्पिस्तिमिरघ्नमनुत्तमं ।\nत्रिफलाव्योषसिन्धूत्थैर्घृतं सिद्धं पिवेन्नरः ।। २८५.७२ ।।\n\nचाक्षुष्यम्भेदनं हृद्यं दीपनं कफरोगनुत् ।\nनीलोत्पलस्य किञ्जल्कं गोशकृद्रससंयुतं ।। २८५.७३ ।।\n\nगुटिकाञ्जनमेतत् स्यात् दिनरात्र्यन्धयोर्हितं ।\nयष्टिमधुवचाकृष्णावीजानं गुटजस्य च ।। २८५.७४ ।।\nकल्केनालोड्य निम्बस्य कषायो वमनायसः ।\nस्निग्धस्विन्नयवन्तोयं प्रदातव्यं विरेचनम् ।। २८५.७५ ।।\n\nअन्य्था योजितं कुर्य्यात् मन्दाग्निं गौरवारुचिं।\nपथ्यासैन्धवकृष्णानां चूर्णमुष्णाम्बुना पिवेत् ।। २८५.७६ ।।\n\nविरेकः सर्व्वरोगघनः श्रेष्ठो नाराचसंज्ञकः ।\nसिद्धयोगा मुनिभ्यो ये आत्रेयेण प्रदर्शिताः ।। २८५.७७ ।।\n\nसर्वरोगहराः सर्वयोगाग्र्याः सुश्रुतेन हि ।। २८५.७८ ।।\nइत्यादिम्हापुराणे आग्नेये मृतसञ्जीवनीकरसिद्धयोगो नाम पञ्चाशीत्यधिकद्विशततमोऽध्यायः ।।"
  }
]