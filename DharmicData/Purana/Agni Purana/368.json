[
  {
    "text": "अग्निरुवाच\nचतुर्विधस्तु प्रलयो नित्यो यः प्राणिनां लयः ।\nसदा विनाशो जातानां ब्राह्मो नैमित्तिको लयः ।। ३६८.१ ।।\n\nचतुर्यगसहस्त्रान्ते प्राकृतः प्राकृतो लयः \nलय आत्यन्तिको ज्ञानादात्मनः परमात्मनि ।। ३६८.२ ।।\n\nनैमित्तिकस्य कल्पान्ते वक्ष्ये रूपं लयस्य ते ।\nचतुर्युगसहस्नान्ते क्षीणप्राये महीतले ।। ३६८.३ ।।\n\nअनावृष्टिरतीवोग्रा जायते शतवार्षिकी ।\nततः सत्त्वक्षयः स्याच्च ततो विष्णुर्जगत्पतिः ।। ३६८.४ ।।\n\nस्थितो जलानि पिवति भानोः सप्तसु रश्मिषु ।\nभूपार्तालसमुद्रादितोयं नयति संक्षयं ।। ३६८.५ ।।\n\nततस्तस्यानुभावेन तोयाहारोपबृंहिताः ।\nत एव रश्मयः सप्त जायन्ते सप्त भास्कराः ।। ३६८.६ ।।\n\nदहन्त्यऽशेषं त्रैलोक्यं सपातालतलं द्विज।\nसूर्म्मपृष्ठसमा भूः स्यात्ततः कालाग्निरुद्रकः ।। ३६८.७ ।।\n\nशेषाहिश्वाससम्बातात् पातालानि दहत्यधः ।\nपातालेभ्यो भुवं विष्णुर्भुवः स्वर्गं दहत्यतः ।। ३६८.८ ।।\n\nअम्बरी षमिवाभाति त्रैलोक्यामखिलं तथा ।\nततस्तापपरीतास्तु लोकद्वयनिवासिनः ।। ३६८.९ ।।\n\nगच्छन्ति ते महर्लोकं महर्लोकाज्जनं ततः ।\nरुद्ररूपी जगद्दग्ध्वा मुखनिश्वासतो हरेः ।। ३६८.१० ।।\n\nउत्तिष्ठन्ति ततो मेघा नानारूपाः सविद्युतः ।\nशतं वंर्षाणि वर्षन्तः शमयन्त्यग्निमुत्थितम् ।। ३६८.११ ।।\n\nसप्तर्षिस्थानमाक्रम्य स्थितेऽम्भसि शतं मरुत् ।\nमुखनिश्वासतो विष्णोर्नाशं नयति तान् घनान् ।। ३६८.१२ ।।\n\nवायुं पीत्वा हरिः शेषे शेते चैकार्णवे प्रमुः ।\nब्रह्मरूपधऱः सिद्धैर्जलगैर्मुनिभिस्तुतः ।। ३६८.१३ ।।\n\nआत्ममायामयीं दिव्यां योगनिद्रां समास्थितः ।\nआत्मानं वासुदेवाख्यां चिन्तयन्मधुसूदनः ।। ३६८.१४ ।।\n\nकल्पं शेते प्रबुद्धोऽथ ब्रह्मरूपी सृजत्यऽसौ ।\nद्विपरार्धन्ततो व्यक्तं प्रकृतौ लीयते द्विज ।। ३६८.१५ ।।\n\nस्थानात् स्थानं दशगुणमेकस्माद् गुण्यते स्थले ।\nततोऽष्टादशमे भागे परार्द्धमभिधीयते ।। ३६८.१६ ।।\n\nपरार्धं द्विगुणं यत्तु प्राकृतः प्रलयः स्मृतः ।\nअनावृष्ट्याऽग्निसम्पर्कात् कृते संज्वलने द्विज ।। ३६८.१७ ।।\n\nमहदादेर्विकारस्य विशेषान्तस्य संक्षये ।\nकृष्णेच्छाकारिते तस्मिन् सम्प्राप्ते प्रतिसञ्चरे ।। ३६८.१८ ।।\n\nआपो ग्रसन्ति वै पूर्ब्वं भूमेर्गन्धादिकं गुणं ।\nआत्मगन्धात्ततो भूमिः प्रलयत्वाय कल्पते ।। ३६८.१९ ।।\n\nरसात्मिकाश्च तिष्ठन्ति ह्यापस्तासां रसो गुणः ।\nपीयते ज्योतिषा तासु नष्टास्वग्निश्च दीप्य्ते ।। ३६८.२० ।।\n\nज्योतिषोऽपि गुणं रूपं वायुर्ग्रसति भास्करं ।\nनष्टे ज्योतिषि वायुश्च बली दोधूयते महान् ।। ३६८.२१ ।।\n\nवायोरपि गुणं स्पर्शमाकाशं ग्रसते ततः ।\nवायौ नष्टे तु चाकाशन्नीरवं तिष्ठति द्विज ।। ३६८.२२ ।।\n\nआकाशस्याथ वै शब्दं भूतादिर्ग्रसते च खं ।\nअबिमानात्मकं खञ्च भूतादि ग्रसते महान् ।। ३६८.२३ ।।\n\nभूमिर्याति लयञ्चाप्सु आपो ज्योतिषि तद्‌व्रजेत् ।\nवायौ वायुश्च खे खञ्च अहङ्कारे लयं स च ।। ३६८.२४ ।।\n\nमहत्तत्त्वे महान्तञ्च प्रकृतिर्ग्रसते द्विज ।\nव्यक्ताऽव्यक्ता च प्रकृतिर्व्यक्तस्याव्यक्तके लयः ।। ३६८.२५ ।।\n\nपुमानेकाक्षरः शुद्धः सोऽप्यंशः परमात्मनः ।\nप्रकृतिः पुरुषशचैचौ लीयेते परमात्मनि ।। ३६८.२६ ।।\n\nन सन्ति यत्र सर्वेशे नामजात्यादिकल्पनाः ।\nसत्तामात्रात्मके ज्ञेये ज्ञानात्मन्यात्मनः परे ।। ३६८.२७ ।।\n\nइत्यादिमहापुराणे आग्नेये नित्यनैमित्तिकप्राकृतप्रलया नामाष्टषष्ट्यधिकत्रिशततमोऽध्यायः॥"
  }
]