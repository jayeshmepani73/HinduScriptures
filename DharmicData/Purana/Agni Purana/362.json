[
  {
    "text": "अग्निरुवाच\nआकाशे त्रिदिवे नाको लोकस्तु भुवने जने ।\nपद्ये यशसि च शलोकः शरे खड्गे च सायकः ।। ३६२.१ ।।\n\nआनकः पटहो भेरी कलङ्कोऽङ्कापवादयोः ।\nमारुते वेधसि व्रध्ने पुंसि कः कं शिरोऽम्बुनोः ।। ३६२.२ ।।\n\nस्यात् पुलाकस्तुच्छधान्ये संक्षेपे भक्तसिक्थके ।\nमहेन्द्रगुग्गुलूलूकव्यालग्राहिषु कौशिकः ।। ३६२.३ ।।\n\nशालावृकौ कपिश्वानौ मानं स्यान्मितिसाधनं ।\nसर्गः स्वभावनिर्मोक्षनिश्चयाध्यायसृष्टिषु ।। ३६२.४ ।।\n\nयोगः सन्नहनोपायध्यानसङ्गतियुक्तिषु ।\nभोगः सुखे स्त्र्यादिभृतावव्जौ शङ्खनिशाकरौ ।। ३६२.५ ।।\n\nकाकेभगण्डौ करटौ दुश्चर्मा शिपिविष्टकः । \nरिष्टं क्षएमाशुभाभावेष्वरिष्टे तु शुभाऽशुभे ।। ३६२.६ ।।\n\nव्युष्टिः फले समृद्धौ च दृष्टिर्ज्ञानेऽक्षिण दर्शने ।\nनिष्ठानिष्पत्तिनाशान्ताः काष्ठोत्कर्षे स्थितौ दिशि ।। ३६२.७ ।।\n\nभूगोवाचस्त्विड़ा इलाः प्रगाढ़ं भृशकृच्छ्रयोः ।\nभृशप्रतिज्ञयोर्वाढ़ं शक्तस्थूलौ दृढ़ौ त्रिषु ।। ३६२.८ ।।\n\nविन्यस्तसंहतौ व्यूढ़ौ कृष्णो व्यासेऽर्ज्जुने हरौ ।\nपणो द्यतादिषूत्सृष्टे भृतौ मूल्ये धनऽपि च ।। ३६२.९ ।।\n\nमौर्व्यां द्र्व्याश्रिते स्त्वशुक्तसन्ध्यादिके गुणः ।\nश्रेष्ठेऽधिपे ग्रामणीः स्यात् जुगुप्साकरुणे घृणो ।। ३६२.१० ।।\n\nतृष्णा स्पृहापिपासे द्वे विपणिः स्याद्वणिक्पथे ।\nविषाभिसरलोहेषु तीक्ष्णं क्लीवे खरे त्रिषु ।। ३६२.११ ।।\n\nप्रमाणं हेतुमर्य्यादाशास्त्रेयत्ताप्रमातृषु ।\nकरणं क्षेत्रगात्रादावीरिणं शून्यमूपरं ।। ३६२.१२ ।।\n\nयन्ता हस्तिपके सूते वह्निज्वाला च हेतयः ।\nश्रुतं शास्त्रावधृतयोर्युगपर्य्याप्तयोः कृतं ।। ३६२.१३ ।।\n\nख्याते हृष्टे प्रतीतोऽभिजातस्तु कुलजे बुधे ।\nविविक्तौ पूतविजनौ मूर्च्छितौ मूढ़सोच्छ्रयौ ।। ३६२.१४ ।।\n\nअर्थोऽभिधेयरैवस्तुप्रयोजननिवत्तिषु ।\nनिदानागमयोस्तीर्थमृषिजुष्टजले गुरौ ।। ३६२.१५ ।।\n\nप्राधान्ये राजलिङ्गे च वृषाङ्गे ककुदाऽस्त्रियां ।\nस्त्री सम्बिज्ज्ञानसम्भाषाक्रियाकाराजिनामसु ।। ३६२.१६ ।।\n\nधर्म्मे रहस्युपनिषत् स्यादृतौ वत्सरे शरत् ।\nपदं व्यवसितित्राणस्थानलक्ष्माङ्‌घ्रिवस्तुषु ।। ३६२.१७ ।।\n\nत्रिष्विष्टमधुरौ स्वादू मृदू चातीक्ष्णकोमलौ ।\nसत्ये साधौ विद्यमाने प्रशस्तेऽभ्यर्हिते च सत् ।।३६२.१८ ।।\n\nविधिर्विधाने दैवेऽपि प्रणिधिः प्रार्थने चरे ।\nवधूर्जाया स्नुषा स्त्री च सुधालेपोऽमृतं स्नुही ।। ३६२.१९ ।।\n\nस्पृहा सम्प्रत्ययः श्रद्धा पणिडतम्मन्यगर्व्वितौ ।\nब्रह्मबन्धुरधिक्षेपे भानूरश्मिदिवाकरौ ।। ३६२.२० ।।\n\nद्कालाणौ शैलपाषाणौ मूर्खनीचौ पृथग्जनौ ।\nतरुशैलौ शिखरिणौ तनुस्त्वग्देहयोरपि ।। ३६२.२१ ।।\n\nआत्मा यत्नो धृतिर्बुद्धिः स्वभावो ब्रह्म वर्ष्म च ।\nउत्थानं पौरुषे तन्त्रे व्युत्थानं प्रतिरोधने ।। ३६२.२२ ।।\n\nनिर्य्यातनं वैरशुद्धौ दाने न्यासार्पणेऽपि च ।\nव्यसनं विपदि भ्रंशे दोषे कामजकोपजे ।। ३६२.२३ ।।\n\nमृगयाक्षो दिवास्वप्नः परिवादः स्त्रियो मदः ।\nतौर्य्यत्रिकं वृथाट्या च कामजो दशको गणः ।। ३६२.२४ ।।\n\nपैशून्यं साहसं द्रोह ईर्ष्यासूयार्थदूषणम् ।\nवाग्‌दण्डश्चैव पारुष्यं क्रोधजोऽपि गणोऽष्टकः ।। ३६२.२५ ।।\n\nअकर्म्मगुह्ये कौपीनं मैथुनं सङ्गतौ रतौ ।\nप्रधानं परमार्था धीः प्रज्ञानं बुद्धिचिह्नयोः ।। ३६२.२६ ।।\n\nक्रन्दने रोदनाह्वाने वष्म देहप्रमाणयोः ।\nआराधनं साधने स्यादवाप्तौ तोषणेऽपि च ।। ३६२.२७ ।।\n\nरत्नं स्वजातिश्रेष्ठेऽपि लक्ष्म चिह्निप्रधानयोः ।\nकलापो भूषणे वर्हे तूणीरे संहतेऽपि च ।। ३६२.२८ ।।\n\nतल्पं शय्याट्टदारेषु डिम्भौ तु शिशुवालिशौ ।\nस्तम्भौ स्थूणाजड़ीभावौ सभ्ये संसदि वै सभा ।। ३६२.२९ ।।\n\nकिरणप्रग्र्हौ रश्मी धर्म्माः पुण्ययमादयः ।\nललामं पुच्छपुण्ड्राश्वभूषाप्राधान्यकेतुषु ।। ३६२.३० ।।\n\nप्रत्ययोऽधीनशपथज्ञानविस्वासहेतुषु ।\nसमयाः शपथाचारकालसिद्धान्तसंविदः ।। ३६२.३१ ।।\n\nअत्ययोऽतिक्रमे कृच्छ्रे सत्यं शपथतथ्ययोः ।\nवीर्य्यं बलप्रभावौ च रूप्यं रूपे प्रशस्तके ।। ३६२.३२ ।।\n\nदुरोदरो द्युतकारे पणे द्यूते दुरोदरं ।\nमहारण्ये दुर्गपथे कान्तारः पुन्नपुंसकं ।। ३६२.३३ ।।\n\nयमानिलेन्द्रचन्द्रार्कविष्णुसिंहादिके हरिः ।\nदशेऽस्त्रियां भये श्वभ्रे जठरः कठिनेऽपि च ।। ३६२.३४ ।।\n\nउदारो दातृमहतोरितरस्त्वन्यनीचयोः ।\nचूड़ा किरीटं केशाश्च संयता मौलयस्त्रयः ।। ३६२.३५ ।।\n\nबलिः करोपहारादौ सैन्यस्थैर्य्यादिके बलं ।\nस्त्रीकटीवस्त्रबन्धेऽपि नीवी परिपणेऽपि च ।। ३६२.३६ ।।\n\nशुक्रले मूषिके श्रेष्ठे सुकृते वृषभे वृषः ।\nद्यूताक्षे सारिफलकेऽप्याकर्षोऽथाऽक्षमिन्द्रिये ।। ३६२.३७ ।।\n\nना द्यूताङ्गे च कर्षे च व्यवहारे कलिद्रुमे ।\nउष्णीषः स्यान् किरीटादौ कर्षूः कुल्याभिधायिनी ।। ३६२.३८ ।।\n\nप्रत्यक्षेऽधिकृतेऽध्याक्षः सूर्य्यवह्नी विभावसू ।\nश्रृङ्गारादौ विषे वोर्य्ये गुणे रागे द्रवे रसः ।। ३६२.३९ ।।\n\nतेजःपुरीषयोर्वर्च्च आगः पापापराधयोः ।\nछन्दः पद्येऽभिलाषे च साधीयान् साधुवाढयोः ।।\n\nव्युहो वृन्देऽप्यहिर्वृत्रेऽप्यग्नीन्द्वर्कास्तमोनुदः ।। ३६२.४० ।।\n\nइत्तयादिमहापुराणे आग्नेये नानार्थवर्गा नाम द्विषष्ट्यधिकत्रिशततमोऽध्यायः ॥"
  }
]