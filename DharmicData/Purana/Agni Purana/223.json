[
  {
    "text": "पुष्कर उवाच\nग्रामस्याधिपति कुर्य्याद्दशग्रामाधिपं नृपः ।\nशतग्रामाधिपञ्चान्यं तथैव विषयेस्वरं ।। २२३.१ ।।\n\nतेषां भोगविभागश्च भवेत् कर्म्मानुरूपतः ।\nनित्यमेव तथा कार्य्यं तेतषाञ्चारैः परीक्षणं ।। २२३.२ ।।\n\nग्रामे दोषान् समुत्पन्नान् ग्रामेशः प्रशमं नयेत् ।\nअशक्तो दशपालस्य स तु गत्वा निवेदयेत् ।। २२३.३ ।।\n\nश्रुत्वापि दशपालोऽपि तत्र युक्तिमुपाचरेत् ।\nवित्ताद्याप्नोति राजा वै विष्यात्तु सुरक्षइतात् ।। २२३.४ ।।\n\nधनवान्धर्म्ममाप्नोति धनवान् काममश्नुते ।\nउच्छिद्यन्ते विना ह्यर्थै१ क्रिया ग्रीष्मे सरिद्यथा ।। २२३.५ ।।\n\nविशेषो नास्ति लोकेषु पतितस्याधनस्य च ।\nपतितान्न तु गृह्णन्ति दरिद्रो न प्रयच्छति ।। २२३.६ ।।\n\nधनहीनस्य भार्य्यापि नैका स्यादुपवर्त्तिती२ ।\nराष्ट्रपीडाकरो राजा नरके वसते चिरं ।। २२३.७ ।।\n\nनित्यं राज्ञा तथा बाव्यं गर्भिणी सहधर्मिणी ।\nयथा स्वं सुखमुत्सृज्य गर्भस्य सुखमावहेत्३ ।। २२३.८ ।।\n\nकिं यज्ञैस्तपसा तस्य प्रजा यस्य न रक्षिताः ।\nसुरक्षिताः प्रचजा यस्य स्वर्गस्तस्य गृहोपमः ।। २२३.९ ।।\n\nअरक्षिताः प्र्जा यस्य नरकं तस्य मन्दिरं ।\nराजा षड्‌बागमादत्ते सुकृताद्‌दुष्कृतादपि ।। २२२.१० ।।\n\nधर्म्मागमो रक्षणाच्च पापाप्नोत्यरक्षणात् ।\nसुभगा विटभीतेव राजवल्लभतस्करैः ।। २२२.११ ।।\n\nभक्ष्यमाणाः प्रजा रक्ष्याः कायस्थैश्च विशेषतः ।\nरक्षता तद्‌भयेभ्यस्तु राज्ञो भवति सा प्रजा४ ।। २२२.१२ ।।\n\nअरक्षिता सा भवति तेषामेवेह भोजनं ।\nदुष्टसम्मर्द्दनं कुर्य्याच्छास्त्रोक्तं करमाददेत्५ ।। २२२.१३ ।।\n\nकोषे प्र्वेशयेदर्द्धं नित्यञ्चार्द्धं द्विजे ददेत्६ ।\nनिधिंद्विजात्तमः प्राप्य गृह्णीयात्सकलं तथा ।। २२२.१४ ।।\n\nचतुर्थमष्टमं भागं तथा षोडशमं द्विजः ।\nवर्णकमेण दद्याच्च निधिं पात्रे तु धर्म्मतः ।। २२२.१५ ।।\n\nअनृतन्तु वदन् दण्ड्यः७ सुवित्तस्यांशमष्टमं ।\nप्रणष्टस्वामिकमृक्‌थं राजा त्र्यव्दं निधापयेत् ।। २२२.१६ ।।\n\nअर्वाक्‌ त्र्यब्दाद्धरेत्‌स्वामी परेण नृपतिर्हरेत् ।\nममेदमितिया ब्रूयात् सोऽर्थयुक्तो यथाविधि ।। २२२.१७ ।।\n\nसम्पाद्य रूपसङ्ख्यादोन् स्वामी तद्‌ द्रव्यमर्हति ।\nबालदायादिकमृक्थं८ तावद्राजानुपालपेत् ।। २२२.१८ ।।\n\nयावत्स्यात्स समावृत्तो यावद्वातीतशैशवः ।\nबालपुत्रासु चैवं स्याद्रक्षणं निष्कुलासु च ।। २२२.१९ ।।\n\nपतिव्रतासु च स्त्रीषु विधबास्वतुरासु च ।\nजीवन्तीनान्तु तासां ये संहरेयुः स्ववान्धवाः ।। २२२.२० ।।\n\nताञ्‌छिष्याच्चौरदण्डेन धार्म्मिकः कृथिवीपतिः ।\nसामान्यतो हृतञ्चौरैस्तद्वै दद्यात् स्वयं नृपः ।। २२२.२१ ।।\n\nचौररक्षाधिकारिब्यो राजापि हृतमाप्नुयात् । \nअहृते यो हृतं ब्रूयान्निः सार्यो दण्ड्य एव सः ।। २२२.२२ ।।\n\nन तद्राज्ञा प्रदातव्यं गृहे यद्‌ गृहगैर्हृतं ।\nस्राष्ट्रपण्यादादद्याद्राजा विंशतिमं द्विज ।। २२२.२३ ।।\n\nशुल्कांशं परदेशाच्च क्षयव्ययप्रकाशकं ।\nज्ञात्वा सङ्कल्पयेच्छुल्कं लाभं वणिग्यथाप्नुयात् ।। २२२.२४ ।।\n\nविंशांशं लाभमादद्याद्दण्डनीयस्ततोऽन्यया ।\nस्त्रीणां प्रव्रजितानाञ्च९ तरशुल्कं विवर्जयेत् ।। २२२.२५ ।।\n\nतरेषु दासदोषेण नष्टं दासास्तु दापयेत् । \nशूकधान्येषु षड्‌भागं शिम्बिधान्ये तथाष्टमं ।। २२२.२६ ।।\n\nराजा वन्यार्थमादद्याद्देशकालानुरूपकं ।\nपञ्चषङ्भागमादद्याद् राजा पशुहिरण्ययोः ।। २२२.२७ ।।\n\nगन्धौषधिरसानाञ्च भाण्डानां सर्वस्यास्ममयस्य च ।\nपत्रशाकतृणानाञ्च वंशवैणवचर्म्मणं ।। २२२.२८ ।।\n\nवैदलानाञ्च भाण्डानां सर्वस्याश्ममयस्य च ।\nषड्‌भागमेव चादद्यान्मधुमांसस्य सर्षिपः ।। २२२.२९ ।।\n\nम्रियन्नपि न चादद्याद् ब्राह्मणेभ्यस्तथा करं ।\nयस्य राज्ञस्तु विषये श्रोत्रियः सीदति क्षुधा ।। २२२.३० ।।\n\nतस्य सीदति तद्राष्ट्रं व्याधिदुर्भिक्षतस्तरैः ।\nश्रुतं वृत्तन्तु विज्ञाय वृत्तिं तस्य प्रकल्पयेत् ।। २२२.३१ ।।\n\nक्षेच्च सर्वतस्त्वेनं पिता पुत्रमिवौरसं ।\nसंरक्ष्यमाणो राज्ञा यः कुरुते धर्ममन्वहं ।। २२२.३२ ।।\n\nतेनायुर्वर्द्धते राज्ञो द्रविणं राष्ट्रमेव च ।\nकर्म्म कुर्युर्न्नरेन्द्रस्य मासेनैकञ्च१० शिल्पिनः ।। २२२.३३ ।।\n\nभुक्तमात्रेण ये चान्ये स्वशरीरोपजीविनः ।\n\nइत्यादिमहापुराणे आग्नेये राजधर्मो नाम त्रयोविंशत्यधिकद्विशततमोऽध्यायः ।"
  }
]