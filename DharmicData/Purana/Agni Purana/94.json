[
  {
    "text": "ईश्वर उवाच\nईशादिषु चरक्याद्याः[१](५) पूर्ववत्पूजयेद्वहिः  ।९४.००२\nआहुतित्रितयं दद्यात्प्रतिदेवमनुक्रमात् ॥९४.००२\nदत्वा भूतबलिं लग्ने शिलान्यासमनुक्रमात् ।९४.००३\nमध्यसूत्रे[२](६) न्यसेच्छक्तिं कुम्भञ्चानन्तमुत्तमं[३](७)  ॥९४.००३\nनकारारूढमूलेन कुम्भेऽस्मिन् धारयेच्छिलां  ।९४.००४\nकुम्भानष्टौ सभद्रादीन् दिक्षु पूर्वादिषु क्रमात् ॥९४.००४\nलोकपालाणुभिर्न्यस्य[४](८) श्वभ्रेषु[५](६) न्यस्तशक्तिषु  ।९४.००५\nशिलास्तेष्वथ[६] नन्दाद्याः क्रमेण[७] विनियोजयेत् ॥९४.००५\nशम्बरैर्मूर्तिनाथानां[८] यथा स्युर्भित्तिमध्यतः  ।९४.००६\nतासु धर्मादिकानष्टौ[९] कोणात्कोणं विभागशः[१०]  ॥९४.००६\nसुभद्रादिषु नन्दाद्याश्चतस्रोऽग्न्यादिकोणगाः  ।९४.००७\nअजिताद्याश्च पूर्वादिजयादिष्वथ[११] विन्यसेत् ॥९४.००७\nब्रह्माणं चोपरि मस्य[१२] व्यापकं च महेश्वरं  ।९४.००८\nचिन्तयेदेषु चाधानं व्योमप्रसादमध्यगं  ॥९४.००८\nबलिन्दत्त्वा जपेदस्त्रं विघ्नदोषनिवारणं[१३]  ।९४.००९\nशिलापञ्चकपक्षेऽपि मनागुद्दिश्यते यथा  ॥९४.००९\nमध्ये पूर्णशिलान्यासः[१४] सुभद्रकलशेऽर्धतः  ।९४.०१०\nपद्मादिषु च नन्दाद्याः कोणेष्वग्न्यादिषु क्रमात् ॥९४.०१०\nमध्यभावे[१५] चतस्रोऽपि मातृवद्भावसम्मताः  ।९४.०११\nओं पूर्णे त्वं महाविश्वे[१६] सर्वसन्दोहलक्षणे  ॥९४.०११\nसर्वसम्पूर्णमेवात्र कुरुष्वाङ्गिरसः सुते  ।९४.०१२\nओं नन्दे त्वं नन्दिनी पुंसां त्वामत्र स्थापयाम्यहं  ॥९४.०१२\nप्रासादे तिष्ठ सन्तृप्ता यावच्चन्द्रार्कतारकं  ।९४.०१३\nआयुः कामं श्रियन्नन्दे देहि वासिष्ठ देहिनां[१७]  ॥९४.०१३\nअस्मिन् रक्षा सदा[१८] कार्या प्रासादे यत्नतस्त्वया  ।९४.०१४\nओं भद्रे त्वं सर्वदा भद्रं लोकानां कुरु काश्यपि  ॥९४.०१४\nआयुर्दा कामदा देवि[१९] श्रीप्रदा च सदा भव  ।९४.०१५\nओं जयेऽत्र सर्वदा देवि श्रीदा.अयुर्दा च सदा भव[२०]  ॥९४.०१५\nओं जयेऽत्र सर्वदा[२१] देवि तिष्ठ त्वं स्थापिता मय[२२]  ।९४.०१६\nनित्यञ्जयाय भूत्यै च स्वामिनी भव भार्गवि  ॥९४.०१६\nओं रिक्तेऽतिरिक्तदोषघ्ने[२३] सिद्धिमुक्तिप्रदे शुभं  ।९४.०१७\nसर्वदा सर्वदेशस्थे तिष्ठास्मिन् विश्वरूपिणि[२४]  ॥९४.०१७\nगगनायतनन्ध्यात्वा तत्र तत्त्वत्रयं[२५] न्यसेत् ।९४.०१८\nप्रायश्चित्तन्ततो हुत्वा विधिना विसृजेन्मखं  ॥९४.०१८\n\nइत्यादिमहापुराणे आग्नेये शिलान्यासकथनं नाम चतुर्णवतितमोऽध्यायः ॥"
  },
  {
    "text": "ईश्वर उवाच\nईशादिषु चरक्याद्याः पूर्ववत् पूजयेद्वहिः। \nआहुतित्रितयं दद्यात् प्रतिदेवमनुक्रमात् ।। १ ।।\n\nदत्वा भूतबलिं लग्ने शिलान्यासमनुक्रमात्। \nमध्यशूत्रे न्यसेच्छक्तिं कुम्भञ्चानन्तमुत्तमं । २ ।।\n\nनकारारूढमूलेन कुम्भेऽस्मिन् धारयेच्छिलां। \nकुम्भानष्टौ सुभद्रादीन् दिक्षु पूर्वादिषु क्रमात् ।। ३ ।।\n\nलोकपालाणुभिर्न्यस्य श्वभ्रेषु न्यस्तशक्तिषु।\nशिलास्तेष्वथ नन्दाद्याः क्रमेण विनिवेशयेत् ।। ४ ।।\n\nशम्बरैर्मूर्त्तिनाथानां यथा स्युर्भित्तिमध्यतः।\nतासु धर्म्मादिकानष्टौ कोणात् कोणं विबागशः ।। ५ ।।\n\nसुभद्रादिषु नन्दाद्याश्चतस्रोऽगन्यादिकोणगाः। \nअजिताद्यास्च पूर्वादिजयादिष्वथ विन्यसेत् ।। ६ ।।\n\nब्रह्माणं चोपरि नस्य व्यापकं च महेश्वरं। \nचिन्तयेदेषु चाधानं व्योमप्रासादमध्यगं ।। ७ ।।\n\nबलिन्दत्त्वा जपेदस्त्रं विघ्नदोषनिवारणं । \nशिलापञ्चकपक्षेऽपि मनागुद्दिश्यते यथा ।। ८ ।।\n\nमध्ये पूर्णशिलान्यासः सूभद्रकलशेऽर्द्धतः। \nपद्मादिषु च नन्दाद्याः कोणेष्वगन्यादिषु क्रमात् ।। ९ ।।\n\nमध्यभावे चतस्रोऽपि मातृवद्भावसम्मताः। \nओं पूर्णे त्वं महावद्ये सर्वसन्दोहलक्षणे ।। १० ।।\n\nसर्वसम्पूर्णमेवात्र कुरुष्वाङिगिरसः सुते। \nओं नन्दे त्वं नन्दिनी पुंसां त्वामत्र स्थापयाम्यहं ।। ११ ।।\n\nप्रासादे तिष्ठ सन्तृप्ता यावच्चन्द्रार्कतारकं। \nआयुः कामं श्रियन्नन्दे देहि वासिष्ठि देहिनां ।। १२ ।।\n\nअस्मिन् रक्षा सदा कार्य्या प्रासादे यत्नतस्त्वया।\nओं भद्रे त्वं सर्वदा भद्रं लोकानां कुरु काश्यपि ।। १३ ।।\n\nआयुर्दा कामदा देवि श्रीप्रदा च सदा भव। \nओं जयेऽत्र सर्वदा देवि श्रीदाऽऽयुर्दा सदा भव ।। १४ ।।\n\nओं जयेऽत्र सर्वदा देवि तिष्ठ त्वं स्थापितामय । \nनित्यञ्जयाय भूत्यै च स्वामिनी भव भार्गवि ।। १५ ।।\n\nओं रिक्तेऽतिरिक्तदोषघ्ने सिद्धिमुक्तिप्रदे शुभे।\nसर्वदा सर्वदेशस्थे तिष्ठास्मिन् विश्वरूपिणि ।। १६ ।।\n\nगगनायतनन्ध्यात्वा तत्र तत्त्वात्रयं न्यसेत्। \nप्रायश्चित्तन्ततो हुत्वा विधिना विसृजेन्मखं ।। १७ ।।\n\nइत्यादिमहापुराणे आग्नेये शिलान्यासकथनं नाम चतुर्णवतितमोऽध्यायः ।"
  }
]