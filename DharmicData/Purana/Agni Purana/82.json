[
  {
    "text": "ईश्वर उवाच\nवक्ष्ये संस्कारदीक्षायां विधानं शृणु षण्मुख  ।८२.००१\nआवाहयेन्महेशस्य वह्निस्थस्य शिरो हृदि  ॥८२.००१\nसंश्लिष्टौ तौ समभ्यर्च्य सन्तर्प्य हृदयात्मना  ।८२.००२\nतयोः सन्निधये दद्यात्तेनैवाहुतिपञ्चकं  ॥८२.००२\nकुसुमेनास्त्रलिप्तेन[१](३) ताडयेत्तं हृदा शिशुं  ।८२.००३\nप्रस्फुरत्तारकाकारं चैतन्यं तत्र भावयेत् ॥८२.००३\nप्रविश्य तत्र हुङ्कारमुक्तं रेचकयोगतः  ।८२.००४\nसंहारिण्या तदाकृष्य पूरकेण हृदि न्यसेत् ॥८२.००४\nततो वागीश्वरीयौनौ मुद्रयोद्भवसञ्ज्ञया  ।८२.००५\nहृत्सम्पुटितमन्त्रेण[२](१) रेचकेन विनिक्षिपेत् ॥८२.००५\nओं हां हां हां आत्मने नमः[३](२)\nजाज्वल्यमाने निर्धूमे जुहुयादिष्टसिद्धये  ।८२.००६\nअप्रवृद्धे सधूमे तु होमो वह्नौ न सिद्ध्यति  ॥८२.००६\nस्निग्धः प्रदक्षिणावर्तः सुगन्धिः शस्यतेऽनलः  ।८२.००७\nविपरीतस्फुलिङ्गी च भूमिस्पर्शः प्रशस्यते  ॥८२.००७\nइत्येवमादिभिश्चिह्नैर्हुत्वा शिष्यस्य कल्मषं  ।८२.००८\nपापभक्षणहोमेन[४](३) दहेद्वा तं भवात्मना  ॥८२.००८\nद्विजत्वापादनार्थाय तथा रुद्रांशभावने  ।८२.००९\nआहारवीजसंशुद्धौ[५](४) गर्भाधानाय संस्थितौ  ॥८२.००९\nसीमन्ते जन्मतो नामकरणाय च होमयेत् ।८२.०१०\nशतानि पञ्च मूलेन वौषडादिदशांशतः  ॥८२.०१०\nशिथिलीभूतबन्धस्य शक्तावुत्कर्षणं च यत् ।८२.०११\nआत्मनो रुद्रपुत्त्रत्वे गर्भाधानं तदुच्यते  ॥८२.०११\nस्वान्तत्र्यात्मगुणव्यक्तिरिह पुंसवनं मतं  ।८२.०१२\nमायात्मनोर्विवेकेन ज्ञानं सीमन्तवर्धनं  ॥८२.०१२\nशिवादितत्त्वशुद्धेस्तु स्वीकारो जननं मतं  ।८२.०१३\nबोधनं यच्छिवत्वेन शिवत्वार्हस्य नो मतं[६](१)  ॥८२.०१३\nसंहारमुद्रयात्मानं स्फुरद्वह्निकणोपमं  ।८२.०१४\nविदधीत समादाय निजे हृदयपङ्कजे  ॥८२.०१४\nततः कुम्भयोगेन मूलमन्त्रमुदीरयेत् ।८२.०१५\nकुर्यात्समवशीभावं तदा च शिवयोर्हृदि  ॥८२.०१५\nब्रह्मादिकारणात्यागक्रमाद्रेचकयोगतः  ।८२.०१६\nनीत्वा शिवान्तमात्मानमादायोद्भवमुद्रया  ॥८२.०१६\nहृत्सम्पुटितमन्त्रेण रेचकेन विधानवित् ।८२.०१७\nशिष्यस्य हृदयाम्भोजकर्णिकायां विनिक्षिपेत् ॥८२.०१७\nपूजां शिवस्य वह्नेश्च गुरुः कुर्यात्तदोचितां  ।८२.०१८\nप्रणतिञ्चात्मने शिष्यं समयान् श्रावयेत्तथा  ॥८२.०१८\nदेवं न निन्देच्छास्त्राणि निर्माल्यादि न लङ्घयेत् ।८२.०१९\nशिवाग्निगुरुपूजा च कर्तव्या जीवितावधि  ॥८२.०१९\nबालबालिशवृद्धस्त्रीभोगभुग्व्याधितात्मनां  ।८२.०२०\nयथाशक्ति ददीतार्थं[७](२) समर्थस्य समग्रकान्  ॥८२.०२०\nभूताङ्गानि जटाभस्मदण्डकौपीनसंयमान्  ।८२.०२१\nईशानाद्यैर्हृदाद्यैर्वा परिजप्य यथाक्रमात् ॥८२.०२१\nस्वाहान्तसंहितमन्त्रैः पात्रेष्वारोप्य पूर्ववत् ।८२.०२२\nसम्पादितद्रुतं हुत्वा स्थण्डिलेशाय दर्शयेत् ॥८२.०२२\nरक्षणाय घटाधस्तादारोप्य क्षणमात्रकं  ।८२.०२३\nशिवादाज्ञां समादाय ददीत यतिने गुरुः  ॥८२.०२३\nएवं समयदीक्षायां विशिष्टायां विशेषतः  ।८२.०२४\nवह्निहोमागमज्ञानयोग्यः सञ्जायते शिश्रुः  ॥८२.०२४\nइत्यादिमहापुराणे आग्नेये समयदीक्षाकथनं नाम द्व्यशीतितमोऽध्यायः ॥"
  },
  {
    "text": "ईश्वर उवाच\nवक्ष्ये संस्कारदीक्षाया विधानं शृणु षण्मुक। \nआवाहयेन्महेशस्य वह्निस्थस्य शिरो हृदि ।। १ ।।\n\nसंश्लिष्टौ तौ समभ्यर्च्य सन्तर्प्प हृदयान्मना। \nततोः सन्निधये दद्यात्तेनैवाहुतिपञ्चकं ।। २ ।।\n\nकुसुमेनास्त्रलिप्तेन ताडयेत्तं हृदा शिशुं। \nप्रस्फुरत्तारकाकारं चैतन्यं तत्र बावयेत् ।। ३ ।।\n\nप्रविश्य तत्र हुङ्कारमुक्तं रेचकयोगतः। \nसंहारिण्या तदाकृष्य पूरकेण हृदि न्यसेत् ।। ४ ।।\n\nततो वागीश्वरीयौनौ मुद्रयोद्भवसञ्ज्ञया। \nहृत्‌सम्पुटितमन्त्रेण रेचकेन विनिक्षिपेत् ।। ५ ।।\n\nओं हां हां हां आत्मने नमः ।\nजाज्वल्यमाने निर्द्धूमे जुहुयादिष्टसिद्धये।\n\nअप्रवृद्धे सधूमे तु होमो वह्नौ न सिध्यति ।। ६ ।।\nस्निग्धः प्रदक्षिणावर्त्तः सुगन्धिः शस्यतेऽनलः।\n\nविपरीतस्फुलिङ्गी च भूमिस्पर्शः प्रशस्यते ।। ७ ।।\nइत्येवमादिभिश्चिह्नैर्हुत्वा शिष्यष्य कल्मषं।\n\nपापभक्षणहोमेन दहेद्वा तं भवात्मना ।। ८ ।।\n\nद्विजत्वापादनार्थाय तथा रुद्रांशभावने। \nआहारवीज संशुद्धौ गर्भाधानाय संस्थितो ।। ९ ।।\n\nसीमन्ते जन्मतो नामकरणाच च होमयेत्। \nशतानि पञ्च मूलेन वौषडादिदशांशतः ।। १० ।।\n\nशिथिलीभूतबन्धस्य शक्तावुत्‌कर्षणं च यत्। \nआत्मनो रुद्रपुत्रत्वे गर्भाधानं तदुच्यते ।। ११ ।।\n\nस्वान्तत्र्यात्मगुणव्यक्तिरिह पुंसवनं मतं। \nमायात्मनोविवेकेन ज्ञानं सीमन्तवर्द्धनं ।। १२ ।।\n\nशिवादितत्त्वश्रुद्धेस्तु स्वीकारोजननं मतं। \nबोधनं यच्छिवत्वेन शिवत्वार्हस्य नो मतं ।। १३ ।।\n\nसंहारमुद्रयात्मानं स्फुरद्वह्निकणोपमं। \nविदधीत समादाय निजे हृदयपङ्कजे ।। १४ ।।\n\nततः कुम्भकयोगेन मूलमन्त्रमुदीरयेत्। \nकुर्य्यात् समवशीभावं तदा च शिवयोर्हृदि ।। १५ ।।\n\nब्रह्मादिकारणात्यागक्रमाद्रेचकयोगतः। \nनीत्वा शिवान्तमात्मानमादायोद्भवमुद्रया ।। १६ ।।\n\nहृत्‌सम्पुटितमन्त्रेण रेचकेन विधानवित्। \nशिष्यस्य हृदयाम्भोजकर्णिकायां विनिक्षिपेत् ।। १७ ।।\n\nपूजां शिवस्य वह्नेश्च गुरुः कुर्य्यात्तदोचितां। \nप्रणतिञ्चात्मने शिषयं समयान् श्रावयेत्तथा ।। १८ ।।\n\nदेवं न निन्देच्छास्त्राणि निर्म्माल्यादिन लङ्घयेत्। \nशिवाग्निगुरुपूजा च कर्त्तव्या जीवतावधि ।। १९ ।।\n\nबालबालिशवृद्धस्त्रीभोगभुग्‌व्याधितात्मनां। \nयथाशक्ति ददीतार्थं समर्थस्य समग्रकान् ।। २० ।।\n\nभूताङ्गानि जटाभस्मदण्डकौपीनसंयमान्। \nईशानाद्यैर्हृदाद्यैर्वा परिजप्य यथाक्रमात् ।। २१ ।।\n\nस्वाहान्तसंहितामन्त्रैः प्रात्रेष्वारोप्य पूर्ववत्। \nसम्पादितद्रुतं हुत्वा स्थण्डिलेशाय दर्शयेत् ।। २२ ।।\n\nरक्षणाय घटाधस्तादारोप्य क्षणमात्रकं। \nशिवादाज्ञां समादाय ददीत व्रतिने गुरुः ।। २३ ।।\n\nएवं समयदीक्षायां विशिष्टायां विशेषतः। \nवह्निहोमागमज्ञानयोग्यः सञ्जायते शिशुः ।। २४ ।।\n\nइत्यादिमहापुराणे आग्नेये समयदीक्षाकथनं नाम द्व्यशीतितमोऽध्यायः।"
  }
]