[
  {
    "text": "इयग्रीव उवाच\nप्रासादं सम्प्रवक्ष्यामि सर्वसाधारण श्रृण। \nचतुरस्त्रीकृतं क्षेत्रं भजेत् षोडशधा बुधः ।। १ ।।\n\nमध्ये तस्य चतुर्भिस्तु कुर्य्यादायसमन्वितम्। \nद्वादशैव तु भागानि भित्त्यर्थं परिकल्पयेत् ।। २ ।।\n\nजङ्घोच्छायन्तु कर्त्तव्यं चतुर्भागेण चायतम् । \nजङ्घायां द्विगुणोच्छायं मञ्चर्य्याः कल्पयेद् बुधः।। ३ ।।\n\nतुर्य्यभागेन मञ्चर्य्याः कार्य्यः सम्यक् प्रदक्षिणः ।\nतन्माननिर्गमं कार्य्यमुभयोः पार्श्वयोः समम् ।। ४ ।।\n\nशिशरेण समं कार्य्यमग्रे जगति विस्तरम्। \nद्विगुणेनापि कर्त्तव्यं यथाशोभानुरूपतः ।। ५ ।।\n\nविस्तारान्मण्डपस्याग्रे गर्भसूत्रद्वयेन तु। \nदैर्घ्यात्पादाधिकं कुर्य्यान्मध्यस्तम्भैर्विभूषितम् ।। ६ ।।\n\nप्रासादगर्भमानं वा कुर्व्वीत मुखमण्डपम्। \nएकाशीतिपदैर्व्वास्तुं पश्चात् मण्डपमारभ्त् ।। ७ ।।\n\nशुकान् प्राग्‌द्वारविन्यासे पादान्तः स्थान् यजेत् सुरान्।\nतथा प्राकारविन्यासे यजेद् द्वात्रिंशदन्तगान् ।। ८ ।।\n\nसर्वसाधारणं चैतत् प्रासादस्य च लक्षणम्। \nमानेन प्रतिमाया वा प्रासादमपरं श्रृणु ।। ९ ।।\n\nप्रतिमायाः प्रमाणेन कर्त्तव्या पिण्डिका शुभा। \nगर्भस्तु पिण्डिकार्द्वेन गर्भमानास्तु भित्तयः ।। १० ।।\n\nभित्तेरायाममानेन उत्सेधन्तु प्रकल्पयेत्। \nभित्त्युच्छायात्तु द्विगुणं शिखरं कल्पयेद् बुधः ।। ११ ।।\n\nशिखरस्य तु तुर्य्येण भ्रमणं परिकल्पयेत्। \nशिखरस्य चतुर्थेन अग्रतो मुखमण्डपम् ।। १२ ।।\n\nअष्टमांशेन गर्भस्य रथकानान्तु निर्गमः। \nपरिधेर्गुणभागेन रथकस्तित्र कल्पयेत् ।। १३ ।।\n\nतत्तृतीयेण वा कुर्य्याद्रथकानान्तु निर्गमम्। \nवामत्रयं स्थापनीयं रथकत्रितये सदा ।। १४ ।।\n\nशिखरार्थं हि सूत्राणि चत्वारि विनिपातयेत्। \nशुकनाशोद्‌र्ध्वतः सूत्रं तिर्य्यग्भूतं निपातयेत् ।। १५ ।।\n\nशिखरस्यार्द्धभागस्थं सिंहं तत्र तु कारयेत्। \nशुकनासां स्थिरीकृत्य मध्यसन्धौ निधापयेत् ।। १६ ।।\n\nअपरे च तता पार्श्वे तद्वत् सूत्रं निधापयेत्। \nतदूद्र्ध्वन्तु भवेद्वेदी सकण्ठा मनसारकम् ।। १७ ।।\n\nस्कन्धभग्नं न कर्त्तव्यं विकरालं तथैव च। \nउद्‌र्ध्वं च वेदिकामानात् कलशं परिकल्पयेत् ।। १८ ।।\n\nविस्ताराद् द्विगुणं द्वारं कर्त्तव्यं तु सुशोभनम्। \nउदुम्बरौ तदूद्‌र्ध्वञ्च न्यसेच्छाखां सुमङ्गलैः ।। १९ ।।\n\nद्वारस्य तु चतुथांशे कार्य्यौ चण्डप्रचण्डकौ। \nविष्वक्‌सेनवत्सदण्डौ शिखोद्‌र्ध्वेडुम्बरे श्रियम् ।। २० ।।\n\nदिग्गजैः स्नाप्यमानान्तां घटैः साब्जां सुरूपिकाम्।\nप्रासादस्य चतुर्थांशैः प्राकारस्योच्छयो भवेत् ।। २१ ।।\n\nप्रासादात् पादहीनस्तु गोपुरस्योच्छयोभवेत्। \nपञ्चहस्तस्य देवस्य एकहस्ता तु पीठिका ।। २२ ।।\n\nगारुडं मण्डपञ्चाग्रे एकं भौमादिधाम च। \nकुर्य्याद्धि प्रतिमायान्तु दिक्षु चाष्टासु चोपरि ।। २३ ।।\n\nपूर्वं वराहं दक्षे च नृसिंहं श्रीधरं जले। \nउत्तरे तु हयग्रीवमाग्नेय्यां जामदग्न्यकम् ।। २४ ।।\n\nनैर्ऋत्यां रामकं वायौ वामनं वासुदेवकम्। \nईशे प्रासादरचना देया वस्वर्ककादिभिः ।।\nद्वारस्य चाष्टमाद्यंशं त्यक्त्वा वेधो न दोषभाक् ।। २५ ।।\n\nइत्यादिमहापुराणे आग्नेये प्रासदलक्षणं नाम द्वाचत्वारिंशोऽध्यायः ।"
  }
]