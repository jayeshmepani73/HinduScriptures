[
  {
    "text": "अग्निरुवाच\nवाक्कर्म्मपार्श्वयुक्शुक्रतोककृते मतो प्लवः ।\nहुतान्ता देशवर्णेयं विद्या मुख्या सरस्वती ।। ३०२.१ ।।\n\nअक्षाराशी वर्णलक्षं जपेत् स मतिमान् भवेत् ।\nअत्रिः सवह्निर्वामाक्षिविन्दुरिन्द्राय हृत्परः ।। ३०२.२ ।\n\nवज्रपद्मधरं शक्रं पीतमावाह्य पूजयेत् ।\nनियुतं होमयेदाज्यतिलांस्तेनाभिषेचयेत् ।। ३०२.३ ।।\n\nनृपादिर्भ्रष्टराज्यादीन्राज्यपुत्रादिमाप्नुयात् ।\nहृल्लेखा शक्तिदेवाख्या दोषारग्निर्द्दण्डिदण्डवान् ।। ३०२.४ ।।\n\nशिवमिष्ट्वा जपेच्छक्तिमष्टम्यादिचतुर्द्दशीं ।\nचक्रपाशाङ्कुशधरां साभयां वरदायिकां ।। ३०२.५ ।।\n\nहोमादिना च सौभाग्यं कवित्वं पुत्रवान् भवेत् ।\nओं ह्रीं ओं नमः कामाय कर्व्वजनहिताय सर्व्वजनमोहनाय \nप्रज्वलिताय सर्व्वजनहृदयं ममात्मगतं कुरु ओं ।\nएतज्जपादिना मन्त्रो वशयेत् सकलं जगत् ।। ३०२.६ ।।\n\nओं ह्रीं चामुण्डेअमुकन्दह पच मम वशमानय ठ  ।\nवशीकरणकृन्मन्त्रश्चामुण्डायाः प्रकीर्त्तितः ।\nफलत्रयकषायेण वरङ्गं क्षालयेद्वशे ।। ३०२.७ ।।\nअश्वगन्धायवैः स्त्री तु निशाक्कर्पूरकादिना ।\nपिप्पलीतण्डुलान्यष्टौ मरिचानि च विंशतिः ।। ३०२.८ ।।\n\nवृहतीरसलेपश्च वशे स्यान्मरणान्तिकं ।\nकटीरमूलत्रिकटुक्षौद्रलेपस्तथा भवेत् ।। ३०२.९ ।।\n\nहिमं कपित्थकरभं मागधी मधुकं मधु ।\nतेषां लेपः प्रयुक्तस्तु दम्पत्योः स्वस्तिमावहेत् ।। ३०२.१० ।।\n\nसशर्क्करयोनिलेपात् कदम्बरसको मधु ।\nतेषां लेपः प्रयुक्तस्तु दम्पत्योः स्वस्तिमावहेत् ।। ३०२.११ ।।\n\nएतच्चूर्णं शिरःक्षिप्तं वशमुत्तमम् ।\nत्रिफला चन्दनक्काथप्रश्था द्विकुड़वम् पृथ्‌क् ।। ३०२.१२ ।।\n\nभृङ्गहेमरसन्दोषातावती चुञ्चुकं मधु ।\nघृतैः पक्का निशा छाया शुष्का लोप्या तु रञ्जनी ।। ३०२.१३ ।।\n\nविदारीं सोच्चटामाषचूर्णीभूतां सशर्करां ।\nमथितां यः पिवेत् क्षीरैर्नित्यं स्त्रीशतकं ब्रजेत् ।। ३०२.१४ ।।\n\nगुल्ममाषतिलव्रीहिचूर्णक्षीरसितान्वितं ।\nअश्वत्थवंशदर्भाणं मूलं वै वैष्णवीश्रियोः ।। ३०२.१५ ।।\n\nमूलं दूर्व्वाश्वगन्धोत्थं पिवेत् क्षीरैः सुतार्थिनी ।\nकौन्तीलक्ष्म्याः शिफा धात्री वज्रं लोध्रं वटाङ्कुरम् ।। ३०२.१६ ।।\n\nआज्यक्षीरमृतौ पेयं पुत्रार्थ त्रिदिवं स्त्रिया ।\nपुत्रार्थिनी विबेत् क्षीरं श्रीमृलं सवटाह्कुरम् ।। ३०२.१७\n\nश्रीवटाङ्कुरदेवीनां रसं तस्ये पिवेच्च सा ।\nश्रीपद्ममूलमुत्‌क्षीरमश्वत्थोत्तरमूलयुक् ।। ३०२.१८ ।।\n\nतरलं पयसा युक्तं कार्पासफलपल्लवं ।\nअपामार्गस्य पुष्पाग्रं नवं समहिषीपयः ।। ३०२.१९ ।।\n\nपुत्रार्थञ्चार्द्धषट्‌शाकैर्योगाश्चत्वार ईरिताः ।\nशर्करोत्‌पलपुष्पाक्षलोद्रचन्दनसारिवाः ।। ३०२.२० ।।\n\nस्नवमाणे स्त्रिया गर्भे दातव्यास्तण्डुलाम्भसा ।\nलाजा यष्टिसिताद्राक्षाक्षौद्रसर्पींषि वा लिहेत् ।। ३०२.२१ ।।\n\nअटरुषकलाङ्गुल्यः काकमाच्याः शिफा पृथक् ।\nनाभेरघः समालिप्य प्रसूते प्रमदा सुखम् ।। ३०२.२२ ।।\n\nरक्तं शुक्लं जवापुष्पं रक्तशुक्लस्रुतौ पिवेत् ।\nकेशरं वृहतीमूलं गोपीयष्टितृणोत्पलम् ।। ३०२.२३ ।।\n\nसाजक्षीरं सतैलं तद्भक्षणं रोमजन्मकृत् ।\nशीर्य्यमाणेषु केशेषु स्थापनञ्च भवेदिदम् ।। ३०२.२४ ।।\n\nधात्रीभृड्गरसप्रस्थतैलञ्च क्षीरमाढकम् ।\nओं नमो भगवते त्र्यम्बकाय उपशमयचुलुमिलि \nभिद गोमानिनि चक्रिण ह्रूं फट् ।।\nअस्मिन् ग्रामे गोकुलस्य रक्षां कुरु शान्तिं कुरु \nघण्टाकर्णो महासेनो वीरः प्रोक्तो महाबलः ।। ३०२.२५ ।।\n\nमारीनिर्नाशनकरः स मां पातु जगत्पतिः । \nश्लोकौ चैव न्यसेदेतौ मन्त्रौ गोरक्षकौ पृथक् ।। ३०२.२६ ।।\n\nइत्यादिमहापुराणे आग्नेये नानामन्त्रा नाम द्व्यधिकत्रिशततमोध्यायः ।।"
  }
]