[
  {
    "text": "भगवानुवाच\nएशान्यां जययेत् कुण्डं गुरुर्व्वह्निञ्च वैष्णवम्। \nगायत्र्याष्टशतं हुत्वा सम्पातविधिना घटान् ।। १ ।।\n\nप्रोक्षयेत् कारुशालायां शिल्पिभिमुर्त्तिर्व्रजेत्। \nतुर्य्यशबदैः कौतुकञ्च बन्धयेद्दक्षिणे करे ।। २ ।।\n\nविष्णवे शिपिविष्टेति ऊर्णासूत्रेण सर्षपैः। \nपट्टवस्त्रेण कर्त्तव्यं देशिकस्यापि कौतुकम् ।। ३ ।।\n\nमण्डपे प्रतिमां स्थाप्य सवस्त्रां पूजितां स्तुवन्।\n नमस्तेर्च्यें सुरेशानि प्रणीते विश्वकर्म्मण ।। ४ ।।\n\nप्रभाविताशेषजगद्धात्रि तुभ्यं नमो नमः। \nत्वयि सम्पूजयामीशे नारायणमनामयम् ।। ५ ।।\n\nरहिता शिल्पिदोषैस्त्वमृद्धियुक्ता सदा भव। \nएवं विज्ञाप्य प्रतिमां नयेत्तां स्नानमण्डपम् ।। ६ ।।\n\nशिल्पिनन्तोषयेद्‌द्रव्यैर्गुरवे गां प्रदापयेत्। \nचित्रं देवेति मन्त्रेण नेत्रे चोन्मीलयेत्ततः ।। ७ ।।\n\nअग्निर्ज्योतीति दृष्टिञ्च दद्याद्वै भद्रपीठके। \nततः शक्लानि पुष्पाणि घृतं सिद्धार्थकं तथा ।। ८ ।।\n\nदूर्व्वां कुशाग्रं देवस्य दद्याच्छिरसि देशिकः। \nमधुवातेति मन्त्रेण नेत्रे चाभ्यञ्जयेद् गुरुः ।। ९ ।।\n\nहिरण्यगर्भमन्त्रेण इमं मेति च कीर्त्तयेत् \nघृतेनाभ्यञ्जयेत् पश्चात् पठन् घृतवतीं पुनः ।। १० ।।\n\nमसूरपिष्टेनोद्वर्त्य अतो देवेति कीर्त्तयन्। \nक्षालयेदुष्णतीर्थजैः स्नानं पावमानीति रत्नजैः ।। ११ ।।\n\nद्रुपदादिवेत्यनुलिम्पेदापो हिष्ठेति सेचयेत्। \nनदीजैस्तीर्थजैः स्नानं पावमानीति रत्नजै ।। १२ ।।\n\nसमुद्रं गच्छ चन्दनैस्तीर्थमृत्कलशेन च। \nशन्नो देवीः स्नापयेच्च गायत्र्याप्युष्णवारिणा ।। १३ ।।\n\nपञ्चमृद्भिर्हिरण्येति स्नापयेत्परमेश्वरम्। \nसिकताद्भिरिमं मेति वल्मीकोदघटेन च ।। १४ ।\n\nतद्धिष्णोरिति ओषध्यद्भिर्था ओषधीति मन्त्रतः। \nयझायज्ञेति काषायैः पञ्चभिर्गव्यकैस्ततः ।। १५ ।।\n\nपयः पृथिव्यां मन्त्रेण याः फलिना फलाम्बुभिः। \nविश्वतश्चक्षुः सौम्येन पूर्वेण कलसेन च ।। १६ ।।\n\nसोमं राजानमित्येवं विष्णो रराटं दक्षतः। \nहंसः शुचिः पश्चिमेन कुर्य्यादुद्वर्त्तनं हरेः ।। १७ ।।\n\nमूर्द्धानन्दिवमन्त्रेण धात्रीं मांसी च के ददेत् । \nमानस्तोकेति मन्त्रेण गन्धद्वारेति गन्धकैः ।। १८ ।।\n\nइदमापेति च घटैरेकाशीतिपदस्थितैः। \nएह्येहि भगवन् विष्णो लोकानुग्रहकारक ।। १९ ।।\n\nयज्ञभागं गृहाणेमं वासुदेव नमोस्तु ते। \nअनेनावाह्य देवेशं कुर्यात् कौतुकमोचनम् ।। २० ।।\n\nमुञ्चामि त्वेति सूक्तेन देशिकस्यापि मोचयेत्। \nहिरण्मयेन पाद्यं दद्यादतो देवेति चार्घ्यकम् ।। २१ ।।\n\nमधुवाता मधुपर्क्कं मयि गृह्मामि चाचमेत्। \nअक्षन्नमीमदन्तेति किरेद्‌दूर्वाक्षतं बुधः ।। २२ ।।\n\nकाण्डान्निर्म्मञ्छनं कुर्य्याद्वन्धं गन्धवतीति च। \nउन्नयामीति माल्यञ्च इदं विष्णु पवित्रकम् ।। २३ ।।\n\nबृहस्पते वस्त्रयुग्मं वेदाहमित्युत्तरीयकम्। \nमहाव्रतेन सकलीपुष्पं चौषधयः क्षिपेत् ।। २४ ।।\n\nधूपं दद्याद्‌धूरसीति विभ्राट्‌सूक्तेन चाञ्चनम्। \nयुञ्जन्तीति च तिलकं दीर्घायुष्ट्वे ति माल्यकम् ।। २५ ।।\n\nइन्द्रच्छत्रेति छत्रन्तु आदर्शन्तु विराजतः। \nचामरन्तु विकर्णेन भूषां रथन्तरेण च ।। २६ ।।\n\nव्यजनं वायुदैवत्यैर्मुञ्चामि त्वेति पुष्पकम्। \nवेदाद्यैः संस्तुतिं कुर्य्याद्धरेः पुरुषसूक्ततः ।। २७ ।।\n\nसर्वमेतत्समं कुर्य्यात् पिण्डिकादौ हरादिके। \nदैवस्योत्थानसमये सौपर्णं सूक्तमुच्चरेत् ।। २८ ।।\n\nउत्तिष्ठेति समुत्थाप्य शय्याया मण्डिकां तथा। \nश्रीसूक्तेन चशय्यायां विष्णोस्तु शकलीकृतिः ।। २९ ।।\n\nअतो देवेति सूक्तेन प्रनिमां पिण्डिकां तथा। \nश्रीसूक्तेन च शय्यायां विष्णोस्तु शकलीकृतिः ।। ३० ।।\n\nमृगराजं वृषं नागं व्यजनं कलशं तथा। \nवैजयन्ततीं तथा भेरीं दीपमित्यष्टमङ्गलम् ।। ३१ ।।\n\nदर्शयेदश्वसूक्तेन पाददेशे त्रिपादिति। \nउखां पिधानकं पात्रमम्बिकां दर्व्विकां ददेत् ।। ३२ ।।\n\nमुषलोलूखलं दद्याच्छिलां कम्मार्जनीं तथा। \nतथा बोजनभाण्डानि गृहोपकरणानि च ।। ३३ ।।\n\nशिरोदेशे च निद्राख्यं वस्त्ररत्नयुतं घटम्। \nखणडखाद्यैः पूरयित्वा स्नपनस्य विधिः स्मृतः ।। ३४ ।।\n\nइत्यादिमहापुराणे आग्नेये स्नपनादिविधानं नाम अष्टपञ्चाशत्तमोऽध्यायः।"
  }
]