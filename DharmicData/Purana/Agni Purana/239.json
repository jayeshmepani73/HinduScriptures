[
  {
    "text": "राम उवाच\nस्वाम्यमात्यञ्च राष्ट्रञ्च दुर्गं कोषो बलं सुहृतं ।\nपरस्परोपकारीदं सप्ताङ्गं राकज्यमुच्य्ते ।। २३९.१ ।।\n\nराज्याङ्गानां वरं राष्ट्रं साधनं पालयेत् सदा  ।\nकुलं शीलं वयः सत्त्वं दाक्षिण्यं क्षिप्रकारिता ।। २३९.२ ।।\n\nअविसंवादिता सत्यं वृद्धसेवा कृतज्ञता ।\nदैवसम्पन्नता बुद्धिरक्षुद्रपरिवारता ।। २३९.३ ।।\n\nशक्यसामन्तता चैव तथा च दृढभक्तिता२ ।\nदीर्घदर्शित्वमुत्साहः शुचिता स्थूललक्षिता ।। २३९.४ ।।\n\nविनीतत्वं धार्मिकता साधोश्च नृपतेर्गुणाः ।\nप्रख्यातवंशमक्रूरं लोकसङ्‌ग्राहिणं शुचिं ।। २३९.५ ।।\n\nकुर्व्वीतात्महिताकाङ्क्षी परिचारं महीपतिः ।\nवाग्मी प्रगल्भः स्मृतिमानुदग्रो बलवान् वशी ।। २३९.६ ।।\n\nनेता दण्डस्य निपुणः कृतशिल्पपरिग्रहः  ।\nपराभियोगप्रसहः सर्वदुष्टप्रतिक्रिया  ।। २३९.७ ।।\n\nपरवृत्तान्ववेक्षी च सन्धिविग्रहतत्तववित् ।\nगूढमन्त्रप्रचारज्ञो देशकालविभागवित् ।। २३९.८ ।।\n\nआदाता सम्यगर्थानां विनियोक्ता च पात्रवित् ।\nक्रोधलोभभयद्रोहदम्भचापलवर्ज्जितः ।। २३९.९ ।।\n\nपरोपतापपैशून्यमात्सर्येर्षानृतातिगः ।\nवृद्धोपदेशसम्पन्नः शक्तो मधुरदर्शनः ।। २३९.१० ।।\n\nगुणानुरागस्थितिमानात्मसम्पद्‌गुणा स्मृताः ।\nसुलीनाः शुचयः शूराः श्रुतवन्तोऽनुरागिणः ।। २३९.११ ।।\n\nदण्डनीतेः प्रयोक्तारः सचिवाः स्युर्म्महीपतेः ।\nसुविग्रहो जानपदः कुलशीलकलान्वितः ।। २३९.१२ ।।\n\nवाग्मी प्रगल्भश्चक्षुष्मानुत्साही प्रतिपत्तिमान् ।\nस्तम्भ्चापलहीनश्च मैत्रः क्लेशसहः शुचिः ।। २३९.१३ ।।\n\nसत्यसत्त्वधृतिस्थैर्य्यप्रबावारोग्यसंयुतः ।\nकृतशिल्पश्च७ दक्षश्च प्रज्ञावान् धारणान्वितः ।। २३९.१४ ।।\n\nदृढभक्तिरकर्त्ता च वैराणां सचिवो भवेत् ।\nस्मृतिस्तत्परतार्थेषु चित्तज्ञो ज्ञाननिश्चयः  ।। २३९.१५\n\nदृढता मन्त्रगुप्तिश्च मन्त्रिसम्पत् प्रकीर्त्तिता ।\nत्रय्यां च दण्डनीत्यां च कुशलः स्यात् पुरोहितः ।। २३९.१६ ।।\n\nअथर्व्ववेदविहितं कुर्य्याच्छान्तिकपौष्टिकं ।\nसाधुतैषाममात्यानां तद्विद्यैः सह बुद्धिमान् ।। २३९.१७ ।।\n\nचक्षुष्मत्तां च शिल्पञ्च परीक्षएत गुणद्वयं ।\nस्वजनेभ्यो विजानीयात् कुलं स्थानमवग्रहं ।। २३९.१८ ।।\n\nपरिकर्म्म्सु दक्षञ्च विज्ञानं धारयिष्णुतां ।\nगुणत्रयं परीक्षेत प्रागल्भ्यं प्रीतितां तथा ।। २३९.१९ ।।\n\nकथायोगेषु बुद्ध्येत वाग्‌मित्वं सत्यवादितां ।\nउत्साहं च प्रभावं च तथा क्लेशसहिष्णुतां ।। २३९.२० ।।\n\nधृतिं चैवानुरागं च स्थैर्य्यञ्चापदि लक्ष्येत् ।\nभक्तिं मैत्रीं च शौचं च जानीयाद्व्यवहारतः ।। २३९.२१ ।।\n\nसंवासिभ्यो बलं सत्त्वमारोग्यं शीलमेव च ।\nअस्तव्धतामचापल्यं वैराणां चाप्यकार्त्तनं ।। २३९.२२ ।।\n\nप्रत्यक्षतो विजानीयाद भद्रतां क्षुद्रतामपि ।\nफलानुमेयाः सर्वत्र परोक्षगुणवृत्तयः ।। २३९.२३ ।।\n\nशस्याकरवती पुण्या खनिद्रव्यसमन्विता ।\nगोहिता भूरिसलिला पुन्यैर्जनपदैर्युता ।। २३९.२४ ।।\n\nरम्या सकुञ्जरबला वारिस्थलपथान्विता ।\nअदेवमातृका चेति शस्यते भूरिभूतये ।। २३९.२५ ।।\n\nशूद्रकारुवणिक्‌प्रायो महारम्भः कृषीबलः ।\nसानुरागो रिपुद्वेषी पीड़ासहकरः पृथुः ।। २३९.२६ ।।\n\nनानादेश्यैः समाकीर्णो धार्म्मिकः पशुमान् बली ।\nईदृक्‌जनपदः शस्तोऽमूर्खव्यसनिनायकः।। २३९.२७ ।।\n\nपृथुसीमं महाखातमुच्चप्राकारतोरणं ।\nपुरं समावसेच्छैलसरिन्मरुवनाश्रयं ।। २३९.२८ ।।\n\nजलवद्धान्यधनवद्‌दुर्गं कालसहं महत् ।\nऔदकं पार्वतं वार्क्षमैरिणं धन्विनं च षट् ।। २३९.२९ ।।\n\nईप्सितद्रव्यसम्पूर्णः पितृपैताम्होचितः ।\nधर्मार्जितो व्ययसहः कोषो धर्मादिवृद्धये ।। २३९.३० ।।\n\nपितृपैतामहो वश्यः संहतो दत्तवेतनः ।\nविख्यातपौरुषो जन्यः कुशलः शकुनैर्वृतः ।। २३९.३१ ।।\n\nनानाप्रहरणोपेतो नानायुद्धविशारदः ।\nनानायोधसमाकीर्णो नीराजितहयद्विपः ।। २३९.३२ ।।\n\nप्रवासायासदुःखेषु युद्धेषु च कृतश्रमः ।\nअद्वैधक्षत्रियपयो दण्डो दण्डवतां मतः ।। २३९.३३ ।।\n\nयोगविज्ञानसत्त्वाढ्यं महापक्षं प्रियम्बदं ।\nआयतिक्षममद्वैधं मित्रं कुर्वीत सत्कुल ।। २३९.३४ ।।\n\nदूरादेवाभिगमनं स्पष्टार्थहृदयानुगा ।\nवाक्‌ सत्कृत्य प्रदानञ्च त्रिविधो मित्रसङ्ग्रहः ।। २३९.३५ ।।\n\nधर्मकामार्थसंयोगो मित्रात्तु त्रिविधं फलं ।\nऔरसं तत्र सन्नद्धं१६ तथा वंशक्रमागतं ।। २३९.३६ ।।\n\nरक्षइतं व्ससनेभ्यश्च मित्रं ज्ञेयं चतुर्विधं । \nमित्रे गुणाः सत्यताद्याः समानसुखदुःखता ।। २३९.३७ ।।\n\nवक्ष्येऽनुजीविनां वृत्तं सेवी सेवेत भूपतिं ।\nदक्षता भद्रता दार्ढ्य क्षान्तिः क्लेशसहिष्णुता ।। २३९.३८ ।।\n\nसन्तोषः शीलभुत्साहो मण्डयत्यनुजीविनं ।\nयथाकालमुपासीत राजानं सेवको नयात् ।। २३९.३९ ।।\n\nपरस्थानगमं क्रौर्य्यमौद्धत्यं मत्सरन्त्यजेत् ।\nविगृह्य कथनं भृत्यो न कुर्य्याज् ज्यायसा सह ।। २३९.४० ।।\n\nगुह्यं मर्म्म च मन्त्रञ्च न च भर्त्तुः प्रकाशयेत् ।\nरक्ताद् वृत्तिं समीहेत् विरक्तं सन्त्यजेन्नृपं ।। २३९.४१ ।।\n\nआजीव्यः सर्व्वसत्त्वानां राजा पर्जन्यवद्भवेत् ।\nआयद्वारेषु चाप्त्यर्थं धनं चाददतीति च ।। २३९.४२ ।।\n\nकुर्य्यादुद्योगसम्पन्नानध्यक्षआन् सर्वकर्म्मसु ।\nकृषिर्व्वणिक्पथो दुर्गं सेतुः कुञ्जरबन्धनं ।। २३९.४३ ।।\n\nखन्याकरबलादानं शुन्यानां च निवेशनं ।\nअष्टवर्गमिमं राजा साधुवृत्तोऽनुपालयेत् ।। २३९.४४ ।।\n\nआमुक्तिकेभ्यश्चौरेभ्यः पौरेब्यो राजवल्लभात् ।\nपृथिवीपतिलोभाच्च चप्रजानां पञ्चधा भयं ।। २३९.४५ ।।\n\nअवेक्ष्यैतद्भ्यं काले आददीत करं नृपः ।\nअभ्यन्तरं शरीरं स्वं वाह्यं राष्ट्रञ्च रक्षयेत् ।। २३९.४६ ।।\n\nदड्यांस्तु दण्डयेद्राजा स्वं रक्षेच्चःविषादितः ।\nस्त्रियः पुत्रांश्च शत्रुभ्यो विश्वसेन्न कदाचन ।। २३९.४७ ।।\n\nइत्यादिमहापुराणे आग्नेये राजधर्म्मो नाम ऊनचत्वारिंशदधिकद्विशततमोऽध्यायः ।।"
  }
]