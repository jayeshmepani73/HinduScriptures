[
  {
    "text": "नारद उवाच\nमुद्राणां लक्षणं वक्ष्ये सान्निध्यादिप्रकारकम्। \nअञ्चलिः प्रथमा मुद्रा वन्दनी हृदयानुगा ।। १ ।।\n\nऊद्धर्वाङ्गुष्ठो वाममुष्टिर्द्दक्षिणाङ्गुष्ठबन्धनम्। \nसव्यस्य तस्य चाङ्गुष्ठो यस्य चोद्धर्वे प्रकीर्त्तितः ।। २ ।।\n\nतिस्नः साधरणा व्यूहे अथासाधारणा इमाः। \nकनिष्ठादिविमोकेन अष्टौ मुद्रा यथाक्रमम् ।। ३ ।।\n\nअष्टानां पूर्व्वबीजानां क्रमशस्त्ववधारयेत्। \nअङ्गुष्ठेन कनिष्ठान्तं नामयित्वाङ्गुलित्रयम् ।। ४ ।।\n\nऊद्ध्‌र्वं कृत्वा सम्मुखञ्च थीजाय नवमाय वै। \nवामहस्तमथोत्तानं कृत्वार्द्धं नामयेच्छनैः ।।५ ।।\n\nवराहस्य स्मृता मुद्रा अङ्गानाञ्च क्रमादिमाः।\nएकैकां मोचयेद् बद्‌ध्वा वाममुष्टौ तथाङ्‌गुलीम् ।। ६ ।।\n\nआकुञ्चयेत् पूर्वमुद्रां दक्षिणेत्येवमेव च। \nऊद्‌र्ध्वाङ्‌गुष्ठो वाममुष्टिर्मुद्रासिद्धिस्ततो भवेत् ।। ७ ।।\n\nइत्यादिमहापुराणे आग्नेये मुद्राप्रदर्शनं नाम षड्‌विंशोऽध्यायः।"
  }
]