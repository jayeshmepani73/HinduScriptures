[
  {
    "text": "स्कन्द उवाच \nकारकं सम्प्रवक्ष्यामि विभक्त्यर्थसमन्वितं ।\nग्रामोऽस्ति हेमहार्केह नौमि विष्णुं श्रिया सह ।। ३५४.१ ।।\n\nस्वतन्त्रः कर्त्ता विद्यान्तं कृतिनः समुपासते ।\nहेतुकर्त्तालम्भयते हितं वै कर्म्मकर्त्तरि ।। ३५४.२ ।।\n\nस्वयं भिद्येत् प्राकृतधीः स्वयञ्च छिद्यते तरुः ।\nसर्त्ताऽभिहित उत्तमः कर्त्ताऽनभिहितोऽधमः ।। ३५४.३ ।।\n\nकर्त्ताऽनभिहितो धर्म्मः शिष्ये व्याख्यायते यथा ।\nकर्त्ता पञ्चविधः प्रोक्तः कर्म्म सप्तविधं श्रुणु ।। ३५४.४ ।।\n\nईप्सितं कर्म्म च यथा श्रद्दधाति द्दरि यतिः ।\nअनीप्सितं कर्म्म यथा अहिं लङ्घयते भृशं ।। ३५४.५ ।।\n\nनैवेप्सितं नानीप्सितं दुग्धं सम्भक्षयन्रजः ।\nभक्ष्येदप्यकथितं गोपालो दोग्धि गां पयः ।। ३५४.६ ।।\n\nकर्त्तृ कर्माऽथ गमयेच्छिष्यं ग्रामं गुरुर्यथा ।\nकर्म्म चाभिहितं पूजा क्रियते वै श्रिये हरेः ।। ३५४.७ ।।\n\nकर्म्मानभिहितं स्तोत्रं हरेः कुर्य्यात्तु सर्व्वदं ।\nकरणं द्विविधं प्रोक्तं वाह्यमाभ्यन्तरं तथा ।। ३५४.८ ।।\n\nचक्षुषा रूपं गृह्णाति वाह्यं दात्रेण तल्लुनेत् ।\nसम्प्रदानं त्रिधा प्रोक्तं प्रेरकं ब्राह्मणाय गां ।। ३५४.९ ।।\n\nनरो ददाति नृपतये दासन्तदनुमन्तृकं ।\nअनिराकर्त्तृकं भर्त्रे दद्यात् पुष्पाणि सज्जनः ।। ३५४.१० ।।\n\nअपादानं द्विधा प्रोक्तं चलमश्वात्तु धावतः ।\nपतितश्चाचलं ग्रामादागच्छति स वैष्णवः ।। ३५४.११ ।।\n\nचतुर्द्धा चाधिकरणं व्यापकन्दध्नि वै घृतम् ।\nतिलेषु तैलं देवार्थमौपश्लेषिकमुच्यते ।। ३५४.१२ ।।\n\nगृहे तिष्ठेत् कपिर्वृक्षे स्मृतं वैषयिकं यथा ।\nजले मत्स्यो वने सिंहः स्मृतं सामीप्यकं यथा ।। ३५४.१३ ।।\n\nगङ्गायां घोषो वसति औपचारिकमीदृशं ।\nतृतीया वाथ वा षष्ठी स्मृताऽनभिहिते तथा ।। ३५४.१४ ।।\n\nविष्णुः सम्पूज्यते लोकैर्गन्तव्यन्तेन तस्य वा ।\nप्रथमाऽभिहितकर्त्तृ कर्म्मणोः प्रणमेद्धरिम् ।। ३५४.१५ ।।\n\nहेतौ तृतीया चान्नेन वसेद् वृक्षाय वै जलं ।\nचतुर्थी तादर्थ्येऽभिहिता पञ्चमी पर्य्युपाङ्मुखैः ।। ३५४.१६ ।।\n\nयोगे वृष्टः परि ग्रामाद्देवोऽयं बलवत् पुरा ।\nपूर्व्वो ग्रामादृते विष्णोर्न मुक्तिरितरो हरेः ।। ३५४.१७ ।।\n\nपृथग्विनाद्यैस्तृतीया पञ्चमी च तथा भवेत् ।\nपृथग्ग्रामाद्विहारेण विना श्रिश्च श्रीया श्रइयः ।। ३५४.१८ ।।\n\nकर्म्मप्रवचनीयाख्यैर्द्वितीया योगतो भवेत् ।\nअन्वर्ज्जुनञ्च योद्धारो ह्यभितो ग्राममीरितं ।। ३५४.१९ ।।\n\nनमः स्वाहास्वधास्वस्तिवषडाद्यैश्चतुर्थ्यपि ।\nनमो देवाय ते स्वस्ति तुमर्थाद्भाववाचिनः ।। ३५४.२० ।।\n\nपाकाय पक्तये याति तृतीया सहयोगके ।\nहेत्वर्थे कुत्सितेऽङ्गे सा तृतीया च विशेषणे ।। ३५४.२१ ।।\n\nपिताऽगात्सह पुत्रेण काणोऽक्ष्णा गदया हरिः ।\nअर्थेन निवसेकद्‌भृत्यः काले भावे च सप्तमी ।। ३५४.२२ ।।\n\nविष्णौ नते भवेन्मुक्तिर्वसन्ते स गतो हरिम् ।\nनृणां स्वामी नृषु स्वामी नृणामीशः सताम्पतिः ।। ३५४.२३ ।।\n\nनृणां साक्षी नृषु साक्षी गोषु नाथो गवाम्पतिः ।\nगोषु सूतो गवां सूतो राज्ञां दायादकोऽस्विह ।। ३५४.२४ ।।\n\nअन्नस्य१ हेतोर्वसति षष्ठी स्मृत्यर्थकर्मणि ।\nमातुः स्मरति गोप्तारं नित्यं स्यात् कर्तृकर्मणोः ।।\n\nअपां भेत्ता तव कृतिर्न निष्ठादिषु षष्ठ्यपि ।। ३५४.२५ ।।\n\nइत्यादिमहापुराणे आग्नेये व्याकरणे कारकं नाम चतुःफञ्चाशदधिकत्रिशततमोऽध्यायः ॥"
  }
]