[
  {
    "text": "अग्निपुराणम्\nवेदव्यासः"
  },
  {
    "text": "अर्घकाण्डम्"
  },
  {
    "text": "ईश्वर उवाच\nअर्घमानं प्रवक्ष्यामि उल्कापातोऽथ भूश्चला  ।१२९.००१\nनिर्घातो ग्रहणं वेशो दिशां दाहो भवेद्यदा  ॥१२९.००१\nलक्षयेन्मासि मास्येवं यद्येते स्युश्च चैत्रके  ।१२९.००२\nअलङ्कारादि सङ्गृह्य षड्भिर्मासैश्चतुर्गुणम्  ॥१२९.००२\nवैशाखे चाष्टमे मासि षड्गुणं सर्वसङ्ग्रहं  ।१२९.००३\nज्यैष्ठे मासि तथाषाढे यवगोधूमधान्यकैः  ॥१२९.००३\nश्रावणे घृततैलाद्यैराश्विने वस्त्रधान्यकैः  ।१२९.००४\nकार्त्तिके धान्यकैः क्रीतैर्मासे स्यान्मार्गशीर्षके  ॥१२९.००४\nपुष्ये कुङ्कुमगन्धाद्यैर् लाभो धान्यैश्च माघके  ।१२९.००५\nगन्धाद्यैः फाल्गुने क्रीतैरर्घकाण्डमुदाहृतम्  ॥१२९.००५\n\nइत्याग्नेये महापुराणे अर्घकाण्डं नाम ऊनत्रिंशदधिकशततमोऽध्यायः ॥"
  }
]