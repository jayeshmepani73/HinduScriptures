[
  {
    "text": "अग्निरुवाच\nवक्ष्ये व्रतानि चाष्टम्यां रोहिण्यां प्रथमं व्रतं  ।१८३.००१\nमासि भाद्रपदेऽष्टभ्यां रोहिण्यामर्धरात्रके  ॥१८३.००१\nकृष्णो जातो यतस्तस्यां जयन्ती स्यात्ततोऽष्टमी  ।१८३.००२\nसप्तजन्मकृतात्पापात्मुच्यते चोपवासतः  ॥१८३.००२\nकृष्णपक्षे भाद्रपदे अष्टम्यां रोहिणीयुते  ।१८३.००३\nउपाषितोर्चयेत्कृष्णं(१) भुक्तिमुक्तिप्रदायकं  ॥१८३.००३\nआवाहयाम्यहं कृष्णं बलभद्रञ्च देवकीं  ।१८३.००४\nवसुदेवं यशोदाङ्गाः(२) पूजयामि नमोऽस्तु ते  ॥१८३.००४\nयोगाय योगपतये योगेशाय नमो नमः  ।१८३.००५\nयोगादिसम्भावयैव गोविन्दाय नमो नमः  ॥१८३.००५\nस्नानं कृष्णाय दद्यात्तु अर्घ्यं चानेन दापयेत् ।१८३.००६\nयज्ञाय यज्ञेश्वराय यज्ञानां पतये नमः  ॥१८३.००६\nयज्ञादिसंभवायैव गोविन्दाय नमो नमः  ।१८३.००७\nगृहाण देव पुष्पाणि सुगन्धीनि प्रियाणि ते  ॥१८३.००७\nसर्वकामप्रदो देव भव मे देववन्दित  ।१८३.००८\nधूपधूपित धूपं त्वं धूपितैस्त्वं गृहाण मे  ॥१८३.००८\nसुगन्ध धूपगन्धाढ्यं कुरु मां सर्वदा हरे  ।१८३.००९\nटिप्पणी\n१ विष्णुमिति ट..\n२ यशोदाञ्चेति ङ.. , ज.. च\nदीपदीप्त महादीपं दीपदीप्तद सर्वदा(१)  ॥१८३.००९\nमया दत्तं गृहाण त्वं कुरु चोर्ध्वगतिं च मां  ।१८३.०१०\nविश्वाय विश्वपतये विश्वेशाय नमो नमः(२)  ॥१८३.०१०\nविश्वादिसम्भवायैव गोविन्दाय निवेदितं  ।१८३.०११\nधर्माय धर्मपतये दर्मेशाय नमो नमः  ॥१८३.०११\nधर्मादिसम्भवायैव गोविन्दशयनं कुरु  ।१८३.०१२\nसर्वाय सर्वपतये सर्वेशाय नमो नमः  ॥१८३.०१२\nसर्वादिसम्भवायैव गोविन्दाय च पावनं(३)  ।१८३.०१३\nक्षीरोदार्णवसम्भूत अत्रिनेत्रसमुद्भव  ॥१८३.०१३\nगृहाणार्घ्यं शशाङ्केदं रोहिण्या सहितो मम  ।१८३.०१४\nस्थण्डिले स्थापयेद्देवं सचन्द्रां रोहिणीं यजेत् ॥१८३.०१४\nदेवकीं वसुदेवं च यशोदां नन्दकं बलं  ।१८३.०१५\nअर्धरात्रे परोधाराः पातयेद्गुडसर्पिषा  ॥१८३.०१५\nवस्त्रहेमादिकं दद्याद्ब्राह्मणान् भोजयेद्व्रती  ।१८३.०१६\nजन्माष्टमीव्रतकरः पुत्रवान्विष्णुलोकभाक्(४)  ॥१८३.०१६\nवर्षे वर्षे तु यः कुर्यात्पुत्रार्थी वेत्ति नो भयं(५)  ।१८३.०१७\nपुत्रान् देहि धनं देहि आयुरारोग्यसन्ततिं  ॥१८३.०१७\nधर्मं कामं च सौभाग्यं स्वर्गं मोक्षं च देहि मे  ।१८३.०१८\n\nइत्याग्नेये महापुराणे जयन्त्यष्टमीव्रतं नाम त्र्यशीत्यधिकशततमोऽध्यायः ॥\n\nटिप्पणी\n१ सर्वदा इति घ.. , ङ.. च\n२ विश्वेशाय नमोऽस्तु ते इति ज..\n३ पारगमिति ग.. । सर्वायेत्यादिः. पावनमित्यन्तः पाठः छ.. पुस्तके नास्ति\n४ कृष्णलोकभागिति छ..\n५ पुत्रार्थो लभते सुतमिति ज.. , ट.. च"
  }
]