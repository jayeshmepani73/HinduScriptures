[
  {
    "text": "अग्निरुवाच\nयतिविच्छेद इत्युक्तस्तत्तन्मध्यान्तयौ गणौ ।\nयौसः कुमारलालिता तौ गौ चित्रपदा स्मृता ।। ३३४.१ ।।\n\nविद्युन्माला मममागणैर्भूतगणैर्भवेत् ।\nमाणवकाक्रीड़ितकं वनौ हलमुखी वसः ।। ३३४.२ ।।\n\nस्याद्भुजङ्गशिशुसूतानौ मेहनं मरुतं ननौ।\nभवेच्छुद्धविराड्वृत्तं प्रतिपादं समौ जगौ ।। ३३४.३ ।।\n\nपणवोमलयोमः स्याज्जौ गौ मयूरसारिणी ।\nसत्तामभसगा वृत्तं भजताद्युपरिस्थिता ।। ३३४.४ ।।\n\nरुक्मवती भससगाविन्द्रावज्रा तजौ जगौ ।\nजतौ जगौ गूपपूर्व्वावाद्यन्ताद्युपजातयः ।। ३३४.५ ।।\n\nदोधकं भगभागौ स्यात् शालिनी मतभागगौ ।\nयतिः समुद्रा ऋषयः वातोर्म्मी मभतागगौ ।। ३३४.६ ।।\n\nचतुःस्वरा स्याद्‌भ्रमरी विलासिता मभौनलौ ।\nसमुद्रा अथ ऋषयो वनौ लौगौ रथोद्धता ।। ३३४.७ ।।\n\nसामताधनभागौगोवृत्ताननसमाश्च सः ।\nश्येनी वजवनागः स्याद्रम्या नपरगागगः ।। ३३४.८ ।।\nजगती वंशस्था वृत्तं जतौ जावथ तौ जवौ ।\nइन्द्रवंशा तोटकं सैरचतुर्भिः प्रतिपादतः ।। ३३४.९ ।।\n\nभवेद्‌द्रुतविलम्बिता नभौ भवावथौ नलौ ।\nस्यौ श्रीपुठो वसुवेदा जलोगतिजलौ जमौ ।। ३३४.१० ।।\n\nजसौ वसर्व्ववश्चाथ ततं ननमराः स्मृतं ।\nकुशुमविचित्रान्यौ द्यौ नौ नौ रौ स्याच्चलाम्बिका ।। ३३४.११ ।।\n\nभुजङ्गप्र्यातं थैः स्याच्चतुभिः स्राग्विनीभवैः ।\nप्रमिताक्षरा गजौ सौ कान्तोत्पीड़ा मतौ समौ ।। ३३४.१२ ।।\n\nवैश्वदेवी ममयायाः पञ्चाङ्गा नवमालिनी ।\nनजौ भयौ प्रतिपादं गणा यदि जगत्यपि ।। ३३४.१३ ।।\n\nप्रहर्षणी मवजवा गोपतिर्बह्निदिक्षु च ।\nरुचिरा जभसजगा च्छिन्ना वेदैर्ग्रहैः स्मृता ।। ३३४.१४ ।।\n\n\nमत्तमयूरं मतया सगौ वेदग्रहे यतिः ।\nगौरीनलनसागः स्यादसम्बाधा नतौ नगौ ।। ३३४.१५ ।।\n\nगोग इन्द्रियनवकौ ननौ वसनगाः स्वराः ।\nस्वराश्चापराजिता स्यान्ननभाननगाः स्वराः ।। ३३४.१६ ।।\n\nद्विःप्रहरणकलिता वसन्ततिलका नभौ ।\nजौ गौ सिंहोन्नता सा स्यान्मुनेरुद्धर्षणी च सा ।। ३३४.१७ ।।\n\nचन्द्रावर्त्ता ननौ सोमावर्त्तर्तुनवकः स्मृतः ।\nमणिगुणनिकरा सौ मालिनौ नौ मयौ ययः ।। ३३४.१८ ।।\n\nयतिर्वसुस्वरा भौ वौ नतलमित्रसग्रहाः ।\nऋषभगजविलासितं ज्ञेया शिखरिणी जगौ ।। ३३४.१९ ।।\n\nरसभालभृगुरुद्राः पृथ्वीजसजसा जनौ ।\nगोवसुग्रहविच्छिन्ना पिह्गलेनेरिता पुरा ।। ३३४.२० ।।\n\nवंशपत्रपतितं स्याद्‌ भवना भौ नगौ सदिक् ।\nहरिणी नसमारः सो नगौ रसचतुःस्वराः ।। ३३४.२१ ।।\n\nमन्दाक्रान्ता नभनतं तगौगछिरसस्वराः ।\nकुसुमितलता वेल्लिता मतना यययाः शराः ।। ३३४.२२ ।।\n\nरथाः स्व्राः प्रतिरथससजाः सततश्च गः ।\nशार्दूलविक्रीड़ितं स्यादादित्यमुनयो यतिः ।। ३३४.२३ ।।\n\nकृतिः सुवदना मोरो भनया भनगाः सुराः ।\nयतिर्मुनिरसाश्चाथ इति वृत्तं क्रमात् स्मृतम् ।। ३३४.२४ ।।\n\nस्रग्ध्रा मरतानोमोयपौ त्रिःसप्तका यतिः ।\nसमुद्रकं भरजानोवनगा दशभास्कराः ।। ३३४.२५ ।।\n\nअस्वललितं नजभा जभजा भनमीशतः ।\nमत्ताक्रीड़ा ममनना नौनग्नौ गोष्टमातिथिः ।। ३३४.२६ ।।\n\nतन्वी भनतसाभोभो लयो वाणसुरार्क्ककाः ।\nक्रौञ्चपदा भमतता नौ नौ वाण्शराष्टतः ।। ३३४.२७ ।।\n\nभुजङ्गविजृम्भितं ममतना ननवासनौ ।\nगष्टेशमुनिभिश्छेदो ह्युहाराख्यमीदृशम् ।। ३३४.२८ ।।\n\nमननानतानः सो गगौ ग्रहरसो रसात् ।\nनौ सप्तरोदण्डदः स्याच्चण्डवृष्टिप्रघातकं ।। ३३४.२९ ।।\n\nरेफवृद्ध्या णणवा स्युर्व्यालजीमूतमुख्यकाः ।\nशेषे वै प्रचिता ज्ञेया गाथाप्रस्तार उच्यते ।। ३३४.३० ।।\n\nइत्यादिमहापुराणे आग्नेये समवृत्तनिरूपणं नाम चतुस्त्रिंशदधिकत्रिशततमोऽध्यायः ।।"
  }
]