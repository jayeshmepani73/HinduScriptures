[
  {
    "text": "ईश्वर उवाच\nशिवमभ्यर्च्याभिषेकं कुर्य्याच्छिष्यादिके क्षिये।\nसुम्भानीशादिकाष्ठासु क्रमशो नव विन्यसेत् ।। १ ।।\n\nतेषु क्षारोदं क्षीरीदं दध्युदं घृतसागरं। \nइक्षुकादम्बरीस्वादुमस्तूदानष्टसागरान्  ।। २ ।।\n\nनिवेशयेद् यथासङ्‌ख्यमष्टौ विद्येश्वरानथ। \nएकं शिखण्डिनं रुद्रं श्रीकण्ठन्तु द्वितीयकं ।। 3 ।।\n\nत्रिमूर्त्तमेकरुद्राक्षमेकनेत्रं शिवोत्तमं। \nसप्तमं सूक्ष्मनामानमनन्तं रुद्रमष्टमं ।। ४ ।।\n\nमध्ये शिवं समुद्रञ्च शिंवमन्त्रं च विन्यसेत्। \nयागालयान् दिगीशस्य रचिते स्नानमण्डपे ।। ५ ।।\n\nकुर्य्यात् करद्वयायामां वेदीमष्टाङ्गुलोच्छ्रितां। \nश्रीपर्णाद्यासने तत्र विन्यस्यानन्तमानसं ।। ६ ।।\n\nशिष्यं निवेश्य पूर्वास्यं सकलीकृत्य पूजयेत्। \nकाञ्चिकौदनमृद्‌भस्मदूर्वागोमयगोलकैः ।। ७ ।।\n\nसिद्धार्थदधितोयैश्च कुर्य्यान्निर्म्मञ्छनं ततः। \nक्षारोदानुक्रमेणाथ हृदा विद्येशशम्बरै ।। ८ ।।\n\nकलसैः स्नापयेच्छिष्यं स्वधाधारणयान्वितं। \nपरिधाप्य सिने वस्त्रे निवेश्य शिवदक्षिणे ।। ९ ।।\n\nपूर्व्वोदितासने शिष्यं पुनः पूर्ववदर्च्चयेत्। \nउष्णीषं योगपट्टञ्च मुकुटं कर्त्तरीं घटीं ।। १० ।।\n\nअक्षमालां पुस्तकादि शिविकाद्यधिकारकं। \nदीक्षाव्याख्याप्रतिष्ठाद्यं ज्ञात्वाऽद्यप्रभृति त्वया ।। ११ ।।\n\nसुपरीक्ष्य  विधातव्यमाज्ञां संश्रावयेदिति। \nअभिवाद्य ततः शिष्यं प्रणिपत्य महेश्वरं ।। १२ ।।\n\nविघ्नज्वालापनोदार्थं कुर्य्याद्विज्ञापनां यथा। \nअभिषेकार्थमादिष्टस्त्वयाऽहं गुरुमुर्त्तिना ।। १3 ।।\n\nसंहितापारगः सोऽयमभिषिक्तो मया शिव। \nतृप्तये मन्त्रचक्रस्य पञ्चपञ्चाहुतीर्यजेत् ।। १४ ।।\n\nदद्यात् पूर्णां ततः शिष्यं स्थापयेन्निजदक्षिणे।\nशिष्यदक्षिणपाणिस्था अह्गुलष्ठाद्यङ्गुलीः क्रमात् ।। १५ ।।\n\nलात्र्छयेदुपबद्धाय दग्धदर्भाग्रशम्बरैः। \nकुसुमानि करे दत्वा प्रणामं कारयेदमुं ।। १६ ।।\n\nकुम्भेऽनले शिवे स्वस्मिंस्ततस्तत्कृत्यमाविशेत्।\nअनुग्राह्यास्त्वया शिष्याः शास्त्रेण सुपरीक्षिताः ।। १७ ।।\n\nभूपबन्मानवादीनामभिषेकादबीप्सितं।\nआं श्रां श्रौं पशुं हूं फडिति अस्त्रराजाभिषेकतः ।। १८ ।।\n\nइत्यादिम्हापुराणे आग्नेये अभिषेकादिकथनं नाम नवतितमोऽध्यायः ।"
  }
]