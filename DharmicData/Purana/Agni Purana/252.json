[
  {
    "text": "अग्निपुराणम्\nवेदव्यासः"
  },
  {
    "text": "अग्निरुवाच\nभ्रान्तमुद् भ्रान्तमाविद्धमाप्लुतं विप्लुतं सृतं ।\nसम्पातं समुदीशञ्च श्येनपातमथाकुलं ।। २५२.१ ।।\n\nउद्‌धूतमवधूतञ्च सव्यं दक्षिणमेव च ।\nअनालक्षितविस्फोटौ करालेन्द्रमहासखौ ।। २५२.२ ।।\n\nविकरालनिपातौ च विभीषणभयानकौ ।\nसमग्रार्द्धतीयांशपादपादार्द्धवारिजाः ।। २५२.३ ।।\n\nप्रात्यालीढमथालीढं वराहं लुलितन्तथा ।\nइति द्वात्रिंशतो ज्ञेयाः खड्गचर्मविधौ रणे ।। २५२.४ ।।\n\nपरवृत्तमपावृत्तं गृहीतं लघुसञ्ज्ञितं ।\nऊद्‌र्ध्वात् क्षइप्तमधः क्षिप्तं सन्धारितविधारितं ।। २५२.५ ।।\n\nश्येनपातं गजपानं ग्राहग्राह्यन्तथैव च ।\nएवमेकादशविधा ज्ञेयाः पाशविधा रणाः ।। २५२.६ ।।\n\nऋज्वायतं विशालञ्च तिर्य्यग्‌भ्रामितमेव च ।\nपञ्चकर्म विनिर्द्दिष्टं व्यस्ते पाशे महात्मभिः ।। २५२.७ ।।\n\nछेदनं भेदनं पातो भ्रमणं शयनं तथा ।\nविकर्त्तनं कर्त्तऩञ्च चक्रकर्मेदमेव च ।। २५२.८ ।।\n\nआस्फोटः क्ष्वेडनं भेदस्त्रासान्दोलितकौ तथा ।\nशूलकर्माणि जानीहि षष्ठमाघातसञ्ज्ञितं ।। २५२.९ ।।\n\nदृष्टिघातं भुजाघातं पार्श्वघातं द्विजोत्तम ।\nऋजुपक्षेषुणा पातं तोमरस्य प्रकीर्त्तितं ।। २५२.१० ।।\n\nआहतं विप्र गोमूत्रप्रभूतङ्कमलासनं ।\nततोर्द्धगात्रं नमितं वामदक्षिणमेव च ।। २५२.११ ।।\n\nआवृत्तञ्च चपरावृत्तं पादोद्धतमवप्लुतं ।\nहंसमर्द्दं विमर्दञ्च३ गदाकर्म प्रकीर्त्तितं ।। २५२.१२ ।।\n\nकरालमवघातञ्च दंशोपप्लुतमेव च ।\nक्षिप्तहस्तं स्थितं शून्यं परशोस्तु विनिर्दिशेत् ।। २५२.१३ ।।\n\nताडनं छेदनं विप्र तथा चूर्णनमेव च ।\nमुद्‌गरस्य तु कर्माणि तथा प्लवनघातनं ।। २५२.१४ ।।\n\nसं श्रान्तमथ विश्रान्तं गोविसर्गं सुदुर्द्धरं ।\nभिन्दिपालस्य कर्माणि लगुडस्य च तान्यपि ।। २५२.१५ ।।\n\nअन्त्यं मध्यं परावृत्तं निदेशान्तं द्विजोत्तम ।\nवज्रस्यैतानि कर्माणि लगुडस्य च तान्यपि ।। २५२.१६ ।।\n\nहरणं छेदनं घातो बलोद्धारणमायतं ।\nकृपाणकर्म निर्दिष्टं पातनं स्फोटनं तथा ।। २५२.१७ ।।\n\nत्रासनं रक्षणं घातो बलोद्धरणमायतम् ।\nक्षेपणीकर्म निर्दिष्टं यन्त्रकर्मैतदेव तु ।। २५२.१८ ।।\n\nसन्त्यागमवदंशश्च वराहोद्धूतकं तथा ।\nहस्तावहस्तमालीनमेकहस्तावहस्तके ।। २५२.१९ ।।\n\nद्विहस्तवाहुपाशे च कटिरेचितकोद्‌गते ।\nउरोललाटघाते च भुजाविधमनन्तथा ।। २५२.२० ।\n\nद्विहस्तवाहुपाशे च कटिरेचिककोद्‌गते ।\nगात्रसंश्लेषणं शान्तं तथा गात्रविपर्य्ययः ।। २५२.२१ ।।\n\nऊद्‌र्ध्वप्र्हारं घातञ्च गोमूत्रं सव्यदक्षिणे ।\nपारकन्तारकं दण्डं४ करवीरन्धमाकुलं ।। २५२.२२ ।।\n\nतिर्य्यग्बन्धमपामार्गं५ भीमवेगं सुदर्शनं ।\nसिंहाक्रान्तं गजाक्रान्तं गर्द्दभाक्रान्तमेव च ।। २५२.२३ ।।\n\nगदाकर्माणि जानीयान्नियुद्धस्याथ कर्म च ।\nआकर्षणं विकषञ्च बाहूनां मूलमेव च ।। २५२.२४ ।।\n\nग्रीवाविपरिवर्त्तञ्च पृष्ठभङ्गं सुदारुणं ।\nपर्य्यासनविपर्य्यासौ पशुमारमजाविकं ।। २५२.२५ ।।\n\nपादप्रहारमास्फोटं ककटिरेचितकन्तथा ।\nगात्रश्लेषं स्कन्धगतं महीव्याजनमेव च ।। २५२.२६ ।।\n\nउरोललाटघातञ्च विस्पष्टकरणन्तथा ।\nउद्‌धूतमवधूतञ्च तिर्य्यङ्मार्गगतं तथा ।। २५२.२७ ।।\n\nगजस्कन्धमवक्षेपमपराङ्‌मुखमेव च ।\nदेवमार्गमधोमार्गममार्गगमनाकुलं ।। २५२.२८ ।।\n\nयष्टिघातमवक्षेपो वसुधादारणन्तथा ।\nजानुबन्धं भुजाबन्धं गात्रबन्धं सुदारुणं ।। २५२.२९ ।।\n\nविपृष्ठं सोदकं शुभ्रं भुजावेष्टितमेव च ।\nसन्नद्धैः संयुगे भाव्यं सशस्त्रैस्तैर्गजादिभिः ।। २५२.३० ।।\n\nवराङ्कुशधरौ चोभौ एको ग्रीवागतोऽपरः ।\nस्कन्धगौ द्वौ च धानुष्कौ द्वौ च खड्‌गधरौगजे ।। २५२.३१ ।।\n\nरथे रणे गजे चैव तुरङ्गाणां त्रयं भवेत् ।\nधानुष्काणान्त्रयं प्रोक्तं रक्षआर्थे तुरगस्य च ।। २५२.३२ ।।\n\nधन्विनो रक्षणार्थाय चर्मिणन्तु६ नियोजयेत् ।\nस्वमन्त्रैः शस्त्रमभ्यर्च्य शास्त्रान्त्रैलोक्यमोहनं ।। २५२.३३ ।।\n\nयो युद्धे याति स जयेदरीन् सम्पालयेद्भुवं ।।\n\nइत्यादिमहापुराणे आग्नेये नाम द्विपञ्चाशदधिकद्विशततमोऽध्यायः ।"
  }
]