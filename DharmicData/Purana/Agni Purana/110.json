[
  {
    "text": "गङ्गामाहात्म्यं"
  },
  {
    "text": "अग्निरुवाच\nगङ्गामाहात्म्यमाख्यास्ये सेव्या सा भुक्तिमुक्तिदा  ।११०.००१\nयेषां मध्ये याति गङ्गा ते देशा पावना वराः  ॥११०.००१\nगङ्गा तारयते(३) चोभौ वंशौ नित्यं हि सेविता  ॥११०.००२\nचान्द्रायणसहस्राच्च गङ्गाम्भःपानमुत्तमं  ।११०.००३\nगङ्गां मासन्तु संसेव्य सर्वयज्ञफलं लभेत् ॥११०.००३\nसकलाघहरी देवी स्वर्गलोकप्रदायिनी  ।११०.००४\nयावदस्थि च गङ्गायां तावत्स्वर्गे स तिष्ठति  ॥११०.००४\nअन्धादयस्तु(४) तां सेव्य देवैर्गच्छन्ति तुल्यतां(५)  ।११०.००५\nगङ्गातीर्थसमुद्भूतमृद्धारी सोऽघहार्कवत्(६)  ॥११०.००५\nदर्शनात्स्पर्शनात्पानात्तथा गङ्गेतिकीर्तनात् ।११०.००६\nपुनाति पुण्यपुरुषान् शतशोथ सहस्रशः  ॥११०.००६\nइत्याग्नेये महापुराणे गङ्गामाहात्म्यं नाम दशाधिकशततमोऽध्यायः\n- - - - -- - -- - -- - -- - ..\n३ गङ्गा पावयते इति झ..\n४ पतितादयस्तु इति झ..\n५ गच्छन्ति साम्यतामिति घ.. , झ.. च\n६ गङ्गातीरसमुद्भूतमृद्धारो सोऽघहार्कवदिति ख.. , ग.. , झ.. च । गङ्गातीरसमुद्भूतमृदं मूर्धा विभर्ति यः । विभर्ति रूपं सोर्कस्य तमोनाशाय केवलमिति ङ..\n-- - - -- - -- - - -"
  }
]