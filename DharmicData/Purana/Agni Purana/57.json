[
  {
    "text": "भगवानुवाच\nभूमेः परिग्रहं कुर्य्यात् क्षिपेद् व्रीहींश्च सर्षपान्। \nनारसिंहेन रक्षोघ्नान् प्रोक्षयेत् पञ्चगव्यतः ।। १ ।।\n\nभूमिं घटे तु सम्पूज्य सरत्ने साङ्गकं हरिम्। \nअस्त्रमन्त्रेण करकं तत्र चाष्टशतं यजेत् ।। २ ।।\n\nअच्छिन्नधारया सिञ्चन् व्रीहीन् संस्कृत्य धारयेत्। \nप्रदक्षिणं परिभ्राम्य कलशं विकिरोपरि ।। ३ ।।\n\nसवस्त्रे कलशे भूयः पूजयेदच्युतं श्रियम्। \nयोगे योगेति मन्त्रेण न्यसेच्छय्यान्तु मण्डले ष ।। ४ ।।\n\nकुशोपरि तूलिकाञ्च शय्यायां दिग्‌विदिक्षु च। \nविद्याधिपान् यजेद्विष्णुं मधुघातं त्रिविक्रमम् ।। ५ ।।\n\nवामनं दिक्षु वाय्वादौ श्रीधरञ्च हृषीकपम्। \nविद्याधिपान् यजेद्विष्णुं मधुगातं त्रिविक्रमम् ।। ६ ।।\n\nअभ्यर्च्य पञ्चादैशान्यां चतुष्कुम्बे सवेदिके। \nस्नानमण्डपके सर्वद्रव्याण्यानीय निक्षिपेत् ।। ७ ।।\n\nस्नानकुम्भेषु कुम्भां स्तां श्चतुर्दिक्ष्वधिवासयेत्। \nकल्शाः स्थापनीयास्तु अभिषेकार्थमादरात् ।। ८ ।।\n\nवटोदुम्बरकाश्वत्थांश्वम्पकाशोकश्री द्रुमान् । \nपलाशार्जुनप्लक्षांस्तु कदम्बवकुलाम्रकान् ।। ९ ।।\n\nपल्लवांस्तु समानीय पूर्वकुम्भे विनिक्षिपेत्। \nपद्मकं रोचनां दूर्व्वा दर्भपिञ्जलमेव च ।। १० ।।\n\nजातीपुष्पं कुन्दपुष्पञ्चन्दनं रक्तचन्दनम्। \nसिद्धार्थं तगरञ्चैव तण्डुलं दक्षिणे न्यसेत् ।। ११ ।।\n\nसुवर्णं रजतञ्चैव कूलद्वयमृदन्तथा। \nनद्याः समुद्रगामिन्या विशेषात् जाह्रवीमृदम् ।। १२ ।।\n\nगोमयञ्च यवान् शालींस्तिलांश्चैवापरे न्यसेत्। \nविष्णुपर्णी श्यामलतां भृङ्गराजं शताधरीम् ।। १३ ।।\n\nसहदेवां महादेवीं बलां व्याघ्नीं सलक्ष्मणाम्। \nऐसान्यामपरे सुम्भे मह्गल्यान्विनिवेशयेत् ।। १४ ।।\n\nवल्मीकमृत्तिकां सप्तस्थानोत्थामपरे न्यसेत्। \nजाह्नतीवालुकातोयं विन्यसेदपरे घटे ।। १५ ।।\n\nवराहवृषनागेन्द्रविषाणोद्धृतमृत्तिकाम्। \nमृत्तिकां पद्ममूलस्य कुशस्य त्वपरे न्यसेत् ।। १६ ।।\n\nतीर्थपर्वतमृद्भिस्च युक्तमप्यपरे न्यसेत्। \nनागकेशरपुष्पञ्च काश्मीरमपरे न्यसेत् ।। १७ ।।\n\nचन्द नागुरुकर्पूरैः पुष्पं चैवापरे न्यसेत्। \nवैदूर्यं विद्रुमं मुक्तां स्फटिकं वज्रमेव च ।। १८ ।।\n\nएतान्येकत्र निक्षिप्य स्थापयेद्देवसत्तम। \nनदीनदतडागानां सलिलैरपरं न्यसेत् ।। १९ ।।\n\nएकाशीतिपदे धान्यान्मण्डपे कलशान् न्यसेत्। \nगन्धोदकाद्यैः सम्पूर्णान् श्रीसूक्तेनाभिमन्त्रयेत् ।। २० ।।\n\nयवं सिद्धार्थकं गन्धं कुशाग्रं चाक्षतं तथा। \nलितान् फलं तता पुष्पमघ्यार्थं पूर्वतो न्यसेत् ।। २१ ।।\n\nपद्मं श्यामलतां दूर्वां विष्णुपर्णी कुशांस्तथा। \nपाद्यार्थं दक्षिणे भागे मधुपर्क्कं तु दक्षिणे ।। २२ ।।\n\nकक्कोलकं लवङ्गञ्च तथा जातीफलं शुभम्। \nउत्तरे ह्याचमनाय अग्नौ दूर्वाक्षतान्वितम् ।। २३ ।।\n\nपात्रं नीराजनार्थं च तथोद्वर्त्तनमानिले। \nगन्धुपुष्पान्वितं पात्रमैशान्यां पात्रके न्यसेत् ।। २४ ।।\n\nमुरामांसीं चामलकं सहदेवां निशादिकम्। \nषष्टिदीपान्न्यसेदष्टौ न्यसेन्नीराजनाय च ।। २५ ।।\n\nशङ्‌खंहचक्रञ्च श्रीवत्सं कुलिशं पङ्कजादिकम्। \nहेमादिपात्रे कृत्वा तु नानावर्णादिपुष्पकम् ।। २६ ।।\n\nइत्यादिमहापुराणे आग्नेये कलशाधिवासो नाम सप्तपञ्चाशत्तमोऽध्यायः ।"
  }
]