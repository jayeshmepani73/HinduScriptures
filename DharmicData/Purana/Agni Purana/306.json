[
  {
    "text": "अग्निरुवाच \nस्तम्भो विद्वेषणोच्चाट उत्सादो भ्रममारणे ।\nव्याधिश्चोति स्मृतं क्षुद्रं तन्मोक्षो वक्ष्यते श्रृणु ।। ३०६.१ ।।\n\nओं नमो बगवते उन्मत्तरुद्राय भ्रम भ्रामय अमुकं\nवित्रासय उद्रभ्रामय रौद्रेण रूपेण हूँ फट् ठ ।\nश्मशाने निशि जप्तेन त्रिलक्षं मधुना हुनेत् ।\n\nचिताग्नौ धूर्त्तसमिद्‌भिर्भ्राम्यते सततं रिपुः ।। ३०६.२ ।। \nहेमगैरिकया कृष्णा प्रतिमा हैमसूचिभिः ।\nजप्त्वा विध्येच्च तत्कण्ठे हृदि वा म्रियते रिपुः ।। ३०६.३ ।।\n\nखरबालचिताभस्म ब्हह्मदण्डी च मर्कटी ।\nगृहे वा मूर्ध्नि तच्चूर्णं जप्तमुत्सादकृत् क्षिपेत् ।। ३०६.४ ।।\n\nभृग्वाकाशौ सदीप्ताग्निर्भृगुर्वह्निश्च विचक्राय शिवः ।\nएवं सहस्रारे हूं फट् आचक्राय स्वाहा हृदयं विचक्राय शिवः ।\nशिखाचक्रायाथ कवचं विचक्रायाथ नेत्रकम् ।। ३०६.५ ।।\n\nसञ्चक्रायास्त्रमुदिष्टं ज्यालाचक्राय पूर्ववत् ।\nशार्ङ्ग सुदर्शनं क्षुद्रग्रहहृत् सर्व्वसाधनम् ।। ३०६.६ ।।\n\nमूर्द्धाक्षिमुखहृद्‌गुह्यपादे ह्यस्याक्षरान्न्यसेत् ।\nचक्राब्जासनमग्न्याभं दंष्ट्रिणञ्च चतुर्भुजम् ।। ३०६.७ ।।\nशङ्कचक्रगदापद्मशलाकाङ्कुशपाणिनम् ।\nचापिनं पिङ्गकेशाक्षमरव्याप्तत्रिपिष्टपं ।। ३०६.८ ।।\n\nनाभिस्तेनाग्निना विद्धा नश्यन्ते व्याधयो ग्रहाः ।\nपीतञ्चक्रं गदा रक्ताः स्वाराः श्याममवान्तरं ।। ३०६.९ ।।\n\nनेमिः श्वेता वहिः कृष्णवर्णरेखा च पार्थिवी ।\nमध्येतरेमरे वर्णानेवं चक्रद्वयं१ लिखेत् ।। ३०६.१० ।।\n\nआदावानीय कुम्भोदं गोचरे सन्निधाय च ।\nदत्त्वा सुदर्शनं तत्र याम्ये चक्रे हुनेत् क्रमात् ।। ३०६.११ ।।\n\nआज्यापामार्गसमिधो ह्यक्षतं तिलसर्षणौ ।\nपायसं गव्यमाज्यञ्च सहस्राष्टकसंख्यया ।। ३०६.१२ ।।\n\nहुतशेषं क्षिपेत् कुम्भे प्रतिद्रव्यं विधानवित् ।\nप्रस्थानेन कृतं पिण्डं कुम्भे तस्मिन्निवेशयेत् ।। ३०६.१३ ।।\n\nविष्णवादि सर्वं तत्रैव न्यसेत् तत्रैव दक्षिणे ।\nनमो विष्णुजनेभ्यः सर्वशान्तिकरेभ्यः प्रतिगृह्णन्तु शान्तये नमः ।।\nदद्यादनेन मन्त्रेण हुतशेपाम्भसा वलि ।। ३०६.१४ ।।\n\nफलके कल्पिते पात्रे पलाशं क्षीरशाखिनः ।\nगव्यपूर्णे निवेश्यैव दिक्ष्वेव होमयेद्‌ द्विजः ।। ३०६.१५ ।।\n\nसदक्षिणमिदं होमद्वयं भूतादिनाशनम् ।\nगव्याक्तपत्रलिखितैर्निष्पर्णैः क्षुद्रमुद्‌धृतम् ।। ३०६.१६ ।।\n\nद्वर्वाभिरायुषे पद्मौः श्रिये पुत्रा उडुम्बरैः ।\nगोसिद्‌ध्यै सर्पिंषा गोष्ठे मेधायै सर्वशाखिना ।। ३०६.१७ ।।\n\nओं क्षौं नमो भगवते नारसिंहाय ज्वालामालिने दीप्तदंष्ट्रायाग्निनेत्राय \nस्र्वक्षोघ्नाय सर्वभूतविनाशाय सर्व्वज्वरविनाशाय दह २ पच२ रक्ष २ हूं फट् ।\nमन्त्रोयं नारसिंहस्य सकलाघनिवारणः ।\nजप्यादिना हरेत् क्षुद्रग्रहमारीविषामयान् ।। ३०६.१८ ।।\n\nचुर्णमण्डूकवयसा जलाग्निस्तम्भकृद्भवेत् ।। ३०६.१९ ।।\n\nइत्यादिमहापुराणे आग्नेये नारसिंहादिमन्त्रा नाम षष्ठाधिकत्रिशततमोऽध्यायः ।।"
  }
]