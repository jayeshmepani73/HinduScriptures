[
  {
    "text": "अग्निरुवाच\nचेष्टाविशेषमप्यङ्गप्रत्यङ्गे कर्म्म चानयोः ।\nशरीरारम्भमिच्छन्ति प्रायः पूर्व्वोऽवलाश्रयः ।। ३४१.१ ।।\n\nलीला विलासो विच्छित्तिर्विभ्रमं किलकिञ्चितं ।\nमोट्टायितं कुट्टमितं विव्वोको ललितन्तथा ।। ३४१.२ ।।\n\nविकृतं क्रीड़ितं केलिरिति द्वादशधैव सः ।\nलीलेष्टजनचेष्टानुकरणं संवृतक्षये ।। ३४१.३ ।।\n\nविशेषान् दर्शयन् किञ्चिद्विलासः सद्भिरिष्यते ।\nहसितक्रन्दितादीनां सङ्करः किलकिञ्चितं ।। ३४१.४ ।।\n\nविकारः कोपि विव्वोको ललितं सौकुमार्य्यतः ।\nशिरः पाणिरुपः पार्श्वङ्गटिरङ्‌घ्रिरिति क्रमात् ।। ३४१.५ ।।\n\nअङ्गनि भ्रूलतादीनि प्रत्यङ्गान्यभिजानते ।\nअड्गप्रत्यङ्गयोः कर्म्म प्रयलजनितं विना ।। ३४१.६ ।।\n\nन प्रयोगः क्कचिन्मुख्यन्तिरश्चीनञ्च तत् क्कचिच् ।\nआकम्पितं कम्पितञ्च१ धूतं विधूतमेव च ।। ३४१.७ ।।\n\nपरिवाहिनमाधूतमवधूतमथाचितं ।\nनिकुञ्चितं परवृत्तमुत्‌क्षिप्तञ्चाप्यधोगतम् ।। ३४१.८ ।।\n\nललितञ्चेति विज्ञेयं त्रयोदशविधं शिरः ।\nभ्रूकर्म्म सप्तधा ज्ञेयं पातनं भ्रूकुटीमुखं ।। ३४१.९ ।।\n\nदृष्टिस्त्रिधा रसस्थायिसञ्चारिप्रतिबन्धना ।\nषट्‌त्रिंशद्‌भेदविधुरा रसजा तत्र चाष्टधा ।। ३४१.१० ।।\n\nनवधा तारकाकर्म्म भ्रमणञ्चलनादिकं ।\nषोढ़ा च नासिका ज्ञेया निश्वासो नवदा मतः ।। ३४१.११ ।।\n\nषोढौष्ठकर्म्मकं पापं सप्तधा चिवुकक्रिया ।\nकलुषादिमुखं षोढ़ा ग्रीवा नवविधा स्मृता ।। ३४१.१२ ।।\n\nअसंयुतः संयुतश्च भूम्ना हस्तः प्रमुच्यते ।\nपताकस्त्रिपताकश्च तथा वै कर्त्तरीमुखः ।। ३४१.१३ ।।\n\nअर्द्धचन्द्रोत्करालश्च शुक्तुण्डस्तथैव च ।\nमुष्टिश्च शिखरश्चैव कपित्थः खेटकामुखः ।। ३४१.१४ ।।\n\nसूच्यास्यः पद्मकोषो हि शिराः समृगशीर्षकाः ।\nकांमूलकालपद्मौ च चतुरभ्रमरौ तथा ।। ३४१.१५ ।।\n\nहंसास्यहंसपक्षौ च सन्दंशमुकुलौ तथा ।\nउर्णनाभस्तात्रचूडश्चतुर्विंशतिरित्यमी ।। ३४१.१६ ।।\n\nअसंयुतकराः प्रोक्ताः संयुतास्तु त्रयोदश ।\nअञ्जलिश्च कपोतश्च कर्कटः स्वस्तिकस्तथा ।। ३४१.१७ ।।\n\nकटको वर्द्धमानश्चाप्यसङ्गो निषधस्तथा ।\nदोलः पुष्पपुटश्चैव तथा मकर एव च ।। ३४१.१८ ।।\n\nगजदन्तो वहिस्तम्भो वर्द्धमानोऽपरे कराः ।\nउरः पञ्चविधं स्यात्तु आभुग्ननर्त्तनादिकम् ।। ३४१.१९ ।।\n\nउदरन्दुरतिक्षामं खण्डं पूर्णमिति त्रिधा ।\nपार्श्वयोः पञ्चकर्म्माणि जङ्घाकर्म च पञ्चवा ।। ३४१.२० ।।\n\nअनेकधा पादकर्म्म नृत्यादौ नाटके स्मृतम् ।।\n\nइत्यादिमहापुराणे आग्नेये नृत्यादावङ्गकर्म्मनिरूपणं नामएकचत्वारिंशदधिकत्रिशततमोऽध्यायः ।।"
  }
]