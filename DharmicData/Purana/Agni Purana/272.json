[
  {
    "text": "पुष्कर उवाच \nब्रह्मणाभिहितं पूर्व्वं यावन्मान्नं मरीचये ।\nलक्षार्द्धार्द्धन्तु तद्‌ब्राह्मं लिखित्वा सम्प्रदाप्येत् ।। २७२.१ ।।\n\nवैशाख्याम्पौर्णमास्याञ्च स्वर्गार्थी जलधेनुमत् ।\nपाद्मं द्वादशसाहस्रं ज्येष्ठे दद्याच्च धेनुमत् ।। २७२.२ ।।\n\nवराहकल्पवृत्तान्तमधिकृत्य पराशरः ।\nत्रयोविंशतिसाहस्रं वैष्णवं प्राह चार्पयेत् ।। २७२.३ ।।\n\nजलधेनुमदापाढ्यां विष्णोः पदमवाप्नुयात् ।\nचतुर्दशसहस्राणि वायवीयं हरिप्रियं ।। २७२.४ ।।\n\nश्वेतकल्पप्रसङ्गेन घर्म्मान् वायुरिहाब्रवीत् ।\nदद्याल्लिखित्वा तद्विप्रे श्रावण्यां गुड़धेनुमत् ।। २७२.५ ।।\n\nयत्राधिकृत्य गायत्रीं कीर्त्त्यते धर्म्मविस्तरः ।\nवृत्रासुरबधोपेतं तद्भागवतमुच्यते ।। २७२.६ ।।\n\nसारस्वतस्य कल्पस्य प्रोष्ठपद्यन्तु तद्ददेत् ।\nअष्टादशसहस्राणि हेमसिंहसमन्वितं ।। २७२.७ ।।\n\nयत्राह नारदो धर्म्मान् वृहत्कल्पाश्रितानिह ।\nपञ्चविंशसहस्राणि नारदीयं तदुच्यते ।। २७२.८ ।।\n\nसधेनुञ्चाश्विने दद्यात्सिद्धिमात्यन्तिकीं लभेत् ।\nयत्राधिकृत्य शत्रूनान्दर्माधर्मविचारणा ।। २७२.९ ।।\n\nकार्त्तिक्यां नवसाहस्रं मार्कण्डेयमथार्पयेत् ।\nअग्निना यद्वशिष्ठाय प्रोक्तञ्चाग्नेयमेव तत् ।। २७२.१० ।।\n\nलिखित्वा पुस्तकं दद्यान्मार्गशीष्यां स सर्वदः ।\nद्वादशैव सहस्राणि सर्वविद्यावबोधनं१ ।। २७२.११ ।।\n\nचतुर्दशसहस्राणि भविष्यं सूर्य्यसम्भवं ।\nभवस्तु मनवे प्राह दद्यात् पौष्यां गुड़ादिमत् ।। २७२.१२ ।।\n\nसावर्णिना नारदाय ब्रह्मवैवर्त्तमीरितं ।\nरथान्तरस्य वृत्तान्तमष्टादशसहस्रकं ।। २७२.१३ ।।\n\nमाघ्यान्दद्याद्वराहस्य चरितं ब्रह्मवैवर्त्तमीरितं ।\nरथान्तरस्य वृत्तान्तमष्टादशसहस्रकं ।। २७२.१४ ।।\n\nआग्येयकल्पे लल्लिङ्गमेकादशसहस्रकम् ।\nतद्दत्वा शिवमाप्नोति फाल्गुन्यां तिलधेनुमत् ।। २७२.१५ ।।\n\nचतुर्द्दशशहस्राणि वाराहं विष्णुणेरितम् ।\nभूयौ वराहचरितं मानवस्य प्रवृत्तितः ।। २७२.१६ ।।\n\nसहेमगरुड़ञ्चैत्र्यां पदमाप्नोति वैष्णवम् ।\nचतुरशीतिसाहस्रं स्कान्दं स्कन्देरितं महत् ।। २७२.१७ ।।\n\nअधिकृत्य सधर्म्मांश्च कल्पे तत्पुरुषेऽर्पयेत्। \nवामनं दशसाहस्रं धौमकल्पे हरेः कथा ।। २७२.१८ ।।\n\nदद्यात् शरदि विषुवे धर्मार्थादिनिवोधनम् ।\nकूर्मञअचाष्टसहस्रञ्च कूर्मोक्तञ्च रसातले ।। २७२.१९ ।।\n\nइन्द्रद्युम्नप्रसङ्गेन दद्यात्तद्धेमकूर्मवत् ।\nत्रयोदशसहस्राणि मात्स्यं कल्पादितोऽब्रवीत् ।। २७२.२० ।।\n\nमत्स्यो हि मनवे दद्याद्विषुवे हेममत्स्यवत् ।\nगारुड़ञ्चाष्टसाहस्रं विष्णूक्तन्तार्क्षकल्पके ।। २७२.२१ ।।\n\nविश्वाण्डाद्‌गरुड़ोत्पत्तिं तद्दद्याद्धेमहंसवत् ।\nब्रह्मा ब्रह्माण्डमाहात्म्यमधिकृत्याब्रवीत्तु ।। २७२.२२ ।।\n\nतच्च द्वादशसाहस्रं ब्हह्माण्डं तद्‌द्विजेऽर्पयेत् ।\nभारते पर्वसमाप्तौ वस्त्रगन्धस्रगादिभिः ।। २७२.२२ ।।\n\nवाचकं पूजयेदादौ भोजयेत् पायसैर्द्विजान् ।\nगोभूग्रामसुवर्णादि दद्यात्पर्वणि पर्वणि ।। २७२.२३ ।।\n\nसमाप्ते बारते विप्रं संहितापुस्तकान्यजेत् ।\nशुभे देशे निवेश्याथ क्षौमवस्त्रादिनावृतान् ।। २७२.२५ ।।\n\nनरनारायणऔ पूज्यौ पुस्तकाः कुसुमादिभिः ।\nगोऽन्नभूहेम दत्वाथ भोजयित्वा क्षमापयेत् ।। २७२.२६ ।।\n\nमहादानानि देयानि रत्नानि विविधानि च ।\nमासकौ द्वौ त्रयश्चैव मासे मासे प्रदापयेत् ।। २७२.२७ ।।\n\nअयनादौ श्रवकस्य दानमादौ विधीयते ।\nश्रीतृभिः सकलैः कार्य्यं श्रावके पूजनं द्विज ।। २७२.२८ ।।\n\nइतिहासपुराणानां पुस्तकानि प्रयच्छति ।\nपूजयित्वायुरारोग्यं स्वर्गमोक्षमवाप्नुयात् ।। २७२.२९ ।।\n\nइत्यादिमहापुराणे आग्नेये दानादिमाहात्म्यं नाम द्विसप्तत्यधिकद्विशततमोऽध्यायः ।।"
  }
]