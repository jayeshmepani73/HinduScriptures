[
  {
    "text": "अग्निरुवाच\nयदा जन्मर्क्षगश्चन्द्रो भानुः सप्तमराशिगः ।\nपौष्णः कालः स विज्ञेयस्तदा ग्रासं परीक्षयेत् ।। ३०३.१ ।।\n\nकण्ठेष्ठै चलतः स्थानाद्यस्य वक्रा च नासिका ।\nकृष्णा च जिह्वा सप्ताहं जीवितं तस्य वै भवेत् ।। ३०३.२ ।।\n\nतारो मेषो विषं दन्ती नरो दीर्घो घणा रसः ।\nक्रुद्धोल्काय महोल्काय वीरोत्लाय शिखा भवेत् ।। ३०३.३ ।।\n\nह्यल्काय सहसोल्काय वैष्णवोष्टाक्षरो मनुः ।\nकनिष्ठादितदष्टानामङ्गुलीनाञ्च पर्वसु ।। ३०३.४ ।।\n\nज्येष्ठाग्रेण क्रमात्तावन् मूर्द्धन्यष्टाक्षरं न्यसेत् ।\nतर्ज्जन्यान्तारमङ्गुष्ठे लग्ने मध्यमया च तत् ।। ३०३.५ ।।\n\nतलेङ्गुष्ठे तदुत्तारं वीजोत्तारं ततो न्यसेत् ।\nरक्तगौरधूम्रहरिज्जातरूपाः सितास्त्रथः ।। ३०३.६ ।।\n\nएवं रूपानिमान् वर्णान् भाववुद्धान्न्यसेत् क्रमात् ।\nहृदास्यनेत्रमूर्द्धाङ्घ्रितालुगुह्यकरादिषु ।। ३०३.७ ।।\n\nअङ्गानि च न्यसेद्वीजान्न्यस्याथ करदेहयोः ।\nयथात्मनि तथा देवेन्यासः सार्य्यः करं विना ।। ३०३.८ ।।\n\nहृदादिस्थानगान् वर्णान् गन्धपुष्पैः समर्च्चयेत् ।\nधर्म्माद्यग्न्याद्यधर्मादि गात्रे पीठेऽम्बुजे न्यसेत् ।। ३०३.९ ।।\n\nयत्र केशरकिञ्चल्कव्यापिसूर्य्येन्दुदाहिनां ।\nमण्डलन्त्रितयन्तावद् भेदैस्तत्र न्यसेत् क्रमात् ।। ३०३.१० ।।\n\nगुणाश्च तन्त्रसत्वाद्याः केशरम्थाश्च शक्तयः ।\nविमलोत्कर्षणीज्ञानक्रियायोगाश्च वै क्रमात् ।। ३०३.११ ।।\n\nप्रह्वी सत्या तथेशानानुग्रहा मध्यतस्ततः ।\nयोगपीठं समभ्यर्च्य समावाह्य हरिं यजेत् ।। ३०३.१२ ।।\n\nपाद्यार्घ्याचमनीयञ्च पीतवस्त्रविभूषणं ।\nयोगपीठं समभ्यर्च्य समावाह्य हरिं यजेत् ।। ३०३.१२ ।।\n\nवासुदेवादयः पूज्याश्चत्वारो दिक्षु मूर्त्तयः ।\nविदिक्षु श्रईसरस्वत्यै रतिशान्त्यै च पूजयेत् ।। ३०३.१४ ।।\n\nशङ्खं चक्रं गदां पद्मं मुषलं खड्गशार्ङ्गिके ।\nवनमालान्वितं दिक्षु विदिक्षु च यजेत् क्रमात् ।। ३०३.१५ ।।\n\nअब्यर्च्य च चवहिस्तार्क्ष्यं देवस्य पुरतोऽर्च्चयेत् ।\nविश्वक्सेनञ्च सोमेशं मध्ये आवरणाद्वहिः ।। ३०३.१६ ।।\n\nइन्द्रादिपरिचारेण पूज्य सर्व्वमवाप्नुयात् ।। ३०३.१७ ।।\n\nइत्यादिमहापुराणे आग्नेये अङ्गाक्षरार्च्चनं नाम त्र्यधिकत्रिशततमोऽध्यायः ।।"
  }
]