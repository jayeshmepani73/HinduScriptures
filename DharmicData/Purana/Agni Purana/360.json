[
  {
    "text": "अग्निरुवाच\nस्वर्गादिनामलिङ्गो यो हरिस्तं प्रवदामि ते ।\nस्वः स्वर्गनाकत्रिदिवा द्योदिवौ द्वेत्रिपिष्टपं ।। ३६०.१ ।।\n\nदेवा वृन्दारका लेखा रुद्राद्या गणदेवताः ।\nविद्याधरोऽप्सरोयक्षरक्षोगन्धर्वकिन्नराः ।। ३६०.२ ।।\n\nपिशाचो गुह्यकः सिद्धो भूतोऽमी देवयोनयः ।\nदेवद्विषोऽसुरा दैत्याः सुगतः स्यात्तथागतः ।। ३६०.३ ।।\n\nब्रह्मात्मभूः सुरज्येष्ठो विष्णुर्न्नारायणो हरिः ।\nरेवतीशो हली रामः कामः परञ्चशरः स्मरः ।। ३६०.४ ।।\n\nलक्ष्मीः पद्मालया पद्मा सर्व्वः सर्व्वेश्वरः शिवः ।\nकपर्दोऽस्य जटाजूटः पिनाकोऽजगबन्धनुः ।। ३६०.५ ।।\n\nप्रमथाः स्युः पारिषदा मृड़ानी चण्डिकाऽम्बिका ।\nद्वैमातुरो गजास्यश्च सेनानीरग्निभूर्गुहः ।। ३६०.६ ।।\n\nआखण्डलः सुनासीरः सुत्रामाणो दिवस्पतिः ।\nपुलोमजा शचीन्द्राणी देवी तस्य तु वल्लभा ।। ३६०.७ ।।\n\nस्यात् प्रासादो वैजयन्तो जयन्तः पाकशासनिः ।\nऐशवतेऽभ्रमातह्गैरावणाभ्रमुवल्लभाः ।। ३६०.८ ।।\n\nह्रादिनी वज्रमस्त्री स्यात् कुलिशम्भिदुरं पविः ।\nव्योमयानं विमानोऽस्त्री पीयूषममृतं सुधा ।। ३६०.९ ।।\n\nस्यात् सुधर्म्मा देवसभा स्वर्गङ्गा सुरदीर्घिका ।\nस्त्रियां बहुष्वप्सरसः स्वर्व्वेश्या उर्व्वशीमुखाः ।। ३६०.१० ।।\n\nहाहा ह्हूस्च गन्धर्व्वा अग्निर्वग्निर्धनञ्चयः ।\nजातवेदाः कृष्णवर्त्मा आश्रयाशश्च पावकः ।। ३६०.११ ।।\n\nहिरण्यरेताः सप्तार्च्चिः शुक्रश्चैवाशुशुक्षणिः ।\nशुचिरप्‌पित्तमोर्व्वस्तु वाडबो वडवानलः ।। ३६०.१२ ।।\n\nवह्नेर्द्वयोर्ज्वालकीलावर्च्चितिः शिखा स्त्रियां ।\nत्रिषु स्फुलिङ्गोऽग्रिकणो धर्म्मराजः परेतराट् ।। ३६०.१३ ।।\n\nकालोऽन्तको दण्डधरः श्राद्धेदेवोऽथ राक्षसः ।\nकौणपास्रपक्रव्यादा यातुधानश्च नैर्ऋतिः ।। ३६०.१४ ।।\n\nप्रचेता वरूणः पाशी स्वसनः स्पर्शनोऽनिलः ।\nसदागतिर्मातरिश्वा प्राणो मरुत् समीरणः ।। ३६०.१५ ।।\n\nजवो रंहस्तरसी तु लघुक्षिप्रमरन्द्रुतम् ।\nसत्वरं चपलं सूर्णमविलम्बितमाशु च ।। ३६०.१६ ।।\n\nसततेऽनारताश्रान्तसन्तताविरतानिशं ।\nनित्यानवलरताजस्रमप्यथातिशयो भरः ।। ३६०.१७ ।।\n\nअतिवेलभृशात्यर्थातिमात्रोद्गाढनिर्भरम् ।\nतीव्रैकान्तनितान्तानि गाढवाढदृढानि च ।। ३६०.१८ ।।\n\nगुह्यकेशो यक्षराजो राजराजो धनाधिपः ।\nस्यात् किन्नरः किंपुरुषस्तुरङ्गवदनो मयुः ।। ३६०.१९ ।।\n\nनिधिर्न्ना शेवधिर्व्योम त्वभ्रं पुष्करमम्बरम् ।\nद्योदिवौ चान्तरीक्षं खं काष्ठाशाककुभो दिशः ।। ३६०.२० ।।\n\nअभ्यन्तरन्त्वन्तरालञ्चक्रवाड़न्तु मण्डलं ।\nतडित्वान् वारिदो मेघस्तनयित्नुर्वलाहकः ।। ३६०.२१ ।।\n\nकादम्बिनी मेधमाला स्तनितं गर्जितं तथा ।\nशम्पाशतह्नदाह्नादिन्यैरावत्यः क्षणप्रभाः ।। ३६०.२२ ।।\n\nतडित्सौदामिनी विद्युच्चञ्चला चपलाऽपि च ।\nस्फूर्जथुर्व्वज्रनिष्पेषो वृष्टिघातस्त्ववग्रहः ।। ३६०.२३ ।।\n\nधारा सम्पात् आशारः शीकरोऽम्बुकणाः स्मृताः ।\nवर्षोपलस्तु करका मेघच्छन्नेऽह्नि दुर्द्दिनं ।। ३६०.२४ ।।\n\nअन्तर्धा व्यवधा पुंसि त्वन्तर्द्धिंरपवारणं ।\nअपिधानतिरोधानपिधानच्छनानि च ।। ३६०.२५ ।।\n\nअब्जो जैवातृकः सोमो ग्लौर्मृगाङ्कः कलानिधिः ।\nविधुः कुमुदवन्धुश्च विम्बोऽस्त्री मण्डलं त्रिषु ।। ३६०.२६ ।।\n\nकला तु षोडशो भागो भित्तं शकलखण्डके ।\nचन्द्रिका कौमुदी ज्योत्स्त्रा प्रसादस्तु प्रसन्नता ।। ३६०.२७ ।।\n\nलक्ष्णं लक्ष्मकं चिह्नं शोभा कान्तिद्यु तिश्छविः ।\nसुषमा परमा शोभा तुषारस्तुहिनं हिमं ।। ३६०.२८ ।।\n\nअवश्यायस्तु नीहारः प्रालेयः शिशिरो हिमः ।\nनक्षत्रमृक्षं भन्तारा तारकाप्युडु वा स्त्रियां ।। ३६०.२९ ।।\n\nगुरुर्जीव आङ्गिरस उशना भार्गवः कविः ।\nविधुन्तुदस्तमो राहुर्ल्लग्नं राश्युदयः स्मृतः ।। ३६०.३० ।।\n\nसप्तर्षयो मरीच्यत्रिमुखाश्चित्रशिखण्डिनः ।\nइरिदश्वव्रध्नपूषद्युमणिर्म्मिहिरो रविः ।। ३६०.३१ ।।\n\nपरिवेषस्तु परिधिरुपसूर्य्यकमण्डले ।\nकिरणोऽस्नमयूखांशुगभस्तिघृणिधूष्णयः ।। ३६०.३२ ।।\n\nभानुः करो मरीचिः स्त्रीपुंसयोर्दीधितिः स्त्रियां ।\nस्युः प्रभा रुग्रुचिस्त्विड्‌भाभाश्छविद्युतिदीप्तयः ।। ३६०.३३ ।।\n\nरोचिः शोचिरुभे क्लीवे प्रकाशो द्योत आतपः ।\nकोष्णं कवोष्णं मन्दोष्णं कदुष्णं त्रिषु तद्वति ।। ३६०.३४ ।।\n\nतिग्मं तीक्ष्णं खरं तद्वद्‌दिष्टोऽनेहा च कालकः ।\nघस्रो दिनाहनी चैध सायंसन्ध्या पितृप्रसूः ।। ३६०.३५ ।।\n\nप्रत्यूषोऽहर्मुखं कल्यमुषःप्रत्यूषसी अपि । \nप्राह्वापराद्वमध्याह्णास्त्रिसन्ध्यमथ शर्व्वरी ।। ३६०.३६ ।।\n\nयामी तमी तमिस्रा च ज्यौत्स्नी चन्द्रिकयान्विता ।\nआगामिवर्त्तमानाहर्युक्तायां निशि पक्षिणी ।। ३६०.३७ ।।\n\nअर्द्धरात्रानिशीथौ द्वौ प्रदोषो रजनीमुखं ।\nस पर्व्वसन्धिः प्रतिपत्पञ्चदश्योर्यदन्तरम् ।। ३६०.३८ ।।\n\nपक्षान्तौ पञ्चदश्यौ द्वे पौर्णमासी तु पूर्णिमा ।\nकलाहिने सानुमतिः पूर्णे राका निशाकरे ।। ३६०.३९ ।।\n\nअमावास्या त्वमावस्या दर्शः सूर्य्येन्दुसङ्गमः ।\nसा दृष्टेन्दुः सिनीवाली सा नष्टेन्दुकला हुहूः ।। ३६०.४० ।।\n\nसंवर्त्तः प्रलयः कल्पः क्षयः कल्पान्त इत्यपि ।\nकलुषं वृजिनैनो।़घमंहोदुरितदुष्कृतम् ।। ३६०.४१ ।।\n\nस्याद्धर्म्ममस्त्रियां पुण्यश्रेयसी सुकृतं वृषः ।\nमुत्प्रीतिः प्रमदो हर्षः प्रमोदामोदसम्मदाः ।। ३६०.४२ ।।\n\nस्यादानन्दथुरानन्दः शर्म्मशातसुखानि च ।\nश्वाश्रेयसं शिवं भद्रं कल्याणं मड्गलं शुभम् ।। ३६०.४३ ।।\n\nभावुकं भविकं भव्यं कुशलं क्षेममस्त्रियां ।\nदैवं दिष्टं भागधेयं भाग्यं स्त्री नियतिर्व्विधिः ।। ३६०.४४ ।।\n\nक्षेत्रज्ञ आत्मा पुरुषः प्रधानं प्रकृतिः स्त्रियां ।\nदैवं दिष्टं भागधेयं भाग्यं स्त्री नियतिर्व्विधिः ।। ३६०.४५ ।।\n\nचित्तन्तु चेतो हृदयं स्वान्तं हृन्मानसम्मनः ।\nबुद्धिर्म्मनीषा विषणा धीः प्रज्ञा शेमुषी मतिः ।। ३६०.४६ ।।\n\nप्रेक्षोपलब्धिश्चित्सम्बित्प्रतिपज्ज्ञप्तिचेतनाः ।\nधीर्धारणावती मेधा सङ्कल्पः कर्म्म मानसं ।। ३६०.४७ ।।\n\nसङ्‌ख्या विचारणा चर्च्चा विचिकित्सा तु संशयः ।\nअध्याहारस्तर्क्क ऊहः समौ निर्णयनिश्चयौ ।। ३६०.४८ ।।\n\nमिथ्यादृष्टिर्नाम्तिकता भ्रान्तिर्म्मिथ्यामतिर्भ्रमः ।\nअङ्गीकाराभ्युपगमप्रतिश्रवसमाधयः ।। ३६०.४९ ।।\n\nमोक्षे धीर्ज्ञानमन्यत्र विज्ञानं शिल्पशास्त्रयोः ।\nमुक्तिः कैवल्यनिर्व्वाणश्रेयोनिः श्रेयसामृतं ।। ३६०.५० ।।\n\nमोक्षोऽपवर्गोथाज्ञानमविद्याहम्मतिः स्त्रियां ।\nविमर्दोत्थे परिमलो गन्धे जनमनोहरे ।। ३६०.५१ ।.\n\nआमोदः सोऽतिनिर्हारी सुरभिर्घ्राणतर्पणः ।\nशुक्लशुभ्रशुचिश्येतविशदश्वेतपाण्डराः ।। ३६०.५२ ।।\n\nअवदातः सितो गौरो बलक्षो धवलोऽर्ज्जुनः ।\nहरिणाः पाण्डुरः पाण्डुरीषत्पाण्डुस्तु धूसरः ।। ३६०.५३ ।।\n\nकृष्णे नीलासितश्यामकालश्यामलमेचकाः ।\nपीतो गौरो हरिद्राभः पालाशो परितो हरित् ।। ३६०.५४ ।।\n\nरोहितो लोहितो रक्तः शोणः कोकनदच्छविः ।\nअचव्यक्तरागस्त्वरुमः श्वेतरक्तस्तु पाटलः ।। ३६०.५५ ।।\n\nश्यावः स्यातकपिशो धूम्रधूमलौ कृष्णलोहिते ।\nक्कड़ारः कपिलः पिड्गपिशङ्गौ कद्रुपिङ्गलौ ।। ३६०.५६ ।।\n\nचित्रं विर्म्मीरकल्माषशवलैताश्च कर्व्वुरे ।\nव्याहार उक्तिर्लपितमपभ्रंशोऽपशब्दकः ।। ३६०.५७ ।।\n\nतिङ्‌सुवन्तवयो वाक्यं क्रिया वा कारकान्विता ।\nइतिहासः पुरावृत्तं पुराणं पञ्चलक्षणं ।। ३६०.५८ ।।\n\nआख्यातिकोपलब्धार्था प्रबन्धः कल्पना कथा ।\nसमाहारः संग्रहस्तु प्रवह्लिका प्रहेलिका ।। ३६०.५९ ।।\n\nसमस्या तु समासार्था स्मृतिस्तु धर्म्मसंहिता ।\nआख्याह्वे चाभिधानञ्च वार्त्ता वृत्तान्त ईरितः ।। ३६०.६० ।।\n\nहूतिराकारणाह्वानमुपन्यासस्तु वाङ्‌मुखं ।\nविवादो व्यवहारः स्यात् प्रतिवाक्योत्तरे समे ।। ३६०.६१ ।।\n\nउपोद्घात उदाहारो ह्यथ मिथ्याभिसंशनम् ।\nअभिशापो यशः कीर्त्तिः प्रश्नः पृच्छानुयोगकः ।। ३६०.६२ ।।\n\nआम्रेडितं द्विस्त्रिरुक्तं कुत्सानिन्दे च गर्हणे ।\nस्यादाभाषणमालापः प्रलापोऽनर्थकं वचः ।। ३६०.६३ ।।\n\nअनुलापो मुहुर्भाषा विलापः परिदेवनं ।\nविप्रलापो विरोधोक्तिः संलापो भापणं मिथः ।। ३६०.६४ ।।\n\nसुप्रलापः सुवचनमपलापस्तु निह्नवः ।\nउषती वागकल्याणी सङ्गतं हृदयङ्गमं ।। ३६०.६५ ।।\n\nअत्यर्थमधुरं सान्त्वमबद्धं स्यादनर्थकं ।\nनिष्ठुराश्लीलपरुषं ग्राम्यं वै सूनृतं प्रिये ।। ३६०.६६ ।।\n\nसत्यं तथ्यमृतं सम्यङ्नादनिस्वाननिस्वनाः ।\nआरवारावसंरावविरावा अथ मर्म्मरः ।। ३६०.६७ ।।\n\nस्वनिते वस्त्रपर्णानां भूषणानान्तु शिञ्जितं ।\nवीणाया निक्कणः क्काणः तिरश्चां वाशितं रुतं ।। ३६०.६८ ।।\n\nकोलाहलः कलकलो गीतं गानमिमे समे ।\nस्त्री प्रतिश्रुत् प्रतिध्वाने तन्त्रीकण्ठान्निसादकः ।। ३६०.६९ ।।\n\nकाकली तु कले सूक्ष्मे ध्वनौ तु मधुरास्फुटे ।\nकलो मन्द्रस्तु गम्भीरे तारोऽत्युच्चैस्त्रयस्त्रिषु ।। ३६०.७० ।।\n\nसमन्वितलयस्त्वेकतालो वीणा तु वल्लकी ।\nविपञ्ची सा तु तन्त्रीभिः सप्तभिः परिवादिनी ।। ३६०.७१ ।।\n\nततं वीणादिकं वाद्यमानद्धं मुरजादिकं ।\nवंश्यादिकन्तु शुषिरं कांस्यतालादिकं घनं ।। ३६०.७२ ।।\n\nचतुर्व्विधमिदं वाद्यं वादित्राताद्यनामकं ।\nमृदङ्गा मुरजा भेदास्त्वङ्क्यालिङ्ग्योऽर्द्धकास्त्रयः ।। ३६०.७३ ।।\n\nस्याद्यशःपटहो ढक्का भेर्य्यामानकदुन्दुभिः ।\nआनकः भेदा झर्झरीडिण्डिमादयः ।। ३६०.७४ ।।\n\nमर्द्दलः पणवस्तुल्यौ क्रियामानन्तु तालकः ।\nलयः साम्यं ताण्डवन्तु नाट्यं लास्यञ्च नर्त्तनं ।। ३६०.७५ ।।\n\nतौर्य्यत्रिकं नृत्यगीतवाद्यं नाट्यमिदं त्रयम् ।\nराजा भट्टारको देवः साभिषेका च देव्यपि ।। ३६०.७६ ।।\n\nश्रृङ्गरवीरकरुणाद्भुतहास्यभयानकाः ।\nवीभत्सरौद्रे च रसाः श्रृङ्गारः शुचिरुज्ज्वलः ।। ३६०.७७ ।।\n\nउत्साहवर्द्धनो वीरः कारुण्यं करुणा घृणा ।\nकृपा दया चानुकम्पाऽप्यनुक्रोशोऽप्यथो हसः ।। ३६०. ७८ ।।\n\nहासो हास्यञ्च बीभत्सं विकृतं त्रिष्विदं द्वयं ।\nविस्मयोऽद्भुतमाश्चर्य्यं चित्रमप्यथ भैरवं ।। ३६०.७९ ।।\n\nदारुणं भीषणं भीष्मं घोरं भीमं भयानकं ।\nभयङ्करं प्रतिभयं रौद्रस्तुग्रममी त्रिषु ।। ३६०.८० ।।\n\nचतुर्द्दश दरत्रासौ भीतिर्भीः साध्वसम्भयं ।\nविकारो मानसो भावोऽनुभावो भावबोधनः ।। ३६०.८१ ।।\n\nगर्व्वोऽभिमानोऽहङ्कारो मानश्चित्तसमुन्नतिः ।\nअनादरः परिभवः परिभावस्तिरस्क्रिया ।। ३६०.८२ ।।\n\nव्रीडा लज्जा त्रपा ह्राः स्यादभिध्यानं धने स्पृहा ।\nकौतूहलं कौतुकञ्च कुतुकञ्च कुतूहलं ।। ३६०.८३ ।।\n\nस्त्रीणं विलासविव्वोकविभ्रमा ललितन्तथा ।\nहेला लीलेत्यमी हावाः क्रियाः श्रृङ्गारभावजाः ।। ३६०.८४ ।।\n\nद्रवकेलिपरीहासाः क्रोड़ा लीला च कूर्द्दनं ।\nस्यादाच्छुरितकं हासः सोत्प्रासः समनाक्‌स्मितं ।। ३६०.८५ ।।\n\nअधोभुवनपातालं च्छिद्रं श्वभ्रं वपा शुषिः ।\nगर्त्तावटौ भुवि श्वभ्रे तमिशन्तिमिरं तमः ।। ३६०.८६ ।।\n\nसर्पः पृदाकुर्भुजगो दन्दशूकों विलेशयः ।\nविषं क्ष्वेडश्च गरलं निरयो दुर्गतिः स्त्रियां ।। ३६०.८७ ।।\n\nपयः कीलालममृतमुदकं भुवनं वनं ।\nभङ्गस्तरङ्गु ऊर्म्मिर्व्वा कल्लोलोल्लोलकौ च तौ ।। ३६०.८८ ।।\n\nपृषन्तिविन्दुपृषताः कूलं रोधश्च तीरकं ।\nतोयोत्थितं तत् पुलिनं जम्बालं पङ्ककर्दमौ ।। ३६०.८९ ।।\n\nजलोच्छ्वासाः परीवाहाः कूपकास्तु विदारकाः ।\nआतरस्तरपण्यं स्याद्‌द्रोणी काष्ठाम्बुवाहिनी ।। ३६०.९० ।।\n\nकलुषश्चाविलोऽच्छस्तु प्रसन्नोऽथ गभीरकं ।\nअगाधं दासकैवर्त्तौ शम्बूका जलशुक्तयः ।। ३६०.९१ ।।\n\nसौगन्धिकन्तु कह्लारं नीलमिन्दीवरं कजं ।\nस्यादुत्‌पलं कुवलयं सिते कुमुदकैरवे ।। ३६०.९२ ।।\n\nशालूकमेषां कन्दः स्यात् पद्मं तामरसङ्कजं ।\nनीलोत्पलं कुवलयं रक्तं कोकनदं स्मृतम् ।। ३६०.९३ ।।\n\nकरहाटः शिफा कन्दं किञ्चल्कः केशरोऽस्त्रियां ।\nखनिः स्त्रियामाकरः स्यात् पादाः प्रत्यन्तपर्व्वताः ।। ३६०.९४ ।।\n\nउपत्यकाद्रेरासन्ना भूमिरूद्‌र्ध्वमधित्यका ।\nस्वर्गपातालवर्गाद्या उक्ता नानार्खकान् श्रृणु ।। ३६०.९५ ।।\n\nइत्यादिमहापुराणे आग्नेये स्वर्गपातालवर्गा नाम षष्ट्यधिकत्रिशततमोऽध्यायः ॥"
  }
]