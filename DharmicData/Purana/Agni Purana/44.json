[
  {
    "text": "भगवानुवाच\nवासुदेवादिप्रतिमालक्षणं प्रवदामि ते।\nप्रासादस्योत्तरे पूर्वमुखीं वा चोत्ताराननाम् ।। १ ।।\n\nसंस्थाप्य पूज्य च बलिं दत्त्वाथो मध्यसूत्रकम्।\nशिल्पी तु नवधा विभज्य नवमेंऽशके ।। २ ।।\n\nसूर्पभक्तैः शिलायां तु भागं स्वाङ्गुलमुच्यते।\nद्व्यङ्गुलं गोलकं नाम्ना कालनेत्रं तदुच्यते ।। ३ ।।\n\nभागमेकं त्रिदा भक्त्वा पार्ष्णिभागं प्राकल्पयेत्।\nभागमेकं तथा जानौ ग्रीवायां भागमेव च ।। ४ ।।\n\nमुकुटं तालमात्रं स्यात्तालमात्रं तथा मुखम्।\nतालेनैकेन कण्ठन्तु तालेन हृदयं तथा ।। ५ ।।\n\nनाभिमेढ्रान्तरन्तालं द्वितालावूरुकौ तथा।\nतालद्वयेन जङ्घा स्यात् सूत्राणि श्रृणु साम्प्रतम् ।। ६ ।।\n\nकार्य्यं सूत्रद्वयं पादे जङ्घामध्ये तथापरम्।\nजानौ सूत्रद्वयं कार्य्यमूरुमध्ये तथापरम् ।। ७ ।।\n\nमेढ्रे तथापरं कार्य्यं कट्यां सूत्रन्तथापरम्।\nमेखलाबन्धसिद्ध्यर्थं नाभ्यां चैवापरन्तथा ।। ८ ।।\n\nहृदये च तथा कार्य्यं कण्ठे सूत्रद्वयं तथा।\nललाटे चापरं कार्यं मस्तके च तथापरम् ।। ९ ।।\n\nमुकुटोपरि कर्त्तव्यं सूत्रमेकं विचक्षणैः।\nसूत्राण्यूद्‌र्ध्वं प्रदेयानि सप्तैव कमलोद्भव ।। १० ।।\n\nकक्षात्रिकान्तरेणैव षट् सूत्राणि प्रदापयेत्।\nमध्यसूत्रं तु सन्त्यज्य सूत्राण्येव निवेदयेत् ।। ११ ।।\n\nललाटं नासिकावक्त्रं कर्त्तव्यञ्चतुरङ्गुलम्।\nग्रीवाकर्णौ तु कर्त्तव्यौ आयामाच्चतुरङ्गुलौ ।। १२ ।।\n\nद्व्यङ्गुले हनुके कार्य्ये विस्ताराच्चिवुकन्तथा।\nअष्टाङ्गुलं ललाटन्तु विस्तारेण प्रकीत्तिंतम् ।। १३ ।।\n\nपरेण द्व्यङ्गुलौ शङ्खौ कर्त्तव्यावलकान्वितौ।\nचतुरङ्गुलमाख्यातमन्तरं कर्णनेत्रयोः ।। १४ ।।\n\nद्व्यङ्गुलौ पृथुकौ कर्णौ कर्णापाङ्गार्द्धंपञ्च मे।\nभ्रूसभेन तु सूत्रेण कर्णक्षोत्रं प्रकीत्तितम् ।। १५ ।।\n\nविद्धं षडङ्गुलं कर्णमविद्धञ्चतुरङ्गुलम्।\nचिवुकेन समं विद्धमविद्धं वा षडङ्गुलम् ।। १६ ।।\n\nगन्धपात्रं तथावर्त्तं शष्कुलीं कल्वयेत्तथा।\nद्व्यङ्गुलेगधरः कार्यस्तस्यार्द्धेनोत्तराधरः ।। १७ ।।\n\nअर्द्धाङ्गुलं तथा नेत्रं वक्त्रन्तु चतुरङ्गुलम्।\nआयामेन तु वैपुल्यात् सार्द्धमङ्गुलमुच्यते ।। १८ ।।\n\nअचव्यात्तमेवं स्याद्वक्त्रं व्यात्तं द्व्यङ्गुलमिष्यते।\nनासावंशसमुच्छायं मूले त्वेकाङ्गुलं मतम् ।। १९ ।।\n\nउच्छाया द्व्यङ्गुलं चाग्रे करवीरोपमाः स्मृताः।\nअन्तरं चक्षुषोः कार्यं चतुरङ्गुलमानतः ।। २० ।।\n\nद्व्यङ्गुलं चाक्षिकोणं च द्व्यङ्गुलं चान्तरं तयोः।\nतारा नेत्रत्रिभागेण दृक्‌तारा पञ्चमांशिका ।। २१ ।।\n\nत्र्यङ्गुलं नेत्रविस्तारं द्रोणी चार्द्धाङ्गुला मता।\nतत्‌प्रमाणा भ्रुवोर्लेखा भ्रुवौ चैव समे मते ।। २२ ।।\n\nभ्रूमध्यं द्व्यङ्गुलं कार्यं भ्रूदैर्घ्यं चतुरङ्गुलम् ।\nषट्‌त्रिंशदङ्गुलायामम्मस्तकस्य तु वेष्टनम् ।। २३ ।।\n\nमूर्त्तीनां केशवादीनां द्वात्रिंशद्वेष्टनं भवेत्।\nपञ्च नेत्रा त्वधोग्रीवा विस्तारद्वेष्टनं पुनः ।। २४ ।।\n\nत्रिगुणं तु भवेदूद्धर्वं विस्तृताष्टाङ्गुलं पुनः।\nग्रीवात्रिगुणमायामं ग्रीवावक्षोन्तरं भवेत् ।। २५ ।।\n\nस्कन्दावष्टाङ्गुलौ कार्यौ त्रिकलावंशकौ शुभौ।\nसप्तनेत्रौ स्मृतौ बाहू प्रवाहू षोडशाङ्गुलौ ।। २६ ।।\n\nत्रिकलौ विस्तृतौ बाहू प्रवाहू चापि तत्‌समौ।\nबाहुदण्डोद्ध्‌र्वतो ज्ञेयः परिणाहः कला नव ।। २८ ।।\n\nनाहः प्रबाहुमध्ये तु षोडशाङ्गुल उच्यते।\nअग्रहस्ते परीणाहो द्वादशाङ्गुल उच्यते ।। २९ ।।\n\nविस्तारेण करतलं कीर्त्तितं तु षडङ्गुलम्।\nदैर्घ्यं सप्ताङ्गुलं कार्यं मध्या पञ्चाङ्गुला मता ।। ३० ।।\n\nतर्ज्जन्यनामिका चैव तस्मादर्द्धाङ्गुलं विना।\nकनिष्ठाङ्गुष्ठकौ कार्यौ चतुरङ्गुलम्मितौ ।। ३१ ।।\n\nद्विपर्वोङगुष्ठकः कार्यः शेषांगुल्यस्त्रिपर्विकाः।\nसर्वासां पर्वणोर्द्धेन नखमानं विधीयते ।। ३२ ।।\n\nवक्षसो यत् प्रमाणन्तु जठरं तत्‌प्रमाणतः।\nअङ्‌गुलैकं भवेन्नाभी वेधेन च प्रमाणतः ।। ३३ ।।\n\nततो मेढ्रान्तरं कार्यं तालमात्रं प्रमाणतः।\nनाभिमध्ये परीणाहो द्विचत्वारिंशदङ्गुलैः ।। ३४ ।।\n\nअन्तरं स्तनयोः कार्य्यं तालमात्रं प्रमाणतः।\nचिवुकौ यवमानौ तु मण्डलं द्विपदं भवेत् ।। ३५ ।।\n\nचतुः षष्ट्यङ्गुलं कार्यं वेष्टनं वक्षसः स्फुटम्।\nचतुर्मुखञ्च तदधोवेष्टनं परिकीर्त्तितम् ।। ३६ ।।\n\nपरिणाहस्तथा कट्या चतुः पञ्चाशदङ्गुलैः।\nविस्तारश्चोरुमूले तु प्रोच्यते द्वादशाङ्गुलः ।। ३७ ।।\n\nतस्मादभ्यधिकं मध्ये ततो निम्नतरं क्रमात्।\nविस्तृताष्टाङ्गुलं जानुत्रिगुणा परिणाहतः ।। ३८ ।।\n\nजङ्घा मध्ये तु विस्तारः सप्ताङ्गुल उदाहृतः।\nत्रिगुणा परिधिश्चास्य जङ्घाग्रं पञ्चविस्तरात् ।। ३९ ।।\n\nत्रिगुणा परिधिस्चास्य पादौ तालप्रमाणकौ।\nआयामादुत्थितौ पादौ चतुरङ्गुलमेव च ।। ४० ।।\n\nगुल्फात् पूर्वं तु कर्त्तव्यं प्रमाणाच्चतुरङ्गेलम्।\nत्रिकलं विस्तृतौ पादौ त्र्यङ्गुलो गुह्यकः स्मृतः ।। ४१ ।।\n\nपञ्चाङ्गुलन्तु नाहोस्य दीर्घा तद्वत् प्रदेशिनी।\nअष्टमाष्टांशतो न्यूताः शेषाङ्गुल्यः क्रमेण तु ।। ४२ ।।\n\nसपादाङ्गुलमुत्तसेधमङगुष्ठस्य प्रकीर्त्तितम्।\nयवोनमङ्गुलं कार्यमङ्गुष्ठस्य नखं तथा ।। ४३ ।।\n\nअर्द्धाङ्गुलं तथान्यासां क्रमान् न्यूनं तु कारयेत्।\nत्र्यङ्गुलौ वृषणौ कार्यौ मेढ्रं तु चतुरङ्गुम् ।। ४४ ।।\n\nपरिणाहोत्र कोषाग्रं कर्त्तव्यञ्चतुरङ्गुलम्।\nषडङ्गुलपरीणाहौ वृषणौ परिकीर्त्तितौ ।। ४५ ।।\n\nप्रतिमा भूषणाढ्या स्यादेतदुद्देशलक्षणम्।\nअनयैव दिशा कार्यं लोके दृष्ट्वा तु लक्षणम् ।। ४६ ।।\n\nदक्षिणे तु करे चक्रमधस्तात् पद्ममेव च।\nवामे शङ्खं गदीदसितद्वासुदेवस्य लक्षणात् ।। ४७ ।।\n\nश्रीपुष्टी चापि कर्त्तव्ये पद्मवीणाकरान्विते।\nऊरुमात्रोच्छितायामे मालाविद्याधरौ तथा ।। ४८ ।।\n\nप्रभामण्डलसंस्थौ तौ प्रभा हस्त्यादिभूषणा।\nपद्माभं पादपीठन्तु प्रतिमास्वेवमाचरेत् ।। ४९ ।।\n\nइत्यादिमहापुराणे आग्नेये प्रतिमालक्षणं नाम चतुश्चत्वार्रिशोऽध्यायः।"
  }
]