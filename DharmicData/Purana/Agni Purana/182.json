[
  {
    "text": "अग्निरुवाच\nसप्तमीव्रतकं वक्ष्ये सर्वेषां भुक्तिमुक्तिदं(२)  ।१८२.००१\nमाघमासेऽब्जके शुक्ले सूर्यं प्रार्च्य विशोकभाक् ॥१८२.००१\nसर्वावाप्तिस्तु सप्तभ्यां मासि भाद्रेऽर्कपूजनात् ।१८२.००२\nपौषे मासि सितेऽनश्नन् प्रार्च्यार्कं पापनाशनं  ॥१८२.००२\nकृष्णपक्षे तु माघस्य सर्वावाप्तिस्तु सप्तमी  ।१८२.००३\nफाल्गुने तु सिते नन्दा सप्तमी चार्कपूजनात् ॥१८२.००३\nमार्गशीर्षे सिते प्रार्च्य सप्तमी चापराजिता  ।१८२.००४\nमार्गशीर्षे सिते चाब्दं पुत्रीया सप्तमी स्त्रियाः  ॥१८२.००४\nटिप्पणी\n२ सर्वथा भुक्तिमुक्तिदमिति घ.. , ज.. , झ.. च\n\nइत्याग्नेये महापुराणे सप्तमीव्रतानि नाम द्व्यशीत्यधिकशततमोऽध्यायः ॥"
  }
]