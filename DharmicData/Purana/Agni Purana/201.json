[
  {
    "text": "नवव्यूहार्चनं"
  },
  {
    "text": "अग्निरुवाच\nनवव्यूहार्चनं वक्ष्ये नारदाय हरीरितं  ।२०१.००१\nमण्डलेऽब्जेऽर्चयेन्मध्ये अवीजं वासुदेवकं  ॥२०१.००१\nआवीजञ्च सङ्कर्षणं प्रद्युम्नं च दक्षिणे  ।२०१.००२\nअः अनुरुद्धं नैऋते ओं नारायणमप्सु च  ॥२०१.००२\nतत्सद्ब्रह्माणमनिले हुं विष्णुं क्षौं नृसिंहकं(१)  ।२०१.००३\nउत्तरे भूर्वराहञ्च ईशे द्वारि च पश्चिमे  ॥२०१.००३\nकं टं सं शं गरुत्मन्तं पूर्ववक्त्रञ्च दक्षिणे(२)  ।२०१.००४\nखं छं वं हुं फडिति च खं ठं फं शं गदां विधौ  ॥२०१.००४\nबं णं मं क्षं कोणेशञ्च घं दं भं हं श्रियं यजेत् ।२०१.००५\nदक्षिणे चोत्तरे पुष्टिं गं डं बं शं स्ववीजकं  ॥२०१.००५\nपीठस्य पश्चिमे धं वं वनमालाञ्च पश्चिमे  ।२०१.००६\nश्रीवत्सं चैव सं हं लं छं तं यं कौस्तुभं जले  ॥२०१.००६\nदशमाङ्गक्रमाद्विष्णोर्नमोऽनन्तमधोऽर्चयेत् ।२०१.००७\nदशाङ्गादिमहेन्द्रादीन् पूर्वादौ चतुरो घटान्  ॥२०१.००७\nतोरणानि वितानं च अग्न्यनिलेन्दुवीजकैः  ।२०१.००८\nमण्डलानि क्रमाद्ध्यात्वा तनुं वन्द्य ततः प्लवेत् ॥२०१.००८\nअम्वरस्थं ततो ध्यात्वा सूक्ष्मरूपमथात्मनः  ।२०१.००९\nसितामृते निमग्नञ्च(३) चन्द्रविम्वात्स्रुतेन च  ॥२०१.००९\nतदेव चात्मनो वीजममृतं प्लवसंस्कृतं  ।२०१.०१०\nउत्पाद्यमानं पुरुषमात्मानमुपकल्पयेत् ॥२०१.०१०\nउत्पन्नोऽस्मि स्वयं विष्णुर्वीजं द्वादशकं न्यसेत् ।२०१.०११\nहृच्छिरस्तु शिखा चैव कवचं चास्त्रमेव च  ॥२०१.०११\nवक्षोमूर्धशिखापृष्ठलोचनेषु न्यसेत पुनः  ।२०१.०१२\nअस्त्रं करद्वये न्यस्य ततो दिव्यतनुर्भवेत् ॥२०१.०१२\nटिप्पणी\n१ क्रूं विष्णुं क्षौं नृसिंहकमिति ख.. , छ.. , ज.. च\n२ पक्षिराजञ्च दक्षिणे इति ङ..\n३ सितासिते निमग्नञ्चेति ख.. , ज.. च\nयथात्मनि तथा देवे शिष्यदेहे न्यसेत्तथा  ।२०१.०१३\nअनिर्माल्या स्मृता पूजा यद्धरेः पूजनं हृदि  ॥२०१.०१३\nसनिर्माल्या मण्डलादौ बद्धनेत्राश्च शिष्यकाः  ।२०१.०१४\nपुष्पं क्षिपेयुर्यन्मूर्तौ तस्य तन्नाम कारयेत् ॥२०१.०१४\nनिवेश्य वामतः शिष्यांस्तिलव्रीहिघृतं हुनेत् ।२०१.०१५\nशतमष्टोत्तरं हुत्वा सहस्रं कायशुद्धये  ॥२०१.०१५\nनवव्यूहस्य मूर्तीनामङ्गानां च शताधिकं  ।२०१.०१६\nपूऋणान्दत्त्वा दीक्षयेत्तान् गुरुः पूज्यश्च तैर्धनैः  ॥२०१.०१६\n\nइत्याग्नेये महापुराणे नवव्यूहार्चनं नाम एकाधिकद्विशततमोऽध्यायः ॥"
  }
]