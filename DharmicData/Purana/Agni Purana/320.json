[
  {
    "text": "सर्व्वतो भद्रकान्यष्टमण्डलानि वदे गुह ।\nशक्तिमासाधयेत् प्राचीमिष्टायां विषुवे सुधीः ।। ३२०.१ ।।\n\nचित्रास्वात्यन्तरेणाथ दृष्टसूत्रेण वा पुनः ।\nपूर्व्वापरायतं सूत्रमास्फाल्य मद्यतोऽङ्कयेत् ।। ३२०.२ ।।\n\nकोटचिद्वयन्तु तन्मध्यादङ्‌कयेद्दक्षिणोत्तरम् ।\nमध्ये द्वयं प्रकर्त्तव्यं स्फालयेद्दक्षिणोत्तरम् ।। ३२०.३ ।।\n\nशतक्षेत्रार्द्धमानेन कोणसम्पातमादिशेत् ।\nएवं सूत्रचतुष्कस्य स्फालनाच्चतुरस्रकम् ।। ३२०.४ ।।\n\nजायते तत्र कर्त्तव्यं भद्रस्वेदकरं शुभम् ।\nवसुभक्तेन्दुद्विपदे क्षेत्रे वीथी च भागिका ।। ३२०.५ ।।\n\nद्वारं द्विपदिकं पद्ममानाद्वै सकपोलकम् ।\nकोणबन्धविवित्त्रन्तु द्विपदं तत्र वर्त्तयेत् ।। ३२०.६ ।।\n\nशुक्लं पद्मं कर्णिका तु पीता चित्रन्तु केशरम्।\nरक्ता वीथी तत्र कल्प्या द्वारं लोकेशरूपकं ।। ३२०.७ ।।\n\nरक्तकोणं विधौ नित्ये नैमित्तिकेऽव्जकं श्रृणु ।\nअसंसक्तन्तु संसक्तं द्विधाव्जं भुक्तिमुक्तिकृत् ।। ३२०.८ ।।\n\nअसंसक्तं सुमुक्षूणां संसक्तं तत्त्रिधा पृथक् ।\nबालो युवा च वृद्धश्च नामतः फलसिद्धिदाः ।। ३२०.९ ।।\n\nपद्मक्षेत्रे तु सूत्राणि दिग्विदिशु विनिक्षिपेत् ।\nवृत्तानि पञ्चकल्पानि पद्मक्षेत्रसमानि तु ।। ३२०.१० ।।\n\nप्रथमे कर्णिका तत्र पुष्करैर्न्नवभिर्युता ।\nकेशराणि चतुर्व्विशद्वितीयेऽथ तृतीयके ।। ३२०.११ ।।\n\nदलसन्धिर्गजकुम्भनिभान्तर्यद्दलाग्रकम् ।\nपञ्चमे व्योमरूपन्तु संसक्तं कमलं स्मृतं ।। ३२०.१२ ।।\n\nअसंसक्ते दलाग्रे तु दिग्भागैर्विस्तराद्भजेत् ।.\nभागद्वयपरित्यागाद्वस्वंशैर्वर्त्तयेद्दलम् ।। ३२०.१३ ।।\n\nसन्धिविस्तरसूत्रेण तन्मूलादञ्जयेद्दलम् \nसव्यासव्यक्रमेणैव वृद्धमेतद्भवेत्तथा ।। ३२०.१४ ।।\n\nअथ वा सन्धिमध्यात्तु भ्रामयेदर्द्धचन्द्रवत् ।\nसन्धिद्वयाग्रसूत्रं वा बालपद्मन्तथा भवेत् ।। ३२०.१५ ।.\n\nसन्धिसूत्रार्द्धमानेन पृष्ठतः परिवर्त्तयेत् ।\nतीक्ष्णाग्रन्तु सुवातेन कमलं भुक्तिमुक्तिदम् ।। ३२०.१६ ।।\n\nमुक्तवृद्धौ च वश्यादौ बालं पद्मं समानकं ।\nनवनाभंनवहस्तं भागैर्म्मन्त्रात्मकैश्च तत् ।। ३२०.१७ ।।\n\nमध्येऽव्जं पट्टिकावीजं द्वारेणाब्जस्य मानतः ।\nकण्ठोपकण्ठमुक्तानि तद्वाह्ये वीथिका मता ।। ३२०.१८ ।।\n\nपञ्चभागान्विता सा तु समन्ताद्दशभागिका ।\nदिग्विदिक्ष्वष्ट पद्मानि द्वारपद्मं सवीथिकम् ।। ३२०.१९ ।।\n\nतद्वाह्ये पञ्च पदिका वीथिका यत्र भूषिता ।\nपद्मवद्‌द्वारकण्ठन्तु पदिकञ्चौष्ठकण्ठकं ।। ३२०.२० ।।\n\nकपोलं पदिकं कार्य्यं दिक्षु द्वारत्रयं स्फुटम् ।\nकोणबन्धं त्रिपट्टन्तु द्विपट्टं वज्रवद्भवेत् ।। ३२०.२१ ।।\n\nमध्यन्तु कमलं शुक्लं पीतं रक्तञ्च नीलकम् ।\nपीतशुक्लञ्च धूम्रञ्च रक्तं पीतञ्च मुक्तिदम् ।। ३२०.२२ ।।\n\nपूर्व्वादौ कमलान्यष्ट शिवविष्ण्वादिकंजपेत् .\nप्रासादमध्यतोऽभ्यर्च्य शक्रादीन्व्जकादिषु ।। ३२०.२३ ।।\n\nअस्त्राणि वाह्यवीथ्यान्तु विष्ण्वादीनश्वमेधभाक् ।\nपवित्रारोहणादौ च महामण्डलमालिखेत् ।। ३२०.२४ ।।\n\nअष्टहस्तं पुरा क्षेत्रं रसपक्षैर्विवर्त्तयेत् ।\nद्विपदं कमलं मध्ये वीथिका पदिका ततः ।। ३२०.२५ ।।\n\nदिग्विदिक्षु ततोऽष्ठै च नीलाब्जानि विवर्त्तयेत् ।\nमध्यपद्मप्रमाणेन त्रिंशत्पद्मानि तानि तु ।। ३२०.२६ ।.\n\nदलसन्धिविहीनानि नीलेन्दीवरकानि च ।\nतत्‌पृष्ठे पदिका वीथी स्वस्तिकानि तदूर्द्धतः ।। ३२०.२७ ।.\n\nद्विपदानि तथा चाष्टौ कृतिभागकृतानि तु .\nवर्त्तयेत् स्वस्तिकांश्तत्र वीथिका पूर्व्ववद्वहिः ।। ३२०.२८ ।।\n\nद्वाराणि कमलं यद्वदुपकण्ठयुतानि तु ।\nवक्त्तयेत् स्वस्तिकांस्तत्र वीथका पूर्व्ववद्वहिः ।। ३२०.२९ ।।\n\nस्वस्तिकादि विचित्रञ्च सर्व्वकामपदं गुह । \nपञ्चाब्जं पञ्चहस्तं स्यात् समन्ताद्दशभाजितम् ।। ३२०.३० ।।\n\nद्विपदं कमलं वीथी पट्टिका दिक्षु पङ्कजम् ।\nचतुष्कं पृष्ठतो वीथी पदिका द्विपदान्यथा ।। ३२०.३१ ।।\n\nकण्ठोपकण्ठयुक्तानि द्वारान्यब्जन्तु मध्यतः ।\nपञ्चाब्जमण्डले ह्यस्मिन् सितं पीतञ्च पूर्व्वकम् ।। ३२०.३२ ।।\n\nवैदूर्य्याभं दक्षिणाब्जं कुन्दाभं वारुणं कजम् ।\nउत्तराब्जन्तु शङ्गाभमन्यत् सर्व्वं विचित्रकम् ।। ३२०.३३ ।।\n\nसर्व्वकामप्रदं वक्ष्ये दशहस्तन्तु मण्डलम् ।\nविकारक्तन्तुर्य्याश्रं द्वारन्तु द्विपदं भवेत् ।। ३२०.३४ ।।\n\nमध्ये पद्मं पूर्व्ववच्च विघ्नध्वंसं वदाम्यथ ।\nचतुर्हस्तं पुरं कृत्वा वृतञ्चैव करद्वयम् ।। ३२०.३५ ।।\n\nवीथिका हस्तमात्रन्तु स्वस्तिकैर्वहुभिर्वृता ।\nहस्तमात्राणि द्वाराणि दिशु वृत्तं सपद्मकम् ।। ३२०.३६ ।।\n\nपद्मानि पञ्च शुक्लानि मध्ये पूज्यश्च निष्कलः ।\nहृदयादीनि पूर्व्वादौ विकदिक्ष्वस्त्राणि वै यजेत् ।। ३२०.३७ ।।\n\nप्राग्‌वच्च पञ्च ब्रह्माणि बुद्ध्याधारमतो वदे .\nशतभागो तिथिभागे पद्मं लिङ्गाष्टकं दिशि ।। ३२०.३८ ।।\n\nमे खलाभागसंयुक्तं कण्ठं द्विपदिकं भवेत् ।\nआचार्य्यो बुद्धिमाश्रित्य कल्पयेच्च लतादिकम् ।। ३२०.३९ ।।\n\nचतुःपट्‌पञ्चमाष्टादि खाछिशाद्यादि मण्डलम् ।\nखाक्षीन्दुसूर्य्यगं सर्वं खाक्षि चैवेन्दुवर्णनात् ।। ३२०.४० ।।\n\nचत्वारिंशदधिकानि चतुर्द्दशसतानि हि ।\nमण्डलानि हरेःशम्भोर्देव्याः सूर्य्यस्य सन्ति च ।। ३२०.४१ ।।\n\nदशसप्तविभक्ते तु लतालिङ्गोद्भवं श्रृणु ।\nदिक्षु पञ्चत्रयञ्चैकं त्रयं पञ्च च लोमयेत् ।। ३२०.४२ ।।\n\nऊद्‌र्ध्वगो द्विपदे लिङ्गमन्दिरं पार्श्वकोष्ठयोः ।\nमध्येन द्विपदं पद्ममथ चैकञ्च पङ्कजं ।। ३२०.४३ ।।\n\nलिङ्गस्य पार्श्वयोर्भद्रेपदद्वारमलोपनात् ।\nतत्पार्श्वशोभाः षड्‌लोप्य लताः शेषास्तथा हरेः ।। ३२०.४४ ।।\n\nऊद्‌र्ध्वं द्विपदिकं लोप्य हरेर्भद्राष्टकं स्मृतम् .\nरश्मिमानसमायुक्तवेदलोपाच्च शोभिकम् ।। ३२०. ४५ ।।\n\nपञ्चविंशतिकं पद्मं ततः पीठमपीठकम् ।\nद्वयं द्वयं रक्षयित्वा उपशोभास्तथाष्ट च ।। ३२०.४६ ।।\n\nदेव्यादिख्यापकं भद्रं बृहन्मध्ये परं लघु ।\nमध्ये नवपदं पद्मं कोणे भद्रचतुष्टयम् ।। ३२०.४७ ।।\n\nत्रयोदशपदं शेषं बुद्ध्याधारन्तु मण्हलं ।\nशतपत्रं षष्ट्यधिकं बुद्ध्याधारं हरादिषु ।। ३२०.४८ ।।\n\nइत्यादिमहापुराणे आग्नेये मण्डलानि नाम विंशत्यधिकत्रिशततमोऽध्यायः ।।"
  },
  {
    "text": "हिन्दी अनुवादः"
  }
]