[
  {
    "text": "पुष्कर उवाच\nसर्वानुग्राहका मन्त्राश्चतुर्वर्गप्रसाधकाः  ।२७१.००१\nऋगथर्व तथा साम यजुः संख्या तु लक्षकं  ॥२७१.००१\nभेदः साङ्ख्यायनश्चैक आश्वलायनो द्वितीयकः  ।२७१.००२\nशतानि दश मन्त्राणां ब्राह्मणा द्विसहस्रकं  ॥२७१.००२\nऋग्वेदो हि प्रमाणेन स्मृतो द्वैपायनादिभिः  ।२७१.००३\nएकोनिद्विसहस्रन्तु मन्त्राणां यजुषस्तथा  ॥२७१.००३\nशतानि दश विप्राणां षडशीतिश्च शाखिकाः  ।२७१.००४\nकाण्वमाध्यन्दिनी संज्ञा कठी माध्यकठी तथा  ॥२७१.००४\nमैत्रायणी च संज्ञा च तैत्तिरीयाभिधानिका  ।२७१.००५\nवैशम्पायनिकेत्याद्याः शाखा यजुषि संस्थिताः  ॥२७१.००५\nसाम्नः कौथुमसंज्ञैका द्वितीयाथर्वणायनी  ।२७१.००६\nगानान्यपि च चत्वारि वेद आरण्यकन्तथा  ॥२७१.००६\nउक्था ऊहचतुर्थञ्च मन्त्रा नवसहस्रकाः  ।२७१.००७\nसचतुःशतकाश्चैव ब्रह्मसङ्घटकाः स्मृताः  ॥२७१.००७\nपञ्चविंशतिरेवात्र साममानं प्रकीर्तितं  ।२७१.००८\nसुमन्तुर्जाजलिश्चैव श्लोकायनिरथर्वके  ॥२७१.००८\nशौनकः पिप्पलादश्च मुञ्जकेशादयोऽपरे  ।२७१.००९\nमन्त्राणामयुतं षष्टिशतञ्चोपनिषच्छतं  ॥२७१.००९\nव्यासरूपी स भगवान् शाखाभेदाद्यकारयत् ।२७१.०१०\nशाखाभेदादयो विष्णुरितिहासः पुराणकं  ॥२७१.०१०\nप्राप्य व्यासात्पुराणादि सूतो वै लोमहर्षणः  ।२७१.०११\nसुमतिश्चाग्निवर्चाश्च मित्रयुःशिंशपायनः  ॥२७१.०११\nकृतव्रतोथ सावर्णिः षट्शिष्यास्तस्य चाभवन्  ।२७१.०१२\nशांशपायनादयश्चक्रुः(१) पुराणानान्तु संहिताः  ॥२७१.०१२\nब्राह्मादीनि पुराणानि हरिविद्या दशाष्ट च  ।२७१.०१३\nमहापुराणे ह्याग्नेये विद्यारूपो हरिः स्थितः  ॥२७१.०१३\nसप्रपञ्चो निष्प्रपञ्चो मूर्तामूर्तस्वरूपधृक् ।२७१.०१४\nतं ज्ञात्वाभ्यर्च्य संस्तूय भुक्तिमुक्तिमवाप्नुयात् ॥२७१.०१४\nविष्णुर्जिष्णुर्भविष्णुश्च अग्निसूर्यादिरूपवान्  ।२७१.०१५\nअग्निरूपेण देवादेर्मुखं विष्णुः परा गतिः  ॥२७१.०१५\nवेदेषु सपुराणेषु यज्ञमूर्तिश्च गीयते  ।२७१.०१६\nआग्नेयाख्यं पुराणन्तु रूपं विष्णोर्महत्तरं  ॥२७१.०१६\nआग्नेयाख्यपुराणस्य कर्ता श्रोता जनार्दनः  ।२७१.०१७\nतस्मात्पुराणमाग्नेयं सर्ववेदमयं महत् ॥२७१.०१७\nसर्वविद्यामयं पुण्यं सर्वज्ञानमयं वरम्(२)  ।२७१.०१८\nसर्वात्म हरिरूपं हि पठतां शृण्वतां नृणां  ॥२७१.०१८\nविद्यार्थिनाञ्च विद्यादमर्थिनां श्रीधनप्रदम्(३)  ।२७१.०१९\nराज्यार्थिनां राज्यदञ्च धर्मदं धर्मकामिनाम्  ॥२७१.०१९\nस्वर्गार्थिनां स्वर्गदञ्च पुत्रदं पुत्रकामिनां  ।२७१.०२०\nगवादिकामिनाङ्गोदं ग्रामदं ग्रामकामिनां  ॥२७१.०२०\nटिप्पणी\n१ शिंशपायनादयश्चक्रुरिति ख ..\n२ परमिति ञ ..\n३ श्रीबलप्रदमिति ञ \nकामार्थिनां कामदञ्च सर्वसौभाग्यसम्प्रदम्  ।२७१.०२१\nगुणकीर्तिप्रदन्नॄणां जयदञ्जयकामिनाम्  ॥२७१.०२१\nसर्वेप्सूनां सर्वदन्तु मुक्तिदं मुक्तिकामिनां  ।२७१.०२२\nपापघ्नं पापकर्तॄणामाग्नेयं हि पुराणकम्  ॥२७१.०२२\nइत्याग्नेये महापुराणे वेदशाखादिकीर्तिनं नाम एकसप्तत्यधिकद्विशततमोऽध्यायः"
  },
  {
    "text": "पुष्कर उवाच \nसर्वानुग्राहका मन्त्राश्चतुर्वर्गप्रसाधकाः ।\nऋगथर्व तथा साम यजुः संख्या तु लक्षकं ।। २७१.१ ।।\n\nभेदः साङ्‌ख्यायनश्चैक आश्वलायनो द्वितीयकः ।\nशतानि दश मन्त्राणां ब्राह्मणा द्विसहस्रकं ।। २७१.२ ।।\n\nऋग्वेदो हि प्रमाणेन स्मृतो द्वैपायनादिभिः ।\nएकोनद्विसहस्रन्तु मन्त्राणआं यजुषस्तथा ।। २७१.३ ।।\n\nशतानि दश विप्राणां षड़शीतिश्च शारिबकाः ।\nकाणअवमाध्यन्दिनी संज्ञा कठी माध्यकठीतथा ।। २७१.४ ।।\n\nमैत्रायणी च संज्ञा च तैत्तिरीयाभिधानिका ।\nवैशम्पायनिकेत्याद्याः शाखा यजुषि संस्थिताः ।। २७१.५ ।।\n\nसाम्नः कौथुमसंज्ञैका द्वितीयाथर्वणायनी ।\nगानान्यपि च तत्वारि वेद आरण्यकन्तथा ।। २७१.६ ।।\n\nउक्‌था ऊहचतुर्थश्च मन्त्रा नवसहस्रकाः ।\nसचतुःशतकाश्चैव ब्ह्मसङ्घटकाः स्मृताः ।। २७१.७ ।।\n\nपञ्चविंशतिरेवात्र साममान् प्रकीर्त्तितं ।\nसुमन्तुर्जाजलिश्चैव श्लोकायनिरथर्व्वके ।। २७१.८ ।।\n\nशौनकः पिप्पलादश्च मुञ्जकेशादयोऽपरे ।\nमन्त्राणामयुतं षष्टशतञेचोपनिषच्छतं ।। २७१.९ ।।\n\nव्यासरूपी स भगवान् शाखाभेदाद्यकारयत् ।\nशाखाबेदादयो विष्णुरितिहासः पुराणकं ।। २७१.१० ।।\n\nप्राप्य व्यासात् पुराणादि सूतो वै लोमहर्षणः ।\nसुमतिश्चाग्निवर्च्चाश्च मित्रयुः शिंशपायनः ।। २७१.११ ।।\n\nकृतव्रतोथ सावर्णिः षट़शिष्यास्तस्य चाभवन्।\nशांशपायनादयश्चक्रुः१ पुराणानान्तु संहिताः ।। २७१.१२ ।।\n\nब्राह्मादीनि पुराणानि हरिविद्या दशाष्ट च ।\nमहापुराणे ह्याग्नेये विद्यारूपो हरिः त्थितः ।। २७१.१३ ।।\n\nसप्रपञ्चो निष्प्रपञ्चो मूर्त्तामुर्त्तस्वरूपधृक् ।\nतं ज्ञात्वाभ्यर्च्च्य संस्तूय भुक्तिमुक्तिमवाप्नुयात् ।। २७१.१४ ।।\n\nविष्णुर्जिष्णुर्भविष्णुश्च अग्निसूर्य्यादिरूपवान् ।\nअग्निरूपेण देवादेर्मुखं विष्णुः परा गतिः ।। २७१.१५ ।।\n\nवेदेषु सपुराणेषु यज्ञमूर्त्तिश्च गीयते ।\nआग्नेयाख्यं पुराणन्तु रूपं विष्णोर्महत्तरं ।। २७१.१६ ।।\n\nआग्नेयाख्यपुराणस्य कर्त्ता श्रोता जनार्दनः ।\nतस्मात्पुराणमाग्नेयं सर्ववेदमयं महत् ।। २७२.१७ ।।\n\nसर्वविद्यामयं पुण्यं सर्वज्ञानमयं वरम्२ ।\nसर्वात्म हरिरूपं हि पठतां श्रृण्वतां नृणां ।। २७२.१८ ।।\n\nविद्यार्थिनाञअच विद्यादमर्थिनां श्रीधनप्रदम्३ ।\nराज्यर्थिनां राज्यदञ्च धर्म्मदं धर्मकामिनाम् ।। २७२.१९ ।।\n\nस्वर्गार्थिना स्वर्गदञ्च पुत्रदं पुत्रकामिनां ।\nगवादिकामिनाङ्गोदं ग्रामदं ग्रामकामिनां ।। २७२.२० ।।\n\nकामार्थिनां कामदञ्च सर्वसौभाग्यसम्पदम् ।\nगुणकीर्त्तिप्रदं नॄणां जयदञ्जयकामिनाम् ।। २७२.२१ ।।\n\nसर्वेप्सूनां सर्वदन्तु मुक्तिदं मुक्तिकामिनां ।\nपापघ्नं पापाकर्तॄणामाग्नेयं हि पुराणकम् ।। २७२.२२ ।।\n\nइत्यादिमहापुराणे आग्नेये वेदशाखादिकीर्त्तनं नाम एकसप्तत्यधिकद्विशततमोऽध्यायः ।।"
  }
]