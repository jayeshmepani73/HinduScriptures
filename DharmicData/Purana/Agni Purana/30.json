[
  {
    "text": "नारद उवाच\nमध्ये पद्मे यदेद्‌ब्रह्म साङ्गं पूर्वेब्जनाभकम्। \nआग्नेयेब्जे च प्रकृतिं याम्येब्जे पुरुषं यजेत् ।। १ ।।\n\nपुरुषाद्दशिणे वह्निं नैर्ऋते वारुणेनिलम्। \nआदित्यमैन्दवे पद्मे ऋग्‌यजुश्चैशपद्मके ।। २ ।।\n\nइन्द्रादींश्च द्वितीयायां पद्मे षोडशके तथा। \nसामाथर्वाणमाकाशं वायु तेजस्तता जलम् ।। ३ ।।\n\nपृथिवीञ्च मनश्चैव श्रोत्रं त्वक् चक्षुरर्च्चयेत्। \nरसनाञ्च तथा घ्राणं भूर्भुवश्चैव षोडशम् ।। ४ ।।\n\nमहर्जनस्तपः सत्यं तथाग्निष्टोममेव च। \nअत्यग्निष्टोमकं चौक्‌थं षोडशीं वाजपेयकम् ।। ५ ।।\n\nअतिरात्रञ्च सम्पूज्य तथाप्तोर्याममर्च्चयेत्। \nमनो बुद्धिमहङ्कारं शब्दं स्पर्शञ्च रूपकम् ।। ६ ।।\n\nरसं गन्धञ्च पद्मे षु चतुर्विंशतिषु क्रमात्। \nजीवं मनोधिपञ्चाहं प्रकृतिं शब्दमात्रकम् ।। ७ ।।\n\nवासुदेवादिमूर्त्तिंश्च तथा चैव दशात्मकम्। \nमनः श्रोत्रं त्वचं प्रार्च्च्य चक्षुश्च रसनं तथा ।। ८ ।।\n\nघ्राणं वाक्‌पाणिपादञ्च द्वात्रिंशद्वारिजेष्विमान्। \nचतुर्थावरणे पूज्याः साङ्गाः सपरिवारकाः ।। ९ ।।\n\nपायूपस्थौ च सम्पूज्य मासानां द्वादशाधिपान्। \nपुरुषोत्तमादिषड्‌विशानं बाह्यावरणकेयजेत् ।। १० ।।\n\nचक्राब्जे तेषु सम्पूज्या मासानां पतयः क्रमात्। \nअष्टौ प्रकृतयः षड् वा पञ्चाथ चतुरोऽपरे ।। ११ ।।\n\nरजः पातं ततः कुर्य्याल्लिखिते मण्डले श्रृणु। \nकर्णिका पीतवर्णा स्याद्रेशाः सर्वाः सिताः समाः ।। १२ ।।\n\nद्विहस्तेऽङ्गुष्ठमात्राः स्युर्हस्ते चार्द्धसमाः सिताः। \nपद्मं शुक्लेनसन्धींस्तु कृष्णेन श्यामतोथवा ।। १३ ।।\n\nकेशरा रक्तपीताः स्युः कोणान् रक्तेन पूरयेत्। \nभूषयेद्‌योगपीठन्तु यथेष्टं सार्ववर्णिकैः ।। १४ ।।\n\nलतावितानपत्राद्यैर्वींथिकामुपशोभयेत। \nपीठद्वारे तु शुक्लेन शोभारक्तेन पीततः ।। १५ ।।\n\nउपसोभाञ्च नीलेन कोणशंशाँस्च वै सितान्। \nभद्रके पूरणं प्रोक्तमेवमन्येषु पूरणम् ।। १७ ।।\n\nत्रिकोणं सिंतरक्तेन कृष्णेन च विभूषयेत्। \nद्विकोणं रक्तपीताभ्यां नाभिं कृष्णेन चक्के ।। १७ ।।\n\nअरकान् पीतरक्ताभिः श्यामान् नेमिन्तुरक्ततः।\nसितश्यामारुणाः सृष्णाः पीता रेखास्तु बाह्यतः ।। १८ ।।\n\nशालिपिष्टादि शुक्लं स्याद्रक्तं कौसुम्भकादिकम्।\nहरिद्रया च हारिद्रं कृष्णं स्याद्दग्धधान्यतः ।। १९ ।।\n\nशमीपत्रादिकैः श्यामं वीजानां लक्षजाप्यतः। \nचतुर्लक्षैम्तु मन्त्राणां विद्यानां लक्षसाधनम् ।। २० ।।\n\nअयुतं बुद्धविद्यानां स्तोत्राणाञ्च सहस्त्कम्। \nपूर्ब्वमेवाथ लक्षेण मन्त्रसुद्धिस्तथात्मनः ।। २१ ।।\n\nतथापरेण लक्षेण मन्त्रः क्षेत्रीकृतो भवेत्। \nकूर्वमेवासमो होमो वीजानां सम्प्रकीर्तितः ।। २२ ।।\n\nपूर्वसेवा दशांशेन मन्त्रादीनां प्रकीर्त्तिता। \nपुरश्चर्य्ये तु भन्त्रे तु मासिकं व्रतमाचरेत् ।। २३ ।।\n\nभुवि न्यसेद्वामपादं न गृह्णीयात् प्रतिग्रहम्। \nएवं द्वित्रिगुणेनैव मध्यमोत्तमसिद्धयः ।। २४ ।।\n\nमन्त्रध्यानं प्रवक्ष्यामि येन स्यान्मन्त्रजं फलम्। \nस्थूलं शब्दमयं रूपं विग्रहं बाह्यमिष्यते ।। २५ ।।\n\nसूक्ष्मं ज्योतिर्म्मयं रूपं हार्द्दं चिन्तामयं भवेत्। \nचिन्तया रहितं यत्तु तत् परं परिकीर्त्तितम् ।। २७ ।।\n\nवराहसिंहशक्तीनां स्थूलरूपं प्रधानतः। \nचिन्तया रहितं रूपं वासुदेवस्य कीर्त्तितम् ।। २७ ।।\n\nइतरेषां स्मृतं रूपं हार्द्दं चिन्तामयं सदा। \nस्थूलं वैराजमाख्यातं सूक्ष्मं वै लिङ्गितं भवेत् ।। २८ ।।\n\nचिन्तया रहितं रूपमैश्वरं परिकीर्त्तितम्। \nहृत्पुण्डरीकनिलयञ्चैतन्यं ज्योतिरव्ययम् ।। २९ ।।\n\nवीजं वीजात्कमं ध्यायेत् कदम्बकुसुमाकृतिम्। \nकुम्भान्तरगतो दीपो निरुद्धप्रसवो यथा ।। ३० ।।\n\nसंहतः केवलस्तिष्ठेदेवं मन्त्रेश्वरो हृदि। \nअनेकशुषिरे कुम्भे तावन्मात्रा गभस्तयः ।। ३१ ।।\n\nप्रसरन्ति वहिस्तद्वन्नाडीभिर्वीजरश्मयः। \nअथावभासतो दैवीमात्मीकृत्य तनुं स्थिताः ।। ३२ ।।\n\nहृदयात् प्रस्थिता नाड्यो दर्शनेन्द्रियगोचराः। \nअग्नीषोमात्मके तासां नाड्यौ नासाग्रसंस्थिते ।। ३३ ।।\n\nसम्यग्गुह्येन योगेन जित्वा देहसमीरणम्। \nजपध्यानरतो मन्त्री मन्त्रलक्षणमस्नुते ।। ३४ ।।\n\nसंशुद्ध भूततन्मात्रः सकामो योगमभ्यसन्। \nअणिमादिमवाप्नोति विरक्तः प्रबिलङ्‌ध्य च ।। ३५ ।।\n\nदेवात्मके भूतमात्रान्मुच्यते चेन्द्रियग्रहात् ।। ३६ ।।\n\nइत्यादिमहापुराणे आग्नेये मण्डलादिवर्णनं नाम त्रिंशोऽध्यायः।"
  }
]