[
  {
    "text": "नारद उवाच\nवक्ष्ये स्नानं क्रियाद्यर्थं नृसिंहेन तु मृत्तिकाम्।\nगृहीत्वा तां द्विधा कृत्वा मनः स्त्रानमथैकया ।। १ ।।\n\nनिमज्जयाचम्य विन्यस्य सिंहेन कृतारक्षकः।\nविधिस्नां ततः कुर्य्यात् प्राणायामपुरः सरम् ।। २ ।।\n\nहृदि ध्यायन् हरिज्ञानं मन्त्रेणाष्टाक्षरेण हि।\nत्रिधा पाणितले मृत्सनां दिग्बन्धं सिंहजप्ततः ।। ३ ।।\n\nवासुदेवप्रजप्तेन तीर्थंसङ्कल्प्य चालभेत्।\nगात्रं वेदादिना मन्त्रैः सम्मार्ज्याराध्य मूर्त्तिना ।। ४ ।।\n\nकृत्वाघमर्षणं वस्त्रं परिधाय समाचरेत्।\nविन्यस्य मन्त्रैर्द्विर्म्मार्ज्य पाणिस्थं जलमेव च ।। ५ ।।\n\nनारायणेन संयम्य वायुमाघ्राय चोत्सृजेत्।\nजलं ध्यायन् हरिं पश्चद्दत्त्वार्घ्यं द्वादशाक्षरम् ।। ६ ।।\n\nजप्त्वान्याञ्छतशस्तस्य योगपीठादितः क्रमात्।\nमन्त्रान् दिक्‌पालपर्यन्तानृषीन् पितृगणानपि ।। ७ ।।\n\nमनुष्यान् सर्वभूतानि स्थावरान्तान्यथावसेत्।\nन्यस्य चाङ्गानि संहृत्य मन्त्रान्यागगृहं व्रजेत् ।। ८ ।।\n\nएवमन्यासु पूजासु मूलाद्यैः स्नानमाचरेत् ।। ९ ।।\n\nइत्यादिमहापुराणे आग्नेये स्नानविधिकथनं नाम द्वाविंशोऽध्यायः।"
  }
]