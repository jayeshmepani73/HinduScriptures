[
  {
    "text": "पुष्कर उवाच \nऔषधानि च युक्तानि धान्यं कृष्णमशोभनं ।\nकार्पासं तृणशुष्कञ्च गोमयं वै धनानि च ।। २३०.१ ।।\n\nअङ्गारं गुडसर्जौ च मुण्डाभ्यक्तञ्च नग्नकं ।\nअयः पङ्कं चर्म्मकेशौ उन्मत्तञ्च नपुंसकं ।। २३०.२ ।।\n\nचण्डालश्वपचाद्यानि नरा बन्धनपालकाः ।\nगर्भिणी स्त्री च विधवाः पिण्याकादीनि वै मृतं ।। २३०.३ ।।\n\nतुषभस्मकपालास्थिभिन्नभाण्डमशस्तकं ।\nअशस्तो वाद्यशब्दश्च भिन्न भैरवझर्क्भरः ।। २३०.४ ।।\n\nएहीति पुरतः शब्दः शस्यते न तु पृष्ठतः ।\nगच्छेति पश्चाच्छब्दोऽग्र्यः पुरस्तात्तु विगर्हितः ।। २३०.५ ।।\n\nक्व यासि तिष्ठ मा गच्छ किन्ते तत्र गतस्य च ।\nअनिष्टशब्दा मृत्यर्थं क्रव्यादश्च ध्वजादिगः ।। २३०.६ ।।\n\nस्खलनं वाहनानाञ्च शस्त्रभङ्गस्तथैव च ।\nशिरोघातश्च चद्वाराद्यैश्छत्र वासादिपातनं ।। २३०.७ ।।\n\nहरिमभ्यर्च्य संस्तुत्य स्यादमङ्गल्यनाशनं ।\nद्वितीयन्तु ततो दृष्ट्वा विरुद्धं प्रविशेद् गृहं ।। २३०.८ ।।\n\nश्वेताः सुमनसः श्रेष्ठाः पूर्णकुम्भो महोत्तमः ।\nमांसं मत्स्या दूरशब्दा वृद्ध एकः पशुस्त्वजः ।। २३०.९ ।।\n\nगावस्तुरङ्गमा नागा देवाश्च ज्वलितोऽनलः ।\nदूर्वार्द्रगोमयं वेश्या स्वर्णरूप्यञ्च रत्नकं ।। २३०.१० ।।\n\nवचासिद्धार्थकौषध्यो मुद्र आयुधखड्‌गकं ।\nछत्रं पीठं राजलिङ्गं शवं रुदितवर्जितं ।। २३०.११ ।।\n\nफलं घृतं दधि पयो अक्षतादर्शमाक्षिकं ।\nशङ्ख इक्षुः शुभं वाक्पं भक्तवादित्रगीतकं ।। २३०.१२ ।।\n\nगम्भीरमेघस्तनितं तडित्तुष्टिश्च मानसी ।\nएकतं सर्वलिङ्गानि मनसस्तुष्टिरेकतः ।। २३०.१३ ।।\n\nइत्यादिमहापुराणे आग्नेये माङ्गल्याध्यायो नाम त्रिंशदधिकद्विशततमोऽध्यायः ।।"
  }
]