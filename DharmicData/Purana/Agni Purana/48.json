[
  {
    "text": "भगवानुवाच\nओं रूपः केशवः पद्मशङ्खचक्रगदाधरः।\nनारायणः शङ्खपद्मगदाचक्री प्रदक्षिणम् ।। १ ।।\n\nततो गदी माधवोरिशङ्खपद्मी नमामि तम्।\nचक्रकौमोदकीपद्मशङ्खी गोविन्द ऊर्जितः ।। २ ।।\n\nमोक्षदः श्रीगदी पद्मी शङ्खी विष्णुश्च चक्रधृक्।\nशङ्खचक्राब्जगदिनं मधुसूदनमानमे ।। ३ ।।\n\nभक्त्या त्रिविक्रमः पद्मगदी चक्री च शङ्ख्यपि।\nशङ्खचक्रगदापद्मी वामनः पातु मां सदा ।। ४ ।।\n\nगतिदः श्रीधरः पद्मी चक्रशार्ङ्गी च शङ्ख्यपि ॥\nहृपीकेशो गदा चक्री पद्मी शङ्खी च पातु नः ।। ५ ।।\n\nवरदः पद्मनाभस्तु शङ्खाब्जारिगदाधरः।\nदामोदरः पद्मशङ्खगदाचक्री नमामि तम् ।। ६ ।।\n\nतेने गदी शङ्खचक्री वासुदेवोब्जभृज्जगत्।\nसङ्कर्षणो गदी शङ्‌खी पद्मी चक्री च पातु वः ।। ७ ।।\n\nगदी चक्री शङ्खगदी प्रद्युम्नः पद्मभृत् प्रभुः।\nअनिरुद्धस्चक्रगदी शङ्खी पद्मी च पातु नः ।। ८ ।।\nसुरेशोर्यब्जशङ्खाढ्यः श्रीगदी पुरुपोत्तमः।\nअधोक्षजः पद्मगदी शङखी चक्री च पातु वः ।। ९ ।।\n\nदेवो नृसिंहश्चक्राब्जगदाशङ्खी नमामि तम्।\nअच्युतः श्रीगदी पद्मी चक्री शङ्खी च पातु वः ।। १० ।।\n\nबालरूपी शङ्खगदी उपेन्द्रश्चक्रपद्म्यपि।\nजनार्द्दनः पद्म चक्री शङ्खधारी गदाधरः ।। ११ ।।\n\nशङ्खीपद्मी च चक्री चहरिः कौमोदकीधरः।\nकृष्णः शङ्खी गदी पद्मी चक्री मे भुक्तिमुक्तिदः ।। १२ ।।\n\nआदि मूर्त्तिर्वासुदेवस्तस्मात् सङ्कर्पणोभवत्।\nसङ्कर्पणाच्च प्रद्युम्नः प्रद्युम्नादनिरुद्धकः ।। १३ ।।\n\nकेशवादिप्रभेदेन एकैकस्य त्रिधा क्रमात्।\nद्वादशाक्षरकं स्तोत्रं चतुर्विंशातिमूर्त्तिमत् ।। १४ ।।\n\nयः पठेच्छृणुयाद्वापि निर्मलः सर्वमाप्नुयात् ।। १५ ।।\n\nइत्यादिमहापुराणे आग्नेये चतुर्विंशतिमूर्त्तिस्तोत्रं नाम अष्टाचत्वारिंशोऽध्यायः ॥"
  }
]