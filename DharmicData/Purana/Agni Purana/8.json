[
  {
    "text": "नारद उवाच\nरामः पस्पासरो गत्वा शोचन् स शर्वरीं ततः। \nहनूमता स सूग्नीवं मित्रञ्चकार ह ।। १ ।।\n\nसप्त तालन् विनिर्भिद्य शरेणैकेन पश्यतः। \nपादेन दुन्दुभेः कायञ्चिक्षेप दशयोजनम् ।। २ ।।\n\nतद्रिपुं बालिनं हत्वा भ्रातरं वैरसारिणम्। \nकिष्किन्धां कपिरज्यञ्च रुमान्तारां समर्पयत् ।। ३ ।।\n\nऋष्यमूकेहरीशायकिष्किन्धेशोऽब्रवीत्सच । \nसीतां त्वं प्राश्यसेयद्वत् तथा राम करोमिते ।। ४ ।।\n\nतछ्रुत्वा माल्यवत्पृष्ठे चातुर्मास्यं चकारसः। \nकिष्किन्धायाञ्च सुग्रीवो यदा नायाति दर्शनम् ।। ५ ।।\n\nतदाऽब्रवीत्तं रामोक्तं लक्षमणो व्रज राघवम्। \nन स सङ्कुचितः पन्था येन बाली हतो गतः ।। ६ ।।\n\nसमये तिष्ठ सुग्रीव मा बालिपथमन्वगः। \nसुग्रीव आह संसक्तो गतं कालं न बुद्धवान् ।। ७ ।।\n\nइत्युक्त्वा स गतो रामं नत्वोवाच हरीश्वरः। \nआनीता वानराः सर्वे सीतायाश्च गवेषणे ।। ८ ।।\n\nत्वन्मतात् प्रेषयिष्यामि विचिन्वन्तु च जानकीम् ।\nपूर्वादौ मासमायान्तु मासादूर्ध्वं निहन्मि तान् ।। ९ ।।\n\nइत्युक्ता वानराः पूर्वपश्चमोत्तरमार्गगाः। \nजग्मू रामं ससुग्रीवमपशयन्तस्तु जानकीम् ।। १० ।।\n\nरामाङ्गुलीयं संगृह्य हनूमान् वानरैः सह।\nदक्षिणे मागयामास सुप्रभाया गुहान्तिके ।। ११ ।।\n\nमासादूर्ध्वञ्च विन्यस्ता अपश्यन्तस्तु जानकीम्। \nऊचुर्वृथामरिष्यामो जटायुर्द्धन्य एव सः ।। १२ ।।\n\nसीतार्थे योऽत्यजत् प्राणान्रावणेन हतो रणे। \nतच्छ्रु त्वा प्राह सम्पातिर्विहाय कपिभक्षणम् ।। १३ ।।\n\nभ्राताऽसौ मे जटायुर्वै मयोड्डीनोऽर्कमण्डलम्। \nअर्क तापाद्रक्षितोऽगाद् दग्धपक्षोऽहमभ्रगः ।। १४ ।।\n\nरामवार्त्ताश्रवात् पक्षौ जातौ भूयोऽथ जानकीम्। \nपश्याम्यशोकवनिकागतां लङ्कागतां किल ।। १५ ।।\n\nशतयोजनचविश्तीर्णे लवणाब्धौ त्रिकूटके। \nज्ञात्वा रामं ससुग्रीवं वानराः कथयन्तु वै ।। १६ ।।\n\nइत्यादिमहापुराणे आग्नेये रामायणे किष्किन्धाकाण्डर्णनं नाम अष्टमोऽध्यायः ।।"
  }
]