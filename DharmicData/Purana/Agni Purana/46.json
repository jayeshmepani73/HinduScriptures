[
  {
    "text": "भगवानुवाच\nशालग्रामादिमूर्त्तिश्च वक्षयेहं भुक्तिमुक्तिदाः। \nवासुदेवोऽसितो द्वारे शिलालग्नद्विचक्रकः ।। १ ।।\n\nज्ञेयः सङ्कर्षणो लग्नद्विचक्रो रक्त उत्तमः। \nसूक्ष्मचक्रो बहुच्छिद्रः प्रद्युम्नो नीलदीर्घकः ।। २ ।।\n\nपीतोनिरुद्धः पद्माङ्को वर्त्तुलो द्वित्रिरेखवान्। \nकृष्णो नारायणो नाभ्युन्नतः शुषिरदीर्घवान् ।। ३ ।।\n\nपरमेष्ठी साब्जचक्रः पृष्ठच्छिद्रश्च विन्दुमान्। \nस्थूलचक्रोऽसितो विष्णुर्मध्ये रेखा गदाकृतिः ।। ४ ।।\n\nनृसिंहः कपिलः स्थूलचक्रः स्यात् पञ्चविन्दुकः।\nवराहः शक्तिलिङ्गः स्यात् तच्चक्रौ विषमौ मृतौ ।। ५ ।।\n\nइन्द्रनीलनिभः स्थूलस्त्रिरेखालाञ्छितः शुभः। \nकूर्मस्तथोन्नतः पृष्ठे वर्त्तलावर्त्तकोऽसितः ।। ६ ।।\n\nहयग्रीवोङ्कुशाकाररेखो नीलः सविन्दुकः। \nवैकुण्ठः एकचक्रोऽब्जी मणिभः पुच्छरेखकः ।। ७ ।।\n\nमत्स्यो दीर्घस्त्रिविन्दुः स्यात् काचवर्णस्तु पूरितः। \nश्यामस्त्रिविक्रमो दक्षरेखस्तु वर्त्तुलः ।। ८ ।।\n\nवामनो वर्त्तुलश्चातिह्रस्वो नीलः सविन्दुकः। \nश्यामस्त्रिविक्रमो दक्षरेखो वामेन विन्दुकः ।। ९ ।।\n\nअनन्तो नागभोगाङ्गो नैकाभो नैकमूर्त्तिमान्।\nस्थूलो दामोदरो मध्यचक्रो द्वाः सूक्ष्मविन्दुकः ।। १० ।।\n\nसुदर्शनस्त्वेकचक्रो लक्ष्मीनारायणो द्वयात्। \nचित्रक्रश्चाच्युतो देवस्त्रिचक्रो वा त्रिविक्रमः ।। ११ ।।\n\nजनार्द्दनश्चतुस्चक्रो वासुदेवस्च पञ्चभिः। \nषट्रचक्रस्चौव प्रद्युम्नः सङ्कर्षणश्च सप्तभिः ।। १२ ।।\n\nपुरुषोत्तमोष्टचक्रो नवव्यूहो नवाङ्कितः। \nदशावतारो दशभिर्द्दशैकेनानिरुद्धकः ।। १३ ।।\n\nद्वाधशात्मा द्वादशभिरत ऊद्‌र्ध्वमनन्तकः ।। १४ ।।\n\nइत्यादिमहापुराणे आग्नेये शालग्रामादिमूर्त्तिलक्षणं नाम षट्‌चत्वारिंशोऽध्यायः॥"
  }
]