[
  {
    "text": "महाद्वीपादि"
  },
  {
    "text": "अग्निरुवाच\nलक्षयोजनविस्तारं जम्बूद्वीपं समावृतम्  ।११९.००१\nलक्ष्ययोजनमनेन क्षीरोदेन समन्ततः  ॥११९.००१\nसंवेष्ट्य क्षारमुदधिं प्लक्षद्वीपस्तथा स्थितः[१](१)  ।११९.००२\nसप्त मेधातिथेः पुत्राः प्लक्षद्वीपेश्वरास्तथा  ॥११९.००२\nस्याच्छान्तभयः शिशिरः सुखोदय इतः परः  ।११९.००३\nआनन्दश्च शिवः क्षेमो ध्रुवस्तन्नामवर्षकं  ॥११९.००३\nमर्यादाशैलो गोमेधश्चन्द्रो नारददुन्द्भी  ।११९.००४\nसोमकः सुमनाः शैलो वैभ्राजास्तज्जनाः शुभाः  ॥११९.००४\nनद्यः प्रधानाः सप्तात्र प्लक्षाच्छाकान्तिकेषु च  ।११९.००५\nजीवनं पञ्चसास्रं धर्मो वर्णाश्रमात्मकः[२](२)  ॥११९.००५\nआर्यकाः कुरवश्चैव विविंशा भाविनश्च ते  ।११९.००६\nविप्राद्यास्तैश्च सोमोऽर्च्यो द्विलक्षश्चाब्धिलक्षकः  ॥११९.००६\nमानेनेक्षुरसोदेन वृतो द्विगुणशाल्मलः  ।११९.००७\nवपुष्मतः सप्त पुत्राः शाल्मलेशास्तथाभवन्  ॥११९.००७\nश्वेतोऽथ हरितश्चैव जीमूतो लोहितः क्रमात् ।११९.००८\nवैद्युतो मानसश्चैव सुप्रभो नाम वर्षकः  ॥११९.००८\nद्विगुणो द्विगुणेनैव सुरोदेन समावृतः  ।११९.००९\nकुमुदश्चानलश्चैव[३](३) तृतीयस्तु वलाहकः  ॥११९.००९\nद्रोणः कंकोऽथ[४](४) महिषः ककुद्मान् सप्त निम्नगाः  ।११९.०१०\nकपिलाश्चारुणाः पीताः कृष्णाः स्युर्ब्राह्मणादयः  ॥११९.०१०\nवायुरूपं यजन्ति स्म सुरोदेनायमावृतः[५])  ।११९.०११\nज्योतिष्मतः कुशेशाः स्युरुद्भिजो धेनुमान् सुतः  ॥११९.०११\nद्वैरथो लंवनो धैर्यः कपिलश्च प्रभाकरः  ।११९.०१२\nविप्राद्या दधिमुख्यास्तु ब्रह्मरूपं यजन्ति ते  ॥११९.०१२\nविद्रुमो[६](१) हेमशैलश्च द्युतिमान् पुष्पवांस्तथा  ।११९.०१३\nकुशेशयो हरिः शैलो वर्षार्थं मन्दराचलः  ॥११९.०१३\nवेष्टितोऽयं घृतोदेन क्रौञ्चद्वीपेन सोऽप्यथ  ।११९.०१४\nक्रौञ्चेश्वराः द्युतिमतः पुत्रास्तन्नामवर्षकाः  ॥११९.०१४\nकुशलो मनोनुगश्चोष्णः प्रधानोऽथान्धकारकः  ।११९.०१५\nमुनिश्च दुन्दुभिः सप्त सप्त शैलाश्च निम्नगाः[७](२)  ॥११९.०१५\nक्रौञ्चश्च वाम्नश्चैव तृतीयश्चान्धकारकः[८](३)  ।११९.०१६\nदेववृत्पुण्डरीकश्च दुन्दुभिर्द्विगुणो मिथः  ॥११९.०१६\nद्वीपा द्वीपेषु ये शैला यथा द्वीपानि ते तथा  ।११९.०१७\nपुष्कराः पुष्कला धन्यास्तीर्था[९](४) विप्रादयो हरिम्  ॥११९.०१७\nयजन्ति क्रौञ्चद्वीपस्तु दधिमण्डोदकावृतः  ।११९.०१८\nसंवृतः शाकद्वीपेन हव्याच्छाकेश्वराः सुताः  ॥११९.०१८\nजलदश्च कुमारश्च सुकुमारो मणीवकः  ।११९.०१९\nकुशोत्तरथो मोदाकी द्रुमस्तन्नामवर्षकाः  ॥११९.०१९\nउदयाख्यो जलधरो रैवतः श्यामकोद्रकौ  ।११९.०२०\nआम्विकेयस्तथा रम्यः केशरी सप्त निम्नगाः  ॥११९.०२०\nमगा मगधमनस्या[१०](१) मन्दगाश्च द्विजातयः[११](२)  ।११९.०२१\nयजन्ति सूर्यरूपं तु[१२](३) शाकः क्षीराब्धिना वृतः  ॥११९.०२१\nपुष्करेणावृतः सोऽपि द्वौ पुत्रौ सवनस्य च  ।११९.०२२\nमसावीतो धातकिश्च वर्षे द्वे नामचिह्निते[१३](४)  ॥११९.०२२\nएकोऽद्रिर्मानसाख्योऽत्र मध्यतो वलयाकृतिः  ।११९.०२३\nयोजनानां सहस्राणि विस्तारोच्छ्रायतः समः  ॥११९.०२३\nजीवनं दशसाहस्रं सुरैर्ब्रह्मात्र पूज्यते  ।११९.०२४\nस्वादूदकेनोदधिना वेष्टितो द्वीपमानतः  ॥११९.०२४\nऊनातिरिक्तता चापां समुद्रेषु न जायते  ।११९.०२५\nउदयास्तमनेष्विन्दोः पक्षयोः शुक्लकृष्णयोः  ॥११९.०२५\nदशोत्तराणि पञ्चैव[१४](५) अङ्गुलानां शतानि वै  ।११९.०२६\nअपां वृद्धिक्षयौ दृष्टौ सामुद्रीणां[१५](६) महामुने  ॥११९.०२६\nस्वादूदका बहुगुणा[१६](७) भूर्हैमी जन्तुवर्जिता  ।११९.०२७\nलोकालोकस्ततः शैलो योजनायुतविस्तृतः  ॥११९.०२७\nलोकालोकस्तु तमसावृतोऽथाण्डकटाहतः  ।११९.०२८\nभूमिः साण्डकटाहेन पञ्चाशत्कोटिविस्तरा[१७](८)  ॥११९.०२८\nइत्याग्नेये महपुराणे द्वीपादिवर्णनं नामैकोनविंशत्यधिकशततमोऽध्यायः ॥"
  }
]