[
  {
    "text": "नारद उवाच\nसाधकः साधयेन्मन्त्रं देवतायतनादिके। \nशुद्धभूमौ गृहे प्रार्च्च्य मण्डले हरिमीश्वरम् ।। १ ।।\n\nचतुरस्त्रीकृते क्षेत्रे मण्डलादीनि वै लिखेत्। \nरसवाणाक्षिकोष्ठेषु सर्व्वतोबद्रमालिखेत् ।। २ ।।\n\nषट्‌त्रिंशत्कोष्ठकैः पद्मं पीठं पङ्‌क्त्या बहिर्भवेत्।\nद्वाभ्यान्तु वीथिका तस्माद् द्वाभ्यां द्वाराणि दिक्षु च ।। ३ ।।\n\nवर्त्तु लं भ्रामयित्वा तु पद्मक्षेत्रं पुरोदितम्। \nपद्मार्द्धे भ्रामयित्वा तु भागं द्वादशमं बहिः ।। ४ ।।\n\nविभज्य भ्रामयेच्छेषं चतुः क्षेत्रन्तु वर्त्तुलम्। \nप्रथमं कर्णिकाक्षेत्रं केशराणां द्वितीयकम् ।। ५ ।।\n\nतृतीयं दलसन्धीनां दलाग्राणां चतुर्थकम्। \nप्रसार्य कोणसूत्राणि कोणदिङ्मध्यमन्ततः ।। ६ ।।\n\nनिधाय केशराग्रे तु दलसन्धींस्तुलाञ्छयेत्। \nपातयित्वाथ सूत्राणि तत्र पत्राष्टकं लिखेन ।। ७ ।।\n\nदलस्न्ध्यन्तशलन्तु मानं मध्ये निधाय तु। \nदलाग्रं भ्रामयेत्तेन तदग्रं तदनन्तरम् ।। ८ ।।\n\nतदन्तरालं तत्‌पार्श्वे कृत्वा बाह्यक्रमेण च। \nकेशरे तु लिखेद्‌द्वौ द्वौ दलमध्ये ततः पुनः ।। ९ ।।\n\nपद्मलक्षमैतत् सामान्यं द्विषट्‌कदलमुच्यते। \nकर्णिकार्द्धेन मानेन प्राकसंस्थं भ्रामयेत् क्रमात् ।। १० ।।\n\nतत्‌पार्श्वे भ्रमयोगेन कुण्डल्यः षड् भवन्ति हि। \nएवं द्वादश मत्स्याः स्युर्द्विष्ट्‌कदलकञ्च तैः ।। ११ ।।\n\nपञ्चपत्राभिसिद्ध्यर्थं द्विद्विकान्यपराणि तु। \nचतुर्दिक्षु विलिप्तानि गात्रकाणि भवन्त्युत ।। १२ ।।\n\nत्रीणि कोणेषु पादार्थं द्विद्विकान्यपराणि तु। \nचतुर्दिक्षु विलिप्तानि गात्रकाणि भवन्त्युत ।। १३ ।।\n\nततः पङ्क्तिद्वयं दिक्षु वीथ्यर्थन्तु विलोपयेत् । \nद्वाराण्याशासु कुर्वीत चत्वारि चतसृष्वपि ।। १४ ।।\n\nद्वाराणां पार्श्वतः शोभा अष्टौ कुर्याद्विचक्षणः। \nतत्‌पार्श्व उपशोभास्तु तावत्यः  परिकीत्तिताः ।। १५ ।।\n\nसमीप उपशोभानां कोणास्तु परिकीर्त्तिताः। \nचतुर्दिक्षु ततो द्वे द्वे चिन्तयेन्मध्यकोष्ठकैः ।। १६ ।।\n\nचत्वारिबाह्यतो मृज्यादेकैकं पार्श्वयोरपि। \nशोभार्थं पार्श्वयोस्त्रीणि त्रीणि लुम्पेद्दलस्य तु ।। १७ ।।\n\nतद्वद्विपर्यये कुर्य्यादुपशोभां ततः परम्। \nकोणस्यान्तर्बहिस्त्रीणि चिन्तयेद्‌द्विर्विभेदतः ।। १८ ।।\n\nएवं षोडशकोष्ठं स्यादेवप्तन्यत्तु मण्डलम्। \nद्विषट्कभागे षट्‌त्रिंशत्‌पदं पद्मन्तु वीथिका ।। १९ ।।\n\nएका पङ्‌क्तिः पराभ्यां तु द्वारशोभादि पूर्ववत्। \nद्वादशाङ्गुलिभिः मद्ममेकहस्ते तु मण्डले ।। २० ।।\n\nद्विहस्ते हस्तमात्रं स्याद्‌वृद्ध्या द्वारेण वाचरेत्। \nअपीठञ्चतुरस्त्रं स्याद्विकरञ्चक्रपङ्कजम् ।। २१ ।।\n\nपद्मार्द्धं नवभिः प्रोक्तं नाभिस्तु तिसृभिः स्मृता।\nअष्टाभिर्द्वारकान् कुर्य्यान्नेमिन्तु चतुरङ्गुलैः ।। २२ ।।\n\nत्रिधा  विभज्य च क्षेत्रमन्तर्द्वाभ्यामथाङ्कयेत्।\nवञ्चान्तस्वरसिद्ध्यर्थं  तष्वास्फाल्य लिखदरान् ।। २३ ।।\n\nइन्दीवरदलाकारानथवा मातुलाङ्गवत्। \nपद्मपत्रायतान्वापि लिखेदिच्छानुरूपतः ।। २४ ।।\n\nभ्रामयित्वा बहिर्न्नेमावरसन्ध्यन्तरे स्थितः। \nभ्रामयेदरमूलन्तु सन्धिमध्ये व्यवस्थितः ।। २५ ।।\n\nअरमध्ये स्थितो मद्यमरणिं भ्रामयेत् समम्।\nएवं सिद्ध्यन्तराः सम्यक् मातुलाङ्गनिभाः समाः ।। २६ ।।\n\nविभज्य सप्तधा क्षेत्रं चतुर्द्दशकरं समम्। \nद्विधा कृते शतं ह्यत्र षण्नवत्यधिकानि तु ।। २७ ।।\n\nकोष्ठकानि चतुर्भिस्तैर्म्मध्ये भद्रं समालिखेत्। \nपरितो विसृजेद्वीथ्यै तथा दिक्षु समालिखेत् ।। २८ ।।\n\nकमलानि पुनर्वीथ्यै परितः परिमृज्य तु। \nद्वे द्वे मध्यमकोष्ठे तु ग्रीवार्थं दिक्षु लोपयेत् ।। २९ ।।\n\nचत्वारि बाह्यतः पश्चात्त्रीणि त्रीणि तु लोपयेत्।\nग्रीवापार्श्वे बहिस्त्वेका शोभा सा परिकीर्त्तिता ।। ३० ।।\n\nविभज्य बाह्यकोणेषु सप्तान्तस्त्रीणि मार्जयेत्। \nमण्डलं नवभागं स्यान्नवव्यूहं हरि यजेत् ।। ३१\n\nपञ्चविंशातिकव्यूहं मण्डलं विश्वरूपगम्। \nद्वात्रिंशद्धस्तकं क्षेत्रं भक्तं द्वात्रिंशता समम् ।। ३२ ।।\n\nएवं कृते चतुर्विंशत्यधिकन्तु सहस्त्रकम्। \nकोष्ठकानां समुद्‌दिष्टं मध्ये षोडशकोष्ठकैः ।। ३३ ।।\n\nभद्रकं परिलिख्याथ पार्श्वे पङ्‌क्तिं विमृज्य तु। \nततः षोडशभिः कोष्ठैर्द्दिक्षु भद्काष्टकं लिखेत्  ।। ३४ ।।\n\nततोपि पङ्‌क्तिं सम्मृज्य तद्वत् षोडशभद्रकम्। \nलिखित्वा परितः पङ्‌क्तिं विमृज्याथ प्राकल्पयेत् ।। ३५ ।।\n\nद्वारद्वाधशकं दिक्षु त्रीणि त्रीणि यथाक्रमम्। \nषड्‌भिः परिलुप्यान्तर्मध्ये चत्वारि पार्श्वयोः ।। ३६ ।।\n\nचत्वार्यन्तर्बहिर्द्वे तु शोभार्थं परिमृज्य तु। \nउपद्वारप्रसिद्ध्यर्थं त्रीण्यन्तः पञ्च बाह्यतः ।। ३७ ।।\n\nपरिमृज्य तथा शोभां पूर्ववत् परिकल्पयेत्। \nबहिः कोणेषु सप्तान्तस्त्रीणि कोष्ठानि मार्जयेत् ।। ३८ ।।\n\nपञ्चत्रिंशतिकव्यूहे परं ब्रह्म यजेत् कजे  । \nमध्ये पूर्वादितः पद्मे वासुदेवादयः क्रमात् ।। ३९ ।।\n\nवराहं पूजयित्वा च पूर्वपद्मे ततः क्रमात्। \nव्यूहान् सम्पूजयेत्तावत् यावत् षड्‌विंशमो भवेत् ।। ४० ।।\n\nयथोक्तं व्यूहमखिलमेकस्मिन् पङ्कजे क्रमात्। \nयष्टव्यमिति यत्नेन  प्रचेता मन्यतेऽध्वरम्  ।। ४१ ।।\n\nसप्तन्तु मूर्त्तिभेदेन विभक्तं मन्यतेऽच्युतम्। \nचत्वारिशत् करं क्षेत्रं ह्युत्तरं  विभजेत् क्रमात् ।। ४२ ।।\n\nएकैकं सप्तधा भूयस्तथैवैकं द्विधा पुनः। \nचतुः षष्ट्युत्तंर सप्तशतान्येकं सहस्त्रकम् ।। ४३ ।।\n\nकोष्ठकानां भद्रकञ्च मध्ये षोडशकोष्ठकैः। \nपार्श्वे वीथीं ततश्चाष्टभद्राण्यथ च वीथिका ।। ४४ ।।\n\nषोडशाव्जान्यथो वीथी चतुर्विंशतिपङ्कजम्। \nवीथीपद्मानि द्वात्रिंशत् पङ्‌क्तिवीथिकजान्यथ ।। ४५ ।।\n\nचत्वारिशत्ततो वीथी शेषपङ्‌क्तित्रयेण च। \nद्वारशोभोपशोबाः स्युर्द्दिक्षु मध्ये विलोप्य च ।। ४६ ।।\n\nद्विच्तुः षड्‌द्वारसिद्ध्यै चतुर्द्दिक्षु विलोपयेत्। \nपञ्च त्रीण्येककं बाह्ये शोबोपद्वारसिद्धये ।। ४७ ।।\n\nद्वाराणां पार्श्वयोरन्तः पड् वा चत्वारि मध्यतः। \nद्वे द्वे लुम्पेदेवमेव षड् भवन्त्युपशोभिकाः ।। ४८ ।।\n\nएकस्यां दिशि सङ्ख्याः स्युः चतस्त्रः परिसङ्ख्यया ।। ४९ ।।\n\nएकैकस्यां दिशि त्रीणि द्वारण्यपि भवन्त्युत। \nपञ्च पञ्च तु कोणेषु पङ्क्तौ पङ्क्तौ क्रमात् सृजेत् ।। ५० ।।\n\nकोष्ठकानि भवेदेवं मर्त्येष्ट्यं मण्डलं शुभम् ।। ५१ ।।\n\nइत्यादिमहापुराणे आग्नेये मण्डलादिलक्षणं नाम ऊनत्रिंशोऽध्यायः।।"
  }
]