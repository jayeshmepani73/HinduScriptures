[
  {
    "text": "अग्निरुवाच\nनृब्रह्मक्षत्रविट्शूद्रवर्गान्वक्ष्येषऽय नामतः ।\nनरः पञ्चजना मर्त्त्या यद्‌योषाऽवला वधूः ।। ३६४.१ ।।\n\nकान्तार्थिनी तु या याति सङ्केतं साऽभिसारिका ।\nकुलटा पुंश्चल्यसती नग्निका स्त्री च कोटवी ।। ३६४.२ ।।\n\nकात्यायन्यर्द्धवृद्धा या सैरिन्ध्री परवेश्मगा ।\nअसिक्नी स्यादवृद्धा या मलिनी तु रजस्वला ।। ३६४.३ ।।\n\nवारस्त्री गणिका वेश्या भ्रातृजायास्तु यातरः ।\nननान्दा तु स्वसा पत्युः सपिण्डास्तु सनाभयः ।। ३६४.४ ।।\n\nसमानोदर्य्यसोदर्य्यसगर्भसहजास्समाः ।\nयगोत्रबन्धवज्ञातिबन्धुस्वस्वजनाः समाः ।। ३६४.५ ।।\n\nदम्पती जम्पती भार्य्यापती जायापती च तौ ।\nगर्भाशयो जरायुः स्यादुल्वञ्च कललोऽस्त्रियां ।। ३६४.६ ।।\n\nगर्भो भ्रुण इमौ तुल्यौ क्लीवं शण्डो नपुंसकम् ।\nस्यादुत्तानश्यो डिम्भो बालो माणवकः स्मृतः ।। ३६४.७ ।।\n\nपिचिण्डिलो वृहत्‌कुक्षिरवभ्रटो नतनासिके ।\nविकलाङ्गस्तु पोगण्ड आरोग्यं स्यादनामयम् ।। ३६४.८ ।।\n\nस्यादेडे वधिरः कुब्जे गडुलः कुकरे कुनिः ।\nक्षयः शोषश्च यक्ष्मा च प्रतिश्यायस्तु पीनसः ।। ३६४.९ ।।\n\nस्त्री क्षुत्‌क्षुतं क्षयं पुंसि कासस्तु क्षवथुः पुमान् ।\nशोथस्तु श्वयथुः शोफः पादस्फोटो विपादिका ।। ३६४.१೦ ।।\n\nकिलासं सिध्नकच्छान्तु पाम पामा विचर्च्चिका ।\nकोठो मण्डलकं कुष्ठं श्वित्रो दुर्न्नामकार्शसी ।। ३६४.११ ।।\n\nअनाहस्तु विबन्धः स्याद्‌ग्रहणी रुक्‌प्रवाहिका ।\nवीजवीर्य्येन्द्रियं शुक्रं पललं क्रव्यमामिषं ।। ३६४.१२ ।।\n\nवुक्काऽग्रमांसं हृदयं हृन्मेदस्तु वपा वसा ।\nपश्चाद्ग्रीवा शिरा मन्या नाडी तु धमनिः शिरा ।। ३६४.१३ ।।\n\nतिलकं क्लोम मस्तिष्कं दूषिका नेत्रयोर्मलम् ।\nअन्त्रं पुरी तद्‌गुल्मस्तु प्लीहा पुंस्यऽथ वस्नसा ।। ३६४.१४ ।।\n\nस्नायुः स्रियां कालखण्डयकृती तु ऽसमे इमे ।\nस्यात् कर्पूरः कपालोऽस्त्री कीकसङ्कुल्यमस्थि च ।। ३६४.१५ ।।\n\nस्याच्छरीरास्थिन कङ्कालः पृष्ठास्थिन तु कशेरुका ।\nशिरोऽल्थनि करोटिः स्त्री पार्श्वास्थनि तु पर्शुका ।। ३६४.१६ ।।\n\nअङ्गं प्रतीकोऽवयवः शरीरं वर्ष्म विग्रहः ।\nकटो ना श्रोणिफलकं कटिः श्रोणिः ककुद्मती ।। ३६४.१७ ।।\n\nपश्चान्नितम्वः स्त्रीकट्याः क्लीवे तु जघनं पुरः ।\nकूपकौ तु नितम्बस्थौ द्वयहीने ककुन्दरे ।। ३६४.१८ ।।\n\nस्त्रियां स्पिचौ कटिप्रोथावुपस्थो वक्ष्यमाणयोः ।\nभगं योनिर्द्वयोः शिश्नो मेढ्रो मेहनशेफसी ।। ३६४.१९ ।।\n\nपिचिण्डकुक्षी जठरोदरं तुन्दं कुचौ स्तनौ ।\nचूचुकन्तु कुचाग्रं स्यान्न ना क्रोडं भुजान्तरम् ।। ३६४.२೦ ।।\n\nस्कन्धो भुजशिरोंऽशोऽस्त्री सन्धी तस्यैव जत्रुणी ।\nपुनर्भवः कररुहो नखोऽस्त्री नखरोऽस्त्रियां ।। ३६४.२१ ।।\n\nप्रादेशतालगोकर्णास्तर्जन्यादियुते तते ।\nअङ्गुष्ठे सकनिष्ठो स्याद्वितस्तिर्द्वादशाङ्गुलः ।। ३६४.२२ ।।\n\nपाणौ चपेटप्रतलप्रहस्ता विस्तृताङ्गुलौ ।\nबद्धमुष्टिकरो रत्निररत्निः स कनिष्ठवान् ।। ३६४.२३ ।।\n\nकम्बुग्रीवा त्रिरेखा साऽवटुर्घाटा कृकाटिका ।\nअधः स्याच्चिवुकञ्चौष्ठादथ गण्डौ गलो हनुः ।। ३६४.२४ ।।\n\nअपाङ्गौ नेत्रयोरन्तौ कटाक्षोऽपाङ्गदर्शने ।\nचिकुरः कुन्तलो बालः प्रतिकर्म प्रसाधनम् ।। ३६४.२५ ।।\n\nआकल्पवेशौ नेपथ्यं प्रत्यक्षं खेलयोगजम् ।\nचूड़ामणिः शिरोरत्नं तरलो हारमध्यगः ।। ३६४.२६ ।।\n\nकर्णिका तालपत्रं स्याल्लम्बनं स्याल्ललन्तिका ।\nमञ्जीरो नूपुरं पादे किङ्गिणी क्षुद्रघण्टिका ।। ३६४.२७ ।।\n\nदैर्घ्यमायाम आरोहः परिणाहो विशालता ।\nपटच्चरं जीर्णवस्त्रं संव्यानञ्चोत्तरीयकम् ।। ३६४.२८ ।।\n\nरचना स्यात् परिस्पन्द आभोगः परिपूर्णता ।\nसमुद्‌गकः सम्पुटकः प्रतिग्राहः पतद्ग्रहः ।। ३६४.२९ ।।\n\nइत्यादिमहापुराणे आग्नेये नृवर्गो नाम चतुःषष्ट्यधिकत्रिशततमोऽध्यायः ॥"
  }
]