[
  {
    "text": "राम उवाच\nप्रभावोत्साहशक्तिभ्‌यां मन्त्रशक्तिः प्रशस्यते ।\nप्रभावोत्साहवान् काव्यो जितो देवपुरोधसा ।। २४१.१ ।।\n\nमन्त्रयेतेह कार्य्याणि नानाप्तैर्न्नाबिपश्चिता ।\nअशक्यारम्भवृत्तीनां कुतः क्लेशादृते फलं ।। २४१.२ ।।\n\nअविज्ञातस्य विज्ञानं विज्ञातस्य च निश्चयः ।\nअर्थद्वैधस्य सन्देहच्छेदनं शेषदर्शनं ।। २४१.३ ।।\n\nसहायाः साधनोपाया विभागो देशकालयोः ।\nविपत्तेश्च प्रतीकारः पञढ्चान्नो मन्त्र इष्यते ।। २४१.४ ।।\n\nमनःप्रसादः श्रद्धा च तथा करणपाटवं ।\nसहायोत्थानसम्पच्च कर्म्मणां सिद्धिलक्षणं ।। २४१.५ ।।\n\nमदः प्रमादः कामश्च सुप्तप्रलपितानि च ।\nभिन्दन्ति मन्त्रं प्रच्छन्नाः कामिन्यो रमतान्तथा ।। २४१.६ ।।\n\nप्रगल्भः स्मृतिमान्वाग्मी शस्त्रे शास्त्रे च निष्ठितः ।\nअब्यस्तकर्म्मां नृपतेर्दूतो भवितुमर्हति ।। २४१.७ ।।\n\nनिसृष्टार्थो मितार्थश्च तथा शासनहारकः२ ।\nसामर्थ्यात् पादतो हीनो दूतस्तु त्रिविधः स्मृतः ।। २४१.८ ।।\n\nनाविज्ञातं पुरं शत्रोः प्रविशेच्च न शंसदं। \nकालमीक्षेत कार्य्यार्थमनुज्ञातश्च निष्पतेत् ।। २४१.९ ।।\n\nछिद्रञ्च शत्रोर्जानीयात् कोषमित्रबलानि च ।\nरागापरागौ जानीयाद् दृष्टिगात्रविचेष्टितैः ।। २४१.१० ।।\n\nकुर्य्याच्चतुर्विधं स्तोत्रं पक्षयोरुभयोरपि ।\nतपस्विव्यञ्जनोपेतैः सुचरैः सह संवसेत् ।। २४१.११ ।।\n\nचरः प्रकाशो दूतः स्यादप्र्काशश्चरो द्विधा ।\nबणिक् कृषीबलो लिङ्गी बिक्षुकाद्यात्मकाश्चराः ।। २४१.१२ ।।\n\nयायादरिं व्यसनिनं निष्फले दूतचेष्टिते ।\nप्रकृतिव्यसनं यत्स्यात्तत् समीक्ष्य समुत्पतेत् ।। २४१.१३ ।।\n\nअनयाद्व्यस्यति श्रेयस्तस्मात्तद्व्यसनं स्मृतं ।\nहुताशनो जलं व्याधिर्दुर्भिक्षं मरकं तथा ।। २४१.१४ ।।\n\nइति पञ्चविधं दैवं व्यसनं मानुषं परं।\nदैवं पुरुषकारेण शान्त्या च प्रशमन्नयेत् ।। २४१.१५ ।।\n\nउत्थापितेन नीत्या च मानुषं व्यसनं हरेत् ।\nमन्त्रो मन्त्रफलावाप्तिः कार्य्यानुष्ठानमायतिः ।। २४१.१६ ।।\n\nआयव्ययौ दण्डनीतिरमित्रप्रतितषेधनं ।\n\nव्यसनस्य प्रतीकारो राज्यराजाभिरक्षणं ।। २४१.१७ ।।\n\nइत्यमात्यस्य कर्म्मदं इन्ति सव्यसनान्वितः ।\nहिरण्यधान्यवस्त्राणि वाहनं प्रजया भवेत् ।। २४१.१८ ।।\n\nतथान्ये द्रव्यनिचया हन्ति सव्यसना प्रजा ।\nप्र्जानामापदिस्थानां रक्षणं कोषदण्डयोः ।। २४१.१९ ।।\n\nपौराद्याश्चोपकुर्वन्ति संश्रयादिह दुर्द्दिनं ।\nतूष्णीं युद्धं जनत्राणं मित्रामित्रपरिग्रहः ।। २४१.२० ।।\n\nसामन्तादि कृते दोषे नश्येत्तद्व्यसनाच्च तत् ।\nभृत्यानां भरणं दानं प्र्जामित्रपरिग्रहः ।। २४१.२१ ।।\n\nधर्म्मकामादिभेदश्च दुर्गसंस्कारभूषणं ।\nकोषात्तद्व्यसनाद्धन्ति कोषमूलो हि भूपतिः ।। २४१.२२ ।।\n\nमित्रामित्रावनीहेमसाधनं रिपुमर्द्दनं ।\nदूरकार्य्याशुकारित्वं दण्डात्तद्व्यसनाद्धरेत् ।। २४१.२३ ।।\n\nसंस्तम्भयति मित्राणि अमित्रं नाशयत्यपि ।\nधनाद्यैरुपकारित्वं मित्रात्तद्व्यसनाद्धरेत् ।। २४१.२४ ।।\n\nराजाच सव्यसनी हन्याद्राजकार्य्याणि यानि च ।\nवाग्दण्डयोश्च पारुष्यमर्थदूषणमेव च ।। २४१.२५ ।।\n\nपानं स्त्री मृगया द्यूतं व्यसनानि महीपतेः ।\nआलस्यं स्तब्धता दर्पः प्रमादो द्वैधकारिता ।। २४१.२६ ।।\n\nइति पूर्व्वेपदिष्टञ्च सचिवव्यसनं स्मृतं ।\nअनावृष्टिश्च पीडादी राष्ट्रव्यसनमुच्यते ।। २४१.२७ ।।\n\nविशीर्णयन्त्रप्राकारपरिखात्वमशस्त्रता ।\nक्षीणया सेनया नद्धं दुर्गव्यसनमुच्यते ।। २४१.२८ ।।\n\nव्ययीकृतः परिक्षिप्तोऽप्रजितोऽसञ्चितस्तथा ।\nदषितो दरसंस्थश्च कोषव्यसनमुच्यते ।। २४१.२९ ।।\n\nउपरुद्धं परिक्षिप्तोऽप्तममानितविमानितं ।\nअभूतं व्याधितं श्रान्तं दूरायातन्नवागतं ।। २४१.३० ।।\n\nपरिक्षीणं प्रतिहतं प्रहताग्रतरन्तथा ।\nआशानिर्वेदभूयिष्ठमनृतप्राप्तमेव च ।। २४१. ३१ ।।\n\nकलत्रगर्भन्निक्षिप्तमन्तःशल्पं तथैव च ।\nविच्छिन्नवीवधासारं शून्यमूलं तथैव च ।। २४१.३२ ।।\n\nअस्वाम्यसंहतं वापि भिन्नकूटं तथैव च ।\nदुष्पार्ष्णिग्राहमर्थञ्च बलव्यसनमुच्यते ।। २४१.३३ ।।\n\nदैवोपपीडितं मित्रं ग्रस्तं शत्रुवलेन च ।\nकामकोधादिसंयुक्तमुत्साहादरिभिर्भवेत् ।। २४१.३४ ।।\n\nअर्थस्य दूषणं क्रोधात् पारुष्यं वाक्यदण्डयोः ।\nकामजं मृगया द्यूतं व्यसनं पानकं स्त्रियः ।। २४१.३५ ।।\n\nवाक्‌पारुष्यं परं लोके उद्वेजनमनर्थकं ।\nअसिद्धसाधनं दण्डस्यं युक्त्यावनयोन्नृपः ।। २४१.३६ ।।\n\nउद्वेजयति भूतानि दण्डपारुष्यवान् नृपः ।\nभूतान्युद्वेज्यमानानि द्विषतां यान्ति संश्रयं ।। २४१.३७ ।।\n\nविवृद्धाः शत्रवश्चैव विनाशाय भवन्ति ते ।\nदूष्यस्य दूषणार्थञ्च परित्यागो महीयसः ।। २४१.३८ ।।\n\nअर्थस्य नीतितत्त्वज्ञैरर्थदूषणमुच्यते ।\nपानात् कार्य्यादिनो ज्ञानं मृगयातोऽरितः ।। २४१.३९ ।।\n\nजितश्रमार्थं मृगयां विचरेद्रक्षिते वने ।\nधर्म्मार्थप्राणनाशादि द्यूते स्यात् कलहादिकं ।। २४१.४० ।।\n\nकालातिपातो धर्म्मार्थपीडा स्त्रीव्यसनाद्भ्वेत् ।\nपानदोषात् प्राणनाशः कार्य्याकार्यविनिश्चयः ।। २४१.४१ ।।\n\nस्कन्धावारनिवेशज्ञो निमित्तज्ञो रिपुं जयेत् ।\nस्कन्धावारस्य मध्ये तु सकोषं नृपतेर्गृहं ।। २४१.४२ ।।\n\nमौलीभूतं श्रेणिसुहृद्‌द्विषदाटविकं बलं ।\nराजहर्म्यं समावृत्य क्रमेण विनिवेशयेत् ।। २४१.४३ ।।\n\nसैन्यैकदेशः सन्नद्धः सेनापतिपुरःसरः ।\nपरिभ्रमेच्चत्वरांश्च मण्डलेन वहिर्न्निशि ।। २४१.४४ ।।\n\nवार्त्ताः स्वका विजानीयाद्दरसीमान्तचारिणः ।\nनिर्गच्छेत् प्रविशेच्चैव सर्व्व एवोपलक्षितः ।। २४१.४५ ।।\n\nसामदानं च भेदश्च दण्डोपेक्षेन्द्रजालकं ।\nमायोपायाः सप्त परे निक्षिपेत्साधनाय तान् ।। २४१.४६ ।।\n\nचतुर्विधं स्मृतं साम उपकारानुकीर्त्तनात् ।\nमिथःसम्बन्धकथनं मृदुपूर्व्वं च भाषणं ।। २४१.४७ ।।\n\nआयाते दर्शनं वाचा तवाहमिति चार्पणं ।\nयः सम्प्राप्तधनोत्सर्ग उत्तमाधममध्यमः ।। २४१.४८ ।।\n\nप्रतिदानं तदा तस्य गृहीतस्यानुमोदनं ।\nद्रव्यदानमपूर्व्वं च स्वयङ्ग्राहप्रवर्त्तनं ।। २४१.४९ ।।\n\nदेयश्च चप्रतिमोक्षश्च दानं पञ्चविधं स्मृतं ।\nस्नेहरागापनयनसंहर्षोत्पादनं तथा ।। २४१.५० ।।\n\nमिथो भेदश्च भेदज्ञैर्भेदश्च त्रिविधः स्मृतः ।\nबधोऽर्थहरणं चैव परिक्लेशस्त्रिधा दमः ।। २४१.५१ ।।\n\nप्रकाशश्चाप्र्काशश्च लोकद्विष्टान् प्रकाशतः ।\nउद्विजेत हतैर्ल्लोकस्तेषु पिण्डः प्रशस्यते ।। २४१.५२ ।।\n\nविशेषेणोपनिषद्योगैर्हन्याच्छस्त्रादिना द्विषः ।\nजातिमात्रं द्विजं नैव हन्यात् सामोत्तरं वशे ।। २४१.५३ ।।\n\nप्रलिम्पन्निव चेतांसि दृष्ट्वासाधु पिबन्निव ।\nग्रसन्निवामृतं साम प्रयुञ्जीत प्रियं वचः ।। २४१.५४ ।।\n\nमिथ्याभिशस्तः श्रीकाम आहूयाप्रतिमानितः ।\nराजद्वेषी चातिकर आत्मसम्बावितस्तथा ।। २४१.५५ ।।\n\nविच्छिन्नधर्म्मकामार्थः क्रुद्धो मानी विमानितः ।\nअकारणात् परित्यक्तः कृतवैरोऽपि सान्त्वितः ।। २४१.५६ ।।\n\nहृतद्र्व्यकलत्रश्च पूजार्होऽप्रतिपूजितः ।\nएतांस्तु भेदयेच्छत्रौ स्थितान्नित्यान् सुशङ्कितान् ।। २४१.५७ ।।\n\nआगतान् पूजयेत् कामैर्न्निजांश्च प्रशमन्नयेत् ।\nसामदृष्टानुसन्धानमत्युग्रभयदर्शनं ।। २४१.५८ ।।\n\nप्रधानदानमानं च भेदोपायाः प्रकीर्त्तिताः ।\nमित्रं हतं क्काष्ठमिव घुणजग्धं विशीर्य्यते ।। २४१.५९ ।।\n\nत्रिशक्तिर्द्देशकालज्ञो दण्डेनास्तं नयेदरीन् ।\nमैत्रीप्रधानं कल्याणबुद्धिं सान्त्वेन साधयेत् ।। २४१.६० ।।\n\nलुब्धं क्षीणञ्च चदानेन मित्रानन्योन्यशङ्कया ।\nदण्डस्य दर्शनाद्‌दुष्टान् पुत्रभ्रातादि सामतः ।। २४१.६१ ।।\n\nदानभेदैश्चमूमुख्यान् योधान् जनपदादिकान् ।\nसामन्ताटविकान् भेददण्डाभ्यामपराद्धकान् ।। २४१.६२ ।।\n\nदेवताप्रतिमानान्तु पूजयान्तर्गतैर्न्नरैः ।\nपुमान् स्त्रीवस्त्रसंवीतो निशि चाद्‌भुतदर्शनः ।। २४१.६३ ।।\n\nवेतालोल्कापिशाचानां शिवानां च स्वरूपिकी ।\nकामतो रूपधारित्वं शस्त्रागन्यश्माम्बुवर्षणं ।। २४१.६४ ।।\n\nतमोऽनिलोऽनलो मेव इति माया ह्यमानुषी।\nजघान कीचकं भीम आस्थितः स्त्रीस्वरूपतां ।। २४१.६५ ।।\n\nअन्याये व्यस्ने युद्धे प्रवृत्तस्यानिवारणं ।\nउपेक्षेयं स्मृता भ्रातोपेक्षितश्च हिडिम्बया ।। २४१.६६ ।।\n\nमेघान्धकारवृष्टग्निपर्वताद्‌भुतदर्शनं ।\nदरस्थानं च सैन्यानां दर्शनं ध्वजशालिनां ।। २४१.६७ ।।\n\nछिन्नपाटितभिन्नानां संसृतानां व दर्शनं ।\nइतीन्द्रजालं द्विषताम्भीत्यर्थमुपकल्पयेत् ।। २४१.६८ ।।\n\nइत्यादिमहापुराणे आग्नेये सामादिर्नाम एकचत्वारिंशदधिकद्विशततमोऽध्यायः ।"
  }
]