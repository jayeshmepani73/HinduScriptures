[
  {
    "text": "गृहस्थवृत्तिः"
  },
  {
    "text": "पुष्कर उवाच\nआजीवंस्तु यथोक्तेन ब्राह्मणः स्वेन कर्मणा  ।१५२.००१\nक्षत्रविट्शूद्रधर्मेण जीवेन्नैव तु शूद्रजात् ॥१५२.००१\nकृषिवाणिज्यगोरक्ष्यं कुशीदञ्च द्विजश्चरेत् ।१५२.००२\nगोरसं गुडलवणलाक्षामांसानि वर्जयेत् ॥१५२.००२\nभूमिं भित्वौषधीश्छित्वा हुत्वा कोटपिपीलिकान्  ।१५२.००३\nपुनन्ति खलु यज्ञेन कर्षका देवपूजनात् ॥१५२.००३\nहलमष्टगवं धर्म्यं षड्गवं जीवितार्थिनां  ।१५२.००४\nचर्तुर्गवं नृशंसानां द्विगवं धर्मघातिनां  ॥१५२.००४\nऋतामृताभ्यां जीवेत मृतेन प्रमृतेन वा  ।१५२.००५\nसत्यानृताभ्यामपिवा न स्ववृत्त्या कदा च न  ॥१५२.००५\n\nइत्याग्नेये महापुराणे गृहस्थवृत्तयो नाम व्रिपञ्चाशदधिकशततमोऽध्यायः ॥"
  }
]