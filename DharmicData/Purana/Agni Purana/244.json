[
  {
    "text": "समुद्र उवाच\nशस्ता स्त्री चारुसर्वाङ्गी मत्तमातङ्गगामिनी ।\nगुरूरुजघना या च मत्तपारावतेक्षणा ।। २४४.१ ।।\n\nसुनीलकेशी तन्वङ्गी विलोमाऱङ्गी मनोहरा ।\nसमभूमिस्पृशौ पादौ संहतौ च तथा स्तनौ ।। २४४.२ ।।\n\nनाभिः प्रदक्षिणावर्त्ता गुह्यमश्वत्थपत्रवत् ।\nगुल्फौ निगूढौ मध्येन नाभिरङ्गुष्ठमानिका ।। २४४.३ ।।\n\nजठरन्न प्रलम्बञ्च चरोमरूक्षा न शोभना ।\nनर्क्षवृक्षनदीनाम्नी न सदा कलहप्रिया ।। २४४.४ ।।\n\nन लोलुपा न दुर्भाषा शुभा देवादिपूजीता ।\nगण्डैर्म्मघूकपुष्पाभैर्न शिराला न लोमशा ।। २४४.५ ।।\n\nन संहतभ्रूकुटिला पतिप्राणा पतिप्रिया ।\nअलक्षणापि लक्षण्या यत्राकारस्ततो गुणाः।। २४४.६ ।।\n\nभुवङ्कनिष्ठिका यस्या न स्पृशेन्मृत्युरेव सा ।\n\nइत्यादिमहापुराणे आग्नेये स्त्रीलक्षणं नाम चतुश्चत्वारिंशदधिकद्विशततमोऽध्यायः ।।"
  }
]