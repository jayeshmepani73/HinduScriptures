[
  {
    "text": "अग्निरुवाच\nओं नमो भगवते रुद्राय छिन्द विषं ज्वलितपरशुपाणये च ।\nनमो भगवते पक्षिरुद्राय दष्टकं उत्थापय दष्टकं कम्पय \nजल्पय सर्प्पदष्टमुत्थापय लल  बन्व मोचय \nवररुद्र गच्छ  बध  त्रुट  वुक  भीषय  मुष्टिना \nसंहर विषं ठ ठ ।\nपक्षिररुद्रेण ह विषं नाशमायाति मन्त्रणात् ।।\nओं नमो भगवते रुदज्र नाशय विषं स्थावरजङ्गमं \nकृत्रिमाकृत्रिमविषमुपविषं नाशय नानाविषं दष्टकविषं\nनाशय धम  दम  वम  मेघान्धकारधाराकर्षर्निर्विषयीभव\nसंहर  गच्छ  आवेशय  विषोत्थापनरूपं मन्त्रान्ताद्विषधारणं \nओं क्षिप ओं क्षिप स्वाहा ।\nओं ह्राँ ह्रीँ खीँ सः ठन्द्रौँ ह्रीँ ठः ।\nजपादिना साधितस्तु सर्पान् बध्नाति नित्यशः ।। २९७.१ ।।\n\nएकद्वित्रिचतुर्वीजः कृष्णचक्राङ्गपञ्चकः ।\nगोपीजनवल्लभाय स्वाहा सर्वार्थसाधकः ।। २९७.२ ।।\n\nओं नमो भगवते रुद्राय प्रेताधिपतये गुत्त्व गर्ज्ज भ्रामय \nमुञ्च  मुह्य  कट  आविश सुवर्णपतङ्ग रुद्रो ज्ञापयति ठ  ।\nपातालक्षोभमन्त्रोयं मन्त्रणाद्विषनाशनः ।\nदंशकाहिदंशे सद्यो दष्टः काष्ठशिलादिना ।। २९७.३ ।।\n\nविषशान्त्यै दहेद्दंशं ज्वालकोकनदादिना ।\nशिरीषवीजपुष्पार्कक्षीरवीजकटुत्रयं ।। २९७.४ ।।\n\nविषं विनाशयेत् पानलेपनेनाञ्जनादिना ।\nशिरिषपुष्पस्य रसभावितं मरिचं सितं ।। २९७.५ ।।\n\nपाननस्याञ्चनाद्यैश्च विषं हन्यान्न संशयः ।\nकोषातकीवचाहिङ्गुशिरीषार्कपयोयुतं ।। २९७.६ ।।\n\nकुटुत्रयं समेषाम्बो हरेन्नस्यादिना विषं ।\nरामठेक्ष्वाकुशर्वाङ्गचूर्णं नस्याद्विषापहं ।। २९७.७ ।।\n\nइन्द्रबलाग्निकन्द्रोणं तुलसी देविका सहा ।\nतद्रसाक्तं त्रिकटुकं चूर्णम्भक्ष्यविषापहं ।। २९७.८ ।।\n\nपञ्चाङ्गं कृष्णपञ्चम्यां शिरीषस्य विषापहं ।। २९७.९ ।।\n\nइत्यादिमहापुराणए आग्नेये विषहृन्मन्त्रौषधं नाम सप्तनवत्यधिकद्विशततमोऽध्यायः ।।"
  }
]