[
  {
    "text": "नारद उवाच\nसामान्यपूजां विष्णवादेर्वक्ष्ये मन्त्रांश्च सर्वदान्।\nसमस्तपरिवाराय अच्युताय नमो यजेत ।। १ ।।\n\nधात्रे विधात्रे गङ्गायै यमुनायै निधी तथा।\nद्वारश्रियं वास्तुनवं शक्तिं कूर्म्मनन्तकम् ।। २ ।।\n\nपृथिवीं धर्म्मकं ज्ञानं वैराग्यैश्वर्यमेव च।\nअधर्मादीन् कन्दनालपद्मकेशरकर्णिकाः ।। ३ ।।\n\nऋग्वेदाद्यं कृताद्यञ्च सत्त्वाद्यर्क्कादिमण्डलम्।\nविमलोत्कर्षिणी ज्ञाना क्रिया योगा च ता यजेत् ।। ४ ।।\n\nप्रह्वीं सत्यां तथेशानानुग्रहसनमूर्त्तिकाम् ।\nदुर्गां गिरङ्गणं क्षेत्रं वासुदेवादिकं यजेत् ।। ५ ।।\n\nहृदयञ्च शिरः शूलं वर्मनेत्रमथास्त्रकम्।\nशङ्खं चक्रं गदां पद्मं श्रीवत्सं कौस्तुभं यजेत् ।। ६ ।।\n\nवनमालां श्रियं पुष्टिं गरुडं गुरुमर्चयेत्।\nइन्द्रमग्निं यमं रक्षो जलं वायुं धनेश्वरम् ।। ७ ।।\n\nईशानन्तमजं चास्त्रं वाहनं कुमुदादिकम्।\nविष्वकसेनं मण्डलादौ सिद्धिः पूजादिना भवेत् ।। ८ ।।\n\nशिवपूजाथ सामान्या पूर्वं नन्दिनमर्च्चयेत्।\nमहाकालं यजेद्गङ्गां यमुनाञ्च गणादिकम् ।। ९ ।।\n\nगिरं श्रियं गुरुं वास्तुं शक्त्यादीन् धर्मकादिकम्।\nवामा ज्येष्ठा तथा रौद्री काली कलविकारिणी ।। १० ।।\n\nबलविकरिणी चापि बलप्रमथिनी क्रमात्। \nसर्वभूतदमनी च मदनोन्मादिनी शिवासनम् ।। ११ ।।\n\nहां हुं हां शिवमूर्त्तये साङ्गवक्त्रं शिवं यजेत्। \nहौं शिवाय हामित्यादि हामीशानादिवक्त्रकम् ।। १२ ।।\n\nह्रीं गौरीं गं गणः शक्रमुखाश्चण्डीहृदादिकाः। \nक्रमात्सूर्य्यार्च्यने मन्त्रा दण्डी पूज्यश्च पिङ्गलः ।। १३ ।।\n\nउच्चैः श्रवाश्चारुणश्च प्रभूतं विमलं यजेत्। \nसाराध्योपरमसुखं स्कन्दाद्यंमध्यतो यजेत् ।। १४ ।।\n\nदीप्ता सूक्ष्मा जया भद्रा विभूतिर्विमला तथा। \nअमोघा विद्युता चैव पूज्याथ सर्वतोमुखी ।। १५ ।।\n\nअर्क्कासनं हि हं खं ख सोल्कायेति च मूर्तिकाम्।\nह्रां ह्रीं स सूर्य्याय नम आं नमो ह्रदयाय च ।। १६ ।।\n\nअर्क्काय शिकसे तद्वदग्नीशासुरवायुगान् । \nभूर्भवः स्वरे ज्वालिनि शिखा हुं कवचं स्मृतम् ।। १७ ।।\n\nमां नेत्रं वस्तथार्क्कास्त्रं राज्ञी शक्तिश्च निष्कुभा ।\nसोमोऽङ्गारकोथ बुधो जीवः शुक्रः शनिः क्रमात् ।। १८ ।।\n\nराहुः केतुस्तेजश्चण्डः सङ्‌क्षेपादथ पूजनम्। \nआसनं मूर्त्तये मूलं हृदाद्यं परिचारकः ।। १९ ।।\n\nविष्णवासनं विष्णुमूर्त्ते रों श्रीं श्रीं श्रीधरो हरिः। \nह्रीं सर्वमूर्त्तिमन्त्रीयमिति त्रैलोक्यमोहनः ।। २० ।।\n\nह्रीं  हृषीकेशः क्लीं विष्णुः स्वरैर्द्दीर्घैर्हृदादिकम्। \nसमस्तैः पञ्चमी पूजा सङ्‌ग्रामादौ जयादिदा ।। २१ ।।\n\nचक्रं गदां क्रमाच्छङ्खं मुषलं खड्गशार्ङ्गकम्। \nपाशाङ्कुशौ च श्रीवत्सं कौस्तुभं वनमालया ।। २२ ।।\n\nश्रीं श्रीर्महालक्ष्मीतातार्क्ष्यो गुरुरिन्द्रादयोऽर्च्चनम्। \nसरस्वत्यासनं मूर्त्तिरौं ह्रीं देवी सरस्वती ।। २३ ।।\n\nहृदाद्यालक्ष्मीर्म्मेधा च कलातुष्टिश्च पुष्टिका। \nगौरी प्रभामती दुर्गा गणो गुरुश्च क्षेत्रपः ।। २४ ।।\n\nतथा गं गणपतये च ह्रीं गौर्यै च श्रीं श्रियै।\nह्रीं त्वरितायै ह्रीं सौ त्रिपुरा चतुर्थ्यन्तनमोन्तकाः ।। २५ ।।\n\nप्रणवाद्याञ्च नामाद्यमक्षरं बिन्दुसंयुतम्। \nओं युतं वा सर्वमन्त्रपूजनाज्जपतः स्मृताः ।। २६ ।।\n\nहोमात्तिलघृताद्यैञ्च धर्म्मकामार्थमोक्षदाः। \nपूजामन्त्रान् पठेद्यस्तु भुक्तभोगो दिवं व्रजेत् ।। २७ ।।\n\nइत्यादिमहापुराणे आग्नेये वासुदेवादिपूजाकथनं नामएकविंशतितमोऽध्यायः॥"
  }
]