[
  {
    "text": "अग्निरुवाच\nकश्यपस्य वेदे सर्गमदित्यादिषु हे मुने  ।१९.००१\nचाक्षुषे तुषिता देवास्तेऽदित्यां कश्यपात्पुनः  ॥१९.००१\nआसन् विष्णुश्च शक्रश्च त्वष्टा धाता तथार्यमा  ।१९.००२\nपूषा विवस्वान् सविता मित्रोथ वरुणो भगः  ॥१९.००२\nअंशुश्च द्वादशादित्या आसन् वैवस्वतेन्तरे  ।१९.००३\nअरिष्टनेमिपत्नीनामपत्यानीह षोडश  ॥१९.००३\nबहुपुत्रस्य विदुषश्चतस्रो विद्युतः सुताः[१] ।१९.००४\nप्रत्यङ्गिरसजाः श्रेष्ठाः कृशाश्वस्य सुरायुधाः  ॥१९.००४\nउदयास्तमने सूर्ये तद्वदेते युगे युगे  ।१९.००५\nहिरण्यकशिपुर्दित्यां हिरण्याक्षश्च कश्यपात् ॥१९.००५\nसिंहिका चाभवत्कन्या विप्रचित्तेः परिग्रहः  ।१९.००६\nराहुप्रभृतयस्तस्यां सैंहिकेया इति श्रुताः  ॥१९.००६\nहिरण्यकशिपोः पुत्राश्चत्वारः प्रथितौजसः  ।१९.००७\nअनुह्रादश्च ह्रादश्च प्रह्रादश्चातिवैष्णवः  ॥१९.००७\nसंह्रादश्च चतुर्थोभूथ्रादपुत्रो ह्रदस्तथा  ।१९.००८\nह्रदस्य पुत्र आयुष्मान्[२]शिबिर्वास्कल एव च  ॥१९.००८\nविरोवनस्तु प्राह्रादिर्बलिर्जज्ञे विरोचनात् ।१९.००९\nबलेः पुत्रशतं त्वासीद्वाणश्रेष्ठं[३]महामुने  ॥१९.००९\nपुराकल्पे हि बाणेन प्रसाद्योमापतिं वरः[४]   ।१९.०१०\nपार्श्वतो विहरिष्यामीत्येवं प्राप्तश्च ईश्वरात्[५]   ॥१९.०१०\nहिरण्याक्षसुताः पञ्च शम्बरः शकुनिस्त्विति[६]  ।१९.०११\nद्विमूर्धा शङ्कुरार्यश्च[७]शतमासन् दनोः सुताः  ॥१९.०११\nस्वर्भानोस्तु प्रभा कन्या पुलोम्नस्तु शची स्मृता  ।१९.०१२\nउपदानवी हयशिरा शर्मिष्ठा वार्षपर्वणी  ॥१९.०१२\nपुलोमा कालका चैव वैश्वानरसुते उभे  ।१९.०१३\nकश्यपस्य तु भार्ये द्वे तयोः पुत्राश्च कोटयः  ॥१९.०१३\nप्रह्रादस्य चतुष्कोट्यो निवातकवचाः कुले  ।१९.०१४\nताम्रायाः षट्सुताः स्युश्च काकी श्वेनी च भास्यपि  ॥१९.०१४\nगृध्रिका शुचि सुग्रीवा[८]ताभ्यः काकादयोऽभवन्  ।१९.०१५\nअश्वाश्चोष्ट्राश्च ताम्राया अरुणो गरुडस्तथा  ॥१९.०१५\nविनतायाः सहस्रन्तु सर्पाश्च सुरसाभवाः  ।१९.०१६\nकाद्रवेयाः सहस्रन्तु शेषवासुकितक्षकाः  ॥१९.०१६\nदंष्ट्रिणः क्रोधवशजा धरोत्थाः[९](१) पक्षिणो जले  ।१९.०१७\nसुरभ्यां गोमहिष्यादि इरोत्पन्नास्तृणादयः  ॥१९.०१७\nस्वसायां यक्षरक्षांसि मुनेरश्वरसोभवन्  ।१९.०१८\nअरिष्टायान्तु गन्धर्वाः कश्यपाद्धि स्थिरञ्चरं[१०](२)  ॥१९.०१८\nएषां पुत्रादयोऽसङ्ख्या देवैर्वै दानवा जिताः[११](३)  ।१९.०१९\nदितिर्विनष्टपुत्रा वै तोषयामास कश्यपं  ॥१९.०१९\nपुत्रमिन्द्रप्रहर्तारमिच्छती प्राप कश्यपात् ।१९.०२०\nपादाप्रक्षालनात्सुप्ता तस्या गर्भं जघान ह  ॥१९.०२०\nछिद्रमन्विष्य चेन्द्रस्तु ते देवा मरुतोऽभवन्  ।१९.०२१\nशक्रस्यैकोनपञ्चाशत्सहाया दीप्ततेजसः  ॥१९.०२१\nएतत्सर्वं हरिर्ब्रह्मा अभिषिच्य पृथुं नृपं  ।१९.०२२\nददौ क्रमेण राज्यानि अन्येषामधिपो हरिः  ॥१९.०२२\nद्विजौषधीनां चन्द्रश्च अपान्तु वरुणो नृपः  ।१९.०२३\nराज्ञां वैश्रवणो राजा सूर्याणां विष्णोरीश्वरः  ॥१९.०२३\nवसूनां पावको राजा मरुतां वासवः प्रभुः  ।१९.०२४\nप्रजापतीनां दक्षोऽथ प्रह्लादो दानवाधिपः  ॥१९.०२४\nपितॄणां च यमो राजा भूतादीनां हरः[१२]प्रभुः  ।१९.०२५\nहिमवांश्चैव शैलानां नदीनां सागरः प्रभुः  ॥१९.०२५\nगान्धर्वाणां चित्ररथो नागानामथ वासुकिः  ।१९.०२६\nसर्पाणां तक्षको राजा गरुडः पक्षिणामथ  ॥१९.०२६\nऐरावतो गजेन्द्राणां गोवृषोथ गवामपि  ।१९.०२७\nमृगणामथ शार्दूलः प्लक्षो वनस्पतीश्वरः  ॥१९.०२७\nउच्चैःश्रवास्तथाश्वानां सुधन्वा पूर्वपालकः  ।१९.०२८\nदक्षिणस्यां शङ्खपदः केतुमान् पालको जले  ।१९.०२८\nहिरण्यरोमकः सौम्ये प्रतिसर्गोयमीरितः  ॥१९.०२८\n\nइत्यादिमहापुराणे आग्नेये प्रतिसर्गवर्णनं नाम ऊनविंशतितमोऽध्यायः"
  },
  {
    "text": "टिप्पणी"
  },
  {
    "text": "अग्निरुवाच\nकश्यपस्य वदे सर्गमदित्यादिषु हे मुने। \nचाक्षुषे तुषिता देवास्तेऽदेत्यां कश्यपात्पुनः ।। १ ।।\n\nआसन् विष्णुश्च शक्रश्च त्वष्टा धाता तथार्य्थमा ।\nपूषा विवस्वान् सविता मित्रोथ वरुणो भगः ।। २ ।।\n\nअंशुश्च द्वादशादित्या आसन् वैवस्वतेन्तरे। \nअरिष्टनेमिपत्नीनामपत्यानीह षोडश ।। ३ ।।\n\nबहुपुत्रस्थ विदुषश्चतस्त्रो विद्युतः सुताः । \nप्रत्यङ्गिरसजाः श्रेष्ठाः कृशाश्वस्य सुरायुदाः ।। ४ ।।\n\nउदयास्तमने सूर्ये तद्वदेते युगे युगे। \nहिरण्यकशिपुर्द्दित्यां हिरण्याक्षश्च कश्यपात् ।। ५ ।।\n\nसिंहिका चाभवत् कन्या विप्रचित्तेः परिग्रहः। \nराहुप्रभृतयस्तस्यां सैंहिकेया इति श्रुताः ।। ६ ।।\n\nहिरण्यकशिपोः पुत्रास्चत्वारः प्रथितौजसः। \nअनुह्रादश्च ह्लादश्च प्रह्रादश्चातिवैष्णवः ।। ७ ।।\n\nसंह्रादश्च चतुर्थोभूत् ह्रादपुत्रो ह्रदस्तथा। \nह्रदस्य पुत्र आयुष्मान् शिबिर्वास्कल एव च ।। ८ ।।\nविरोजनस्तु प्राह्रादिर्बलिर्जज्ञे विरोचनात्। \nबलेः पुत्रशतं त्वासीद्‌बाणश्रेष्ठं महामुने ।। ९ ।।\n\nपुरा कल्पे हि वाणेन प्रसाद्योमापतिं वरः । \nपार्श्वतो विहरिष्यामीत्येवं प्राप्तश्च ईश्वरात् ।। १० ।।\n\nहिरण्याक्षसुताः पञ्च सम्बरः शकुनिस्त्विति । \nद्विमूर्द्धा शह्कुरार्यस्च शतमासन् दनोः सुताः ।। ११ ।।\n\nस्वर्भानोस्तु प्रभा कन्या पुलोम्नस्तु शची स्मृता।\n उपदानवी हयशिरा शर्मिष्ठा वार्षपर्वणी ।। १२ ।।\n\nपुलोमा कालका चैव वैश्वानरसुते उभे। \nकश्यपस्प तु भार्ये द्वे तयोः पुत्रास्च कोटयः ।। १३ ।।\n\nप्रह्रादस्य चतुष्कोट्यो निवातकवचाः कुले।\nताम्रायाः षट् सुताः स्युश्च काकी श्वेनी च भास्यपि ।। १४ ।।\n\nगृध्रिका श्रुचि सुग्रीवा ताभ्यः काकादयोऽभवन्।\nअश्वाश्चोष्ट्राश्च ताम्राया अरुणो गरुडस्तथा ।। १५ ।।\n\nविनतायाः सहस्त्रन्तु सर्पाश्च सुरसाभवाः। \nकाद्रवेयाः सहस्त्रन्तु शेषवासुकितक्षकाः ।। १६ ।।\n\nदंष्ट्रिणः क्रोधवशजा धरोत्याः \nपक्षिणो जले। सुरभ्यां गोमहिष्यादि हरोत्पन्नास्तृणादयः ।। १७ ।।\nखसायां यक्षरक्षांसि मुनेरप्सरसोभवत्। \nअरिष्टायान्तु गन्धर्वाः कश्यपाद्धि स्थिरञ्चरम् ।। १८ ।।\n\nएषां पुत्रादयोऽसङ्ख्या देवैर्वै दानवा जिताः । \nदितिर्विनष्टपुत्रा वै तोषयामास कश्यपम् ।। १९ ।।\n\nपुत्रमिन्द्रप्रहर्त्तारमिच्छती प्राप कश्यपात्। \nपादाप्रक्षालनात् सुप्ता तस्या गर्भं जघान ह ।। २० ।।\n\nछिद्रमन्विष्य चेन्द्रस्तु ते देवा मरुतोऽभवन्। \nशक्रस्यैकोनपञ्चाशत्सहाया दीप्ततेजसः ।। २१ ।।\n\nएतत् सर्वं हरिर्ब्रह्मा अभिषिच्य पृथुं नृपम्। \nददौ क्रमेण राज्यानि अन्येषामधिपो हरिः ।। २२ ।।\n\nद्विजौषधीनां चन्द्रश्च अपान्तु वरुणो नृपः। \nराज्ञां वैश्रवणो राजा सूर्याणां विष्णुरीश्वरः ।। २३ ।।\n\nवसूनां पावको राजा मरुतां वासवः प्रभुः। \nप्रजापतीनां दक्षोथ प्रह्लादो दानवाधिपः ।। २४ ।।\n\nपितॄणां च यमो राजा भूतादीनां हरः प्रभुः। \nहिमवांश्चैव शैलानां नदीनां सागरः प्रभुः ।। २५ ।।\n\nगन्धर्वाणां चित्ररथो नागानामथ वासुकिः। \nसर्पाणां तक्षको राजा गरुडः पक्षिणामथ ।। २६ ।।\n\nऐरावतो गजेन्द्राणां गोवृषोथ गवामपि। \nमृगाणामथ शार्दूलः प्लक्षो वनस्पतीश्वरः ।। २७ ।।\n\nउच्चैः श्रवास्तथाश्वानां सुधन्वा पूर्वपालकः। \nदक्षिणस्यां शङ्खपदः केतुमान् पालको जले ।।\nहिरण्यरोमकः सौम्ये प्रतिसर्गोयमीरितः ।। २८ ।।\n\nइत्यदिमहापुराणे आग्नेये प्रतिसर्गवर्णनं नाम ऊनविंशतितमोऽध्यायः ।"
  }
]