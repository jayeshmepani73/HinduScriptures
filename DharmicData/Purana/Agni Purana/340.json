[
  {
    "text": "अग्निरुवाच\nवाग्विद्यासम्प्रतिज्ञने रीतिः सापि चतुर्विधा ।\nपाञ्चली गौड़देशीया वैदर्भी लाटजा तथा ।। ३४०.१ ।।\n\nउपचारयुता मृद्वी पाञ्चाली ह्रस्वविग्रहा ।\nअनवस्थितसन्दर्भा गौडीया दीर्घविग्रहा ।। ३४०.२ ।।\n\nउपचारैर्न्न बहुभिरुपचारैर्विवर्ज्जिता ।\nनातिकोमलसन्दर्भा वैदर्भी मुक्तविंग्रहा ।। ३४०.३ ।।\n\nलाजीया स्फुजसन्दर्भा नातिविस्फुरविग्राहा ।\nपरित्यक्तापि भूयोभिरुपचारैरुदाहृता ।। ३४०.४ ।।\n\nक्रियास्वविषमा वृत्तिर्भारत्यारभटी तथा ।\nकौशिकी सात्वती चैति सा चतुर्द्धा प्रतिष्ठिता ।। ३४०.५ ।।\n\nवाक्‌प्रधाना नरप्राया स्त्रीयुक्ता प्राकृतोक्तिता ।\nभरतेन प्रणीतत्वात् भारती रीतिरुच्यते ।। ३४०.६ ।।\n\nचत्वार्य्यङ्गानि भारत्या वीथी प्रहसनन्तथा ।\nप्रस्तावना नाटकादेर्व्वीथ्यङ्गाश्च त्रयोदश ।। ३४०.७ ।।\n\nउद्‌घातकं तथैव स्याल्लपितं स्याद्‌द्वितीयकम् ।\nअसत्प्रलापो वाक्‌श्रेणी नांनिका विपणन्तथा ।। ३४०.८ ।।\n\nव्याहारस्रिमतञ्चैव छलावस्कन्दिते तथा ।\nगण्डोऽथ मृदवश्चैव त्रयोदशमथाचितम् ।। ३४०.९ ।।\n\nतापसादेः प्रहसनं परिहासपरं वचः ।\nमायेन्द्रजालयुद्धादिबहुलारभटी स्मृता ।। ३४०.१० ।।\n\nसङ्‌क्षिप्तकारपातौ च वस्तूत्थापनमेव च ।। ३४०.११ ।।\n\nइत्यादिमहापुराणे आग्नेये रीतिनिरूपणं नाम चत्वारिंशदधिकत्रिशततमोऽध्यायः ।।"
  }
]