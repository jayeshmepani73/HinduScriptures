[
  {
    "text": "अग्निरुवाच\n\nतपस्विनो दानशीलाः कुलीनाः सत्यवादिनः ।\nधर्म्मप्रधाना ऋजवः पुत्रवविते दवीविवुतीः ।। २५५.१ ।।\n\nपञ्चयज्ञक्रियायुक्ताः साक्षइणः पञ्च वा त्रयः ।\nयथाजाति यथावर्ण सर्व्वे सर्व्वेषु वा स्मृताः ।। २५५.२ ।।\n\nस्त्रीवृद्धबालकितवमत्तोन्मत्ताभिशस्तकाः ।\nरङ्गावतारिपाषण्डिकूटकृद्विकलेन्द्रियाः ।। २५५.३ ।।\n\nपतिताप्तान्नसम्बन्धिसहायरिपुतस्कराः ।\nअसाक्षिणः सर्व्वसाक्षई चौर्य्यपारुष्यसाहसे ।। २५५.४ ।।\n\nउभयानुमतः साक्षई भवत्येकोपि धर्म्मवित ।\nअब्रुवन् हिनरः साक्षअयमृणं सदशबन्धकम् ।। २५५.५ ।।\n\nराज्ञा सर्वं प्रदाप्यः स्यात् षट्‌चत्वारिंशकेऽहनि ।\nन ददाति हि यः साक्षअयं जानन्नपि नराधमः ।। २५५.६ ।।\n\nस कूटसाक्षइणआं पापैस्तुल्यो दण्डेन चैव हि ।\n साक्षिणः श्रावयेद्वादिप्रतिवादिसमीपगान् ।। २५५.७ ।।\n\nये पातककृतां लोका महापातकिनां तथा ।\nअग्निदानाञ्च ये लोका ये च स्त्रीबालघातिनां ।। २५५.८ ।।\n\nतान् सर्व्वान् समवाप्नोति यः साक्ष्यमनृतं वदेत् ।\nसुकृतं यत्त्वाया किञअचिज्जन्मान्तरशतैः कृतम् ।। २५५.९ ।।\n\nतस्तर्वं तस्य जानीहि यं पराजयसे मृषा ।\nद्वैधे बहूनां वचनं समेषु गुणइनान्तथा ।। २५५.१० ।।\n\nगुणिद्वैधे तु वचनं ग्राह्यं ये गुणवत्तराः ।\nयस्योचुः साक्षइणः सत्यां प्रतिज्ञां स जयी भवेत् ।। २५५.११।।\n\nअन्यथा वादिनो यस्य ध्रुवस्तस्य पराजयः \nउक्तेपि साक्षइभिः साक्ष्ये यद्यन्ये गुणवत्तराः ।। २५५.१२ ।।\n\nद्विगुणावान्यथा ब्रयुः कूटाः स्यु पूर्वसाक्षइणः ।\nपृथक् पृथग्दण्डनीयाः कूटकृत्साक्षइणस्तथा ।। २५५.१३ ।।\n\nविवादाद् द्विगुणं दण्डं विवास्यो ब्राह्मणः स्मृतः ।\nयः साक्ष्यं श्रावितोऽन्येभ्यो निह्नते तत्तमोवृतः ।। २५५.१४ ।।\n\nस दाप्योष्टगुणं दण्डं ब्राह्मणन्तु विवासयेत् ।\nवर्णिनां हि बधो यत्र तत्र साक्ष्यऽनृतं वदेत् ।। २५५.१५ ।।\n\nयः कश्चिदर्थोऽभिमतः स्वरुकच्या तु परस्परं ।\nलेख्यं तु साक्षिमत् कार्य्यं तस्मिन् धनिकपूर्वकम् ।। २५५.१६ ।।\n\nसमामासतदर्द्धाहर्न्नामजातिस्वगोत्रजैः ।\nसब्रह्मचारिकात्मीयपितृनामादिचिह्नितम् ।। २५५.१७ ।।\n\nसमाप्तेऽर्थे ऋणी नाम स्वहस्तेन निवेशयेत् ।\nमतं मेऽमुकपुत्रस्य यदत्रोपरिलेखितं ।। २५५.१८ ।।\n\nसाक्षइणश्च स्वहस्तेन पितृनामकर्पूर्वकम् ।\nअत्राहममुकः साक्षी लिखेयुरिति र्ते समाः ।। २५५.१९ ।।\n\nअलिपिज्ञ ऋणी यः स्याल्लेखयेत् स्वमतन्तु सः ।\nसाक्षी वा साक्षइणान्येन सर्वसाक्षिसमीपतः ।। २५५.२० ।।\n\nउभयाभ्यर्थिनैतन्मया ह्यमुकसूनुना ।\nलिखितं ह्यमुकेनेति लेखकोऽथान्ततो लिखेत ।। २५५.२१ ।।\n\nविनापि साक्षिभिर्ल्लेख्यं स्वहस्तलिखितञ्च यत् ।\nतत् प्रमाणं स्मृतं सर्वं बलोपधिकृतादृते ।। २५५.२२ ।।\n\nऋणं लेख्यकृतं देयं पुरुषैस्त्रिभिरेव तु ।\nआधिस्तु भुज्यते तावद्यावत्तन्न प्रदीयते ।। २५५.२३ ।।\n\nदेशान्तरस्थे दुर्ल्लेख्ये नष्टोन्मृष्टे हृते तथा ।\nभिन्ने च्छिन्ने तथा दग्धे लेख्यमन्यत्तु कारयेत् ।। २५५.२४ ।।\n\nसन्दिग्धार्थविशुद्ध्यर्थं स्वहस्तलिखितं तु यत् ।\nयुक्तिप्राप्तिक्रियाचिह्नसम्बन्धागमहेतुभिः ।। २५५.२५ ।।\n\nलेख्येस्य पृष्ठेऽभिलिखेत् प्रविष्टमघमर्णिनः ।\nधनी चोपगतं दद्यात् स्वहस्तपरिचिह्नितम् ।। २५५.२६ ।।\n\nदत्वर्णं पाटयेल्लेख्यं शुद्ध्यै चान्यत्तु कारयेत् ।\nसाक्षिमच्च भवेद्यत्तु दद्दातव्यं समाक्षिकं ।। २५५.२७ ।।\n\nतुलाग्न्यापो विषं कोषो दिव्यानीह विशुद्धये ।\nमहाभियोगेष्वेतानि शीर्षकस्थेऽभियोक्तरि ।। २५५.२८ ।।\n\nरुच्या वान्यतरः कुर्य्यादितरो वर्त्तयेच्छिरः ।\nविनापि शीर्षकात् कुर्य्यान्नृपद्रोहेऽथ पातके ।। २५५.२९ ।।\n\nनासहस्राद्धरेत् फालं न तुलान्न विषन्तथा ।\nनृपार्थेष्वभियोगेषु वहेयुः शुचयः सदा ।। २५५.३० ।।\n\nसहस्रार्थे लुलादीनि कोषमल्पेऽपि दापयेत् ।\nशतार्द्धं दापयेच्छुद्धमशुद्धो दण्डभाग भवेत् ।। २५५.३१ ।।\n\nसचेलस्नातमाहूय सूर्य्योदय उपोषितम् ।\nकारयेत्सर्वदिव्यानि नृपब्राह्मणसन्निधौ ।। २५५.३२ ।।\n\nतुला स्त्रीबालवृद्धान्धपङ्गुब्राह्मणरोगिणां ।\nअग्निर्ज्जलं वा शूद्रस्य यवाः सप्त विषस्य वा ।। २५५.३३ ।।\n\nतुलाधारणविद्वद्भिरभियुक्तस्तुलाश्रितः ।\nप्रतिमानसमीभूतो रेखां कृत्वावतारितः ।। २५५.३४ ।।\n\nआदित्यचन्द्रावनिलोऽनलश्च द्यौर्भूमिरापो हृदयं यमश्च ।\nअहश्च रात्रिस्च उभे च सन्ध्ये धर्म्मश्च जानाति नरस्य वृत्तम् ।। २५५.३५ ।।\n\nत्वं तुले सत्यधामासि पुरा देवैविनिर्मिता ।\nसत्यं वदस्व कल्याणि संशयान्मां विमोचय ।। २५५.३६ ।।\n\nयद्यस्मि पापकृन्मातस्ततो मां त्वमधो नय ।\nशुद्धश्चेद्‌गमयोद्‌र्ध्वम्मां तुलामित्यभिमन्त्रयेत् ।। २५५.३७ ।।\t\n\nकरौ विमृदितव्रीहेर्लक्षयित्वा ततो न्यसेत् ।\nसप्ताश्वत्थस्य पत्राणि तावत् सूत्रेण वेष्टयेत् ।। २५५.३८ ।।\n\nत्वमेव सर्वभूतानामन्तश्चरसि पावक ।\nसाक्षिवत् पुण्यपापेभ्यो ब्रूहि सत्यङ्करे मम ।। २५५.३९ ।।\n\nतस्येत्युक्तवतो लौहं पश्चाशत्‌पलिकं समम् ।\nअग्निवर्णं न्यसेत् पिण्डं हस्तयोरुभयोरपि ।। २५५.४० ।।\n\nस तमादाय सप्तैव मण्डलानि शनैर्व्रजेत् ।\nषोड़शङ्गुलकं ज्ञेयं मण्डलं तावदन्तरम् ।। २५५.४१ ।।\n\nमुक्त्वाग्निं मृदितव्रीहिरदग्धः शुद्धिमाप्नुयात् ।\nअन्तरा पतिते पिण्डे सन्देहे वा पुनर्हरेत् ।। २५५.४२ ।।\n\nपवित्राणां पवित्र त्वं शोध्यं शोधय पावक।\nसत्येन माभिरक्षस्व वरुणेत्यभिशस्तकम् ।। २५५.४३ ।।\n\nनाभिदघ्नोदकस्थस्य गृहीत्वोरू जलं विशेत् ।\nसमकालमिषुं मुक्तमानीयाद्यो जवी नरः ।। २५५.४४ ।।\n\nयदि तस्मिन्निमग्नाङ्गं पश्येच्चेच्छुद्धिमाप्नुयात् ।\nत्वं विष ब्रह्मणः पुत्र सत्यधर्मे व्यवस्थितः ।। २५५.४५ ।।\n\nत्रायस्वास्मादभीशापात् सत्येन भव मेऽमृतम् ।\nएवमुक्त्वा विषं शार्ङ्ग भक्षयेद्धिमशैलजं ।। २५५.४६ ।।\n\nयस्य वेगैर्विना जीर्णं शुद्धिं तस्य विनिर्द्दिशेत् ।\nदेवानुग्रान् समभ्यर्च्च्य तत्स्नानोदकमाहरेत् ।। २५५.४७ ।।\n\nसंश्राव्य पाययेत्तस्माज्जलात्तु प्रसृतित्रयम् ।\nआचतुर्द्दशमादह्नो यस्य नो राजदैविकम् ।। २५५.४८ ।।\n\nव्यसनं जायते घोरं स शुद्धः स्यादसंशयम् ।\nसत्यवाहनशस्त्राणि गोबीजकनकानि च ।। २५५.४९ ।।\n\nदेवतागुरुपादाश्च इष्टापूर्त्तकृतानि च ।\nइत्येते सुकराः प्रोक्ताः शपथाः स्वल्पसंशये ।। २५५.५० ।।\n\nइत्यादिमहापुराणे आग्नेये दिव्यानि प्रमाणानि नाम पञ्चपञ्चाशदधिकद्विशततमोऽध्यायः ।"
  }
]