[
  {
    "text": "ईश्वर उवाच \nसकलं निष्कलं शून्यं कलाढयं स्वमलङ्‌कृतम् ।\nक्षपणं क्षयमन्तस्थं कण्ठोष्ठं चाष्टमं शिवम् ।। ३१७.१ ।।\n\nप्रासादस्य१ पराख्यस्य स्मृतं रुपं गुहाष्टधा ।\nसदाशिवश्य शब्दस्य रूपस्याखिलसिद्धये ।। ३१७.२ ।।\n\nअमृतश्चांशुमांश्चेन्दुश्चेश्वरश्चोग्र ऊहकः ।\nएकपादेन ओजाख्य औषधश्चांशुमान् वशी ।। ३१७.३ ।।\n\nअकारादेः क्षकारश्च ककारादेः क्रमादिमे ।\nकामदेवः शिखण्डी च गणेशः कालशङ्करौ ।। ३१७.४ ।।\n\nएकनेत्रो द्विनेत्रश्च त्रिशिखो दीर्घबाहुकः ।\nएकपादर्द्धचन्द्रश्च वलपो योगिनीप्रियः ।। ३१७.५ ।।\n\nशक्तीश्वरो महाग्रन्धिस्तर्पकः स्थाणुदन्तुरौ ।\nनिधीरो नन्दी पद्मश्च तथान्यः शाकिनीप्रियः ।। ३१७.६ ।।\n\nमुखविम्वो भीषणश्च कृतान्तः प्राणसंज्ञकः ।\nतेजस्वी शक्र उदधिः श्रीकण्ठः सिंह एव च ।। ३१७.७ ।\n\nशशङ्गो विश्वरूपश्च क्षश्च स्यान्नरसिहकः ।\nसुर्य्यमात्रासमाक्रान्तं विश्वरूपन्तु कारयेत् ।। ३१८.८ ।।\n\nअंशुमत्संयुतं कृत्वा शशिवीजं विनायुतम् ।\nईशानमोजसाक्रान्तं प्रथमन्तु समुद्धरेत् ।। ३१८.९ ।.\n\nतृतीयं पुरुषं विद्धि दक्षिणं पञ्चमं तथा ।\nसप्तमं वामदेवन्तु सद्योजातन्ततः परं ।। ३१८.१० ।।\n\nरसयुक्तन्तु नवमं ब्रह्मपञ्चकमीरितम् ।\nओंकाराद्याश्चतुर्थ्यन्ता नमोन्ताः सर्व्वमन्त्रकाः ।। ३१८.११ ।।\n\nसद्योदेवा द्वितीयन्तु हृदयञ्चाङ्गसंयुतम् ।\nचतुर्थन्तु शिरो विद्धि ईश्वरन्नामनामतः ।। ३१८.१२ ।।\n\nऊहकन्तु शिखा ज्ञेया विश्वरूपसमन्विता ।\nतन्मन्त्रमष्टमं ख्यातं नेत्रन्तु दशमं मतम् ।। ३१८.१३ ।।\n\nअस्त्रं शशी समाख्यातं शिवसंज्ञं शिखिध्वजः ।\nनमः स्वाहा तथा वौषट् ह्रँ च फट्‌कक्रमेण तु ।। ३१८.१४ ।।\n\nजातिफट्‌कं हृदादीनां प्रासादं मन्त्रमावदे ।\nईशानाद्रुद्रसंख्यातं प्रोद्धरेच्चांशुरञ्चितम् ।। ३१८.१५ ।।\n\nऔषधाक्रान्तशिरसमूहकस्योपरिस्थितं ।\nअर्द्धचन्द्रोर्द्धनादश्च विन्दुद्वितयमध्यगं ।। ३१८.१६ ।।\n\nतदन्ते विश्वरूपन्तु कृटिलन्तु त्रिधा ततः ।\nएवं प्रासादमन्त्रश्च सर्व्वकर्म्मकरो मनुः ।। ३१८.१७ ।।\n\nशिखाबीजं समुद्‌धृत्य फट्कारान्तन्तु चैव फट् ।\nअर्द्धचन्द्रासनं ज्ञेयं कामदेवं ससर्पकम् ।। ३१८.१८ ।।\n\nमहापाशुपतास्त्रन्तु सर्व्वदुष्टप्रमर्द्दनम् ।\nप्रासादः सकलः प्रोक्तो निष्कलः प्रोच्यते ऽधुना ।। ३१८.१९ ।।\n\nऔषधं विश्वरूपन्तु रुद्राख्यं सूर्य्यमण्डलम् ।\nचन्द्रार्द्धं नादसंयोगं विसंज्ञं कुटिलन्ततः ।। ३१८.२० ।।\n\nनिष्कलोभुक्तिमुक्तौ स्यात्पञ्चाङ्गोऽयं सदाशिवः ।\nअंशुमान् विस्वरुपञ्च आवृतं शून्यरञ्जितम् ।। ३१८.२१ ।।\n\nब्रह्माङ्गरहितः शून्यस्तस्य मूर्त्तिरसस्तरुः ।\nविघ्ननाशाय भवति पूजितो बालबालिसैः ।। ३१८.२२ ।।\n\nअंशुमान् विश्वरूपाख्यमूहकस्योपरि स्थितम् ।\nकलाढ्यं सकलस्यैव पूजाङ्गादि च सर्व्वतः ।। ३१८.२३ ।।\n\nनरसिंहं कृतान्तस्थं तेजस्विग्राणमूर्द्धगम् ।\nअंशुमानूहकाक्रान्तमधोर्द्धं स्वसलङ्‌घृतम् ।। ३१८.२४ ।।\n\nचन्द्रार्द्धनादनादानतं ब्रह्मविष्णुविभूषितम् ।\nउदधिं नरसिंहञ्च सूर्य्यमात्राविभेदितम् ।। ३१८.२५ ।।\n\nयदा कृतं तदा तस्य ब्रह्माण्यङ्गानि पूर्व्ववत् ।\nओजाख्यमंशुमद्‌युक्तं प्रथमं वर्णमुद्धरेत् ।। ३१८.२६ ।।\n\nअंशुमच्चांशुनाक्रान्तंक द्वितीयं वर्णनायकम् ।\nअंशुमानीश्चरन्तद्वत् तृतीयं मुक्तिदायकम् ।। ३१८.२७ ।।\n\nऊहकञ्चांशुनाक्रान्तं वरुणप्राणतैजसम् ।\nपद्ममिन्दुसमाक्रान्तं नन्दीशमेकपादधृक् ।। ३१८.२८ ।।\n\nअंशुमानुदकप्राणः सप्तमं वर्णमुद्‌धृतम् ।\nअस्यार्द्धं तृतीयञ्चैव पञ्चमं सप्तमं तथा ।। ३१८.२९ ।।\n\nप्रथमञ्चान्ततो योज्यं क्षपणं दशवीजकम् ।\nअस्यार्द्धंतृतीयञ्चैव पञ्चैमं सप्तमं तथा ।। ३१८.३० ।।\n\nसद्योजातन्तु नवमं द्वितीयाद्‌धृदयादिकम् ।\nदशार्णप्रणवं यत्तु फडन्तञ्चास्त्रमुद्धरेत् ।। ३१८.३१ ।।\n\nनमस्कारयुतान्यत्र ब्रह्माङ्गानि तु नान्यथा ।\nद्वितीयादष्टमं यावदष्टौ विद्येश्वरा मताः ।। ३१८.३२ ।।\n\nअनन्तेशश्च सूक्षमश्च तृतीयश्च शिवोत्तमः ।\nएकमूर्त्त्येकरूपस्तु त्रिमूर्त्तिरपस्तथा ।। ३१८.३३ ।।\n\nश्रीकण्ठश्च शिखण्डी च अष्टौ वद्येश्वराः स्मृताः ।\nशिखिण्डिनोऽप्यनन्तान्तं मन्त्रान्तं मूर्त्तिरीरीता ।। ३१८.३४ ।।\n\nइत्यादिमहापुराणे अग्नेये सकलादिमन्त्रोद्धारो नाम सप्तदशाधिकत्रिशततमोऽध्याय ॥"
  }
]