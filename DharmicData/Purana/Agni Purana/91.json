[
  {
    "text": "ईश्वर उवाच\nअभिषिक्तः शिवं विष्णुं पूजयेद्भास्करादिकान्।\nशङ्खभेर्य्यादिनिर्घाषैः स्नापयेत् पञ्चगव्यके ।। १ ।।\n\nयो देवान्देबलोकं स याति स्वकुलमुद्धरन्। \nवर्षकोटिसहस्रेषु यत् पापं समुपार्ज्जितं ।। २ ।।\n\nघृताभ्यङ्गेन देवानां भस्मीभवति पावके। \nआढकेन घृताद्यैश्व देवान् स्नाप्य सुरो भवेत् ।। ३ ।।\n\nचन्दनेनानुलिप्याथ नान्धाद्यैः पूजयेत्तथा। \nअल्पायासन स्तुतिभि स्तुता देवास्तु सर्वदा ।। ४ ।।\n\nअतीतानागतज्ञानमन्त्रधीभुक्तिमुक्तिदाः। \nगृहीत्वा प्रश्नसूक्ष्मार्णे हृते द्वाभ्यां शुभाशुभं ।। ५ ।।\n\nत्रिभिर्जीवो मूलधातुश्चतुर्भिब्राह्मणादिधीः। \nपञ्चादौ भूततत्त्वादि शेष चैवं जपादिकं ।। ६ ।।\n\nएकत्रिकातित्रिकान्ते पदे द्विपमकान्तके। \nअशुभं मध्यमं मध्येष्विन्द्रश्त्रिषु नृपः शुभः ।। ७ ।।\n\nसङ्‌खयावृन्दे जीविताब्दं यमोऽब्ददराहा ध्रुवं। \nसूर्य्येभास्येशदुर्गाश्रीविष्णुमन्त्रैर्ल्लिखेत् कजे ।। ८ ।।\n\nकठिन्या जप्तया स्प्टष्टे गोमूत्राकृतिरेखया। \nआरभ्यैकं त्रिकं यावत्त्रिचतुष्कावसानकं ।। ९ ।।\n\nमरुद् व्योम मरुद्वीजैश्चतुः षष्टिपदे तथा। \nअक्षाणां पतनात् स्पर्शाद्विषमादौ शुभादिकं ।। १० ।।\n\nएकत्रिकादिमारभ्य अन्ते चाष्टत्रिकं तथा।\nध्वजाद्यायाः समा हीना विषमाः शोभनादिदाः।। ११ ।।\n\nआइपल्लवितैः काद्यैः षोडशस्वरपूर्व्वगैः। \nआद्यैस्तैः सस्वरैः काद्यैस्त्रिपुरानाममन्त्रकाः ।। १२ ।।\n\nह्रीं वीजाः प्रणवाद्याः स्युर्न्नमोऽन्ता यत्र पूजने।\nमन्त्रा विंशतिसाहस्राः शतं षष्ठ्यदिकं ततः ।। १३ ।।\n\nआं ह्रीं मन्त्राः सरस्वत्याश्चण्डिकायास्तथैव च।\nतथा गौर्य्याश्च दुर्गाया आं श्रीं मन्त्राः श्रियस्तथा ।। १४ ।।\n\nतथा क्षौं कौं मन्त्राः सूर्य्यस्य आं हौं मन्त्राः शिवस्य च।\nआं गं मन्त्रा गणेशस्य आं मन्त्राश्च तथा हरेः ।। १५ ।।\n\nशतार्द्धैकाधिकैः काद्यैस्तथा षोडशभिः स्वरैः।\nकाद्यैस्तैः सस्वरैराद्यैः कान्तैर्म्मन्त्रास्तथाखिलाः ।। १६ ।।\n\nरवीशदेवीविष्णूनां खब्धिदेवेन्द्रवर्त्तनात्।\nशतत्रयं षष्ट्यधिकं प्रत्येकं मण्डलं क्रमात्।\nअभिषिक्तो जपेद् ध्यायेच्छिष्यादीन् दीक्षयेद्‌गुरुः ।। १७ ।।\n\nइत्यादिमहपुराणे आग्नेये नानामन्त्रादिकथनं नाम एकनवतितमोऽध्यायः ।"
  }
]