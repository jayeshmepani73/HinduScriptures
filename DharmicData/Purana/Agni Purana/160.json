[
  {
    "text": "अथ षष्ट्यधिकशततमोऽध्यायः"
  },
  {
    "text": "वानप्रस्थाश्रमः\n\nपुष्कर उवाच\nवानप्रस्थयतीनाञ्च(२) धर्मं वक्ष्येऽधुना शृणु  ।१६०.००१\nजटित्वमग्निहोत्रित्वं भूशय्याजिनधारणं  ॥१६०.००१\nवने वासः पयोमूलनीवारफलवृत्तिता  ।१६०.००२\nप्रतिग्रहनिवृत्तिश्च त्रिःस्नानं ब्रह्मचारिता  ॥१६०.००२\nदेवातिथीनां पूजा च धर्मोऽयं वनवासिनः  ।१६०.००३\nटिप्पणी\n१ औषधादीति क..\n२ यतीनान्तु इति ङ..\nगृही ह्यपत्यापत्यञ्च दृष्ट्वारण्यं(१) समाश्रयेत् ॥१६०.००३\nतृतीयमायुषो भागमेकाकी वा सभार्यकः  ।१६०.००४\nग्रीष्मे पञ्चतपा नित्यं वर्षास्वभ्राविकाशिकः  ॥१६०.००४\nआर्द्रवासाश्च हेमन्ते तपश्चोग्रञ्चरेद्बली(२)  ।१६०.००५\nअपरावृत्तिमास्थाय व्रजेद्दिशमजिह्मगः(३)  ॥१६०.००५\nटिप्पणी\n१ दृष्ट्वावश्यमिति ङ..\n२ तपश्चोग्रं वने चरेदिति ङ..\n३ भजेद्दिशमजिम्हग इति ङ..\nइत्याग्नेये महापुराणे वानप्रस्थाश्रमो नाम षष्ट्यधिकशततमोऽध्यायः ॥"
  }
]