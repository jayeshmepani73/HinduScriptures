[
  {
    "text": "षट्कर्माणि"
  },
  {
    "text": "ईश्वर उवाच\nषट्कर्माणि प्रवक्ष्यामि सर्वमन्त्रेषु तच्छृणु  ।१३८.००१\nआदौ साध्यं लिखेत्पूर्वं चान्ते मन्त्रसमन्वितं  ॥१३८.००१\nपल्लवः स तु विज्ञेयो महोच्चाटकरः परः  ।१३८.००२\nआदौ मन्त्रः ततः साध्यो मध्ये साध्यः पुनर्मनुः  ॥१३८.००२\nयोगाख्यः सम्प्रदायोऽयङ्कुलोत्सादेषु योजयेत् ।१३८.००३\nआदौ मन्त्रपदन्दद्यान्मध्ये साध्यं नियोजयेत् ॥१३८.००३\nपुनश्चान्ते लिखेन्मन्त्रं साध्यं मन्त्रपदं पुनः  ।१३८.००४\nरोधकः सम्प्रदायस्तु स्तम्भनादिषु योजयेत् ॥१३८.००४\nअधोर्ध्वं याम्यवामे तु(१) मध्ये साध्यन्तु योजयेत् ।१३८.००५\nसम्पुटः सतु विज्ञेयो वश्याकर्षेषु योजयेत् ॥१३८.००५\nमन्त्राक्षरं यदा साध्यं प्रथितञ्चाक्षराक्षरं  ।१३८.००६\nप्रथमः सम्प्रदायः स्यादाकृष्टिवशकारकः  ॥१३८.००६\nमन्त्राक्षरद्वयं लिख्य एकं साध्यक्षरं पुनः  ।१३८.००७\nविदर्भः सतु विज्ञेयो वश्याकाकर्षेषु योजयेत् ॥१३८.००७\nआकर्षणाद्यत्कर्म वसन्ते चैव कारयेत् ।१३८.००८\nतापज्वरे तथा वश्ये स्वाहा चाकर्षणे शुभं  ॥१३८.००८\nनमस्कारपदञ्चैव शान्तिवृद्धौ प्रयोजयेत् ।१३८.००९\nपौष्टिकेषु वषट्कारमाकर्षे वशकर्मणि  ॥१३८.००९\nविद्वेषोच्चाटने मृत्यौ फट्स्यात्खण्डीकृतौ शुभे  ।१३८.०१०\nलाभादौ मन्त्रदीक्षादौ वषट्कारस्तु सिद्धिदः  ॥१३८.०१०\nयमोऽसि यमाराजोऽसि कालरूपोऽसि धर्मराट् ।१३८.०११\nमयादत्तमिमं शत्रुमचिरेण निपातय  ॥१३८.०११\nनिपातयामि यत्नेन निवृत्तो भव साधक  ।१३८.०१२\nसंहृष्टमनसा(२) ब्रूयाद्देशिकोऽरिप्रसूदनः  ॥१३८.०१२\nपद्मे शुक्ले यमं प्रार्च्य होमादेतत्प्रसिद्ध्यति  ।१३८.०१३\nआत्मानम्भैरवं ध्यात्वा ततो मध्ये कुलेश्वरीं  ॥१३८.०१३\nरात्रौ वार्तां विजानाति आत्मनश्च परस्य च  ।१३८.०१४\nटिप्पणी\n१ अध ऊर्ध्वं याम्यवामे इति ख..\n२ संरम्भमन्सेति छ..\nदुर्गे दुर्गे रक्षणीति दुर्गां प्रार्च्यारिहा भवेत् ॥१३८.०१४\nजप्त्वा हसक्षमलवरयुम्भैरवीं घातयेदरिम् ॥१५॥१३८.०१५\n\nइत्याग्नेये महापुराणे युद्धजयार्णवे षट्कर्माणि नामाष्टत्रिंशदधिकशततमोऽध्यायः ॥"
  }
]