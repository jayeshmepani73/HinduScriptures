[
  {
    "text": "सूर्यप्रतिष्ठाकथनं"
  },
  {
    "text": "ईश्वर उवाच\nवक्ष्ये सूर्यप्रतिष्ठाञ्च पूर्ववन्मण्डपादिकं  ।९९.००१\nस्नानादिकञ्च सम्याद्य(१) पूर्वोक्तविधिना ततः  ॥९९.००१\nविद्यामासनशय्यायां साङ्गं विन्यस्य भास्करं  ।९९.००२\nत्रितत्त्वं विन्यसेत्तत्र सस्वरं खादिपञ्चकं  ॥९९.००२\nशुद्ध्यादि पूर्ववत्कृत्वा पिण्डीं संशोध्य पूर्ववत् ।९९.००३\nसदेशपदपर्यन्तं विन्यस्य तत्त्वपञ्चकं(२)  ॥९९.००३\nशक्त्या च सर्वतोमुख्या संस्थाप्य विधिवततः  ।९९.००४\nस्वाणुना(३) विधिवत्सूर्यं शक्त्यन्तं(४) स्थापयेद्गुरुः  ॥९९.००४\nस्वाम्यन्तमथवादित्यं पादान्तन्नाम धारयेत् ।९९.००५\nसूर्यमन्त्रास्तु(५) पूर्वोक्ता द्रष्टव्याः स्थापनेपि च(६)  ॥९९.००५\n\nइत्याग्नेये महापुराणे सूर्यप्रतिष्ठा नामैकोनशततमोऽध्यायः ॥\n- - - -- - - -- - - -- - - -- - - - - - - - -\nटिप्पणी\n१ स्नानादिकं च सम्पूज्य इति ख.. , छ.. , च\n२ विन्यस्य पदपञ्चकमिति छ.. । विन्यस्य रत्नपञ्चकमिति ज..\n३ आत्मनेति छ..\n४ शक्त्यर्थमिति ङ..\n५ सूर्यमन्त्राश्चेति छ..\n६ स्थापनेपि वेति ज..\n- - - - -- - - -- - - -- - - - - - - -"
  }
]