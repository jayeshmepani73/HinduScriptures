[
  {
    "text": "अग्निरुवाच\nवक्षः सवह्निर्वामाक्षौ दण्डी श्रीः सर्व्वसिद्धिदा ।\nमहाश्रिये महासिद्दे महाविद्युत्प्रभे नमः ।। ३०८.१ ।।\n\nश्रिये देवि विजये नमः । गौरि महाबले बन्ध नमः ।\nहूँ महाकाये पद्महस्ते हूँ फट् श्रियै नमः । श्रियै फट्\nश्रियै नमः । श्रियै फट् श्रीं नमः । श्रिये श्रीद नमः स्वाहा श्रीफट् ।।\nअस्याङ्गानि नवोक्तानि तेष्वेकञ्च समाश्रयेत् ।\nत्रिलक्षमेकलक्षं वा जप्त्वाक्षाव्जैस्च भूतिदः ।। ३०८.२ ।।\n\nश्रीगेहे विष्णुगेहे वा श्रियं पूज्य धनं लभेत् ।\nआज्याक्तैस्तण्डुलैर्ल्लक्षं जुहुयात् खादिरानले ।। ३०८.३ ।।\n\nराजा वश्यो भवेद्‌वृद्धिः श्रीश्च स्यादुत्तरोत्तरं ।\nसर्षपाम्भोभिषेकेण नश्यन्ते शकला ग्रहाः ।। ३०८.४ ।।\n\nविल्वलक्ष्हुता लक्ष्मीर्वित्तवृद्धिश्च जायते ।\nशक्रवेश्म चतुर्द्वारं हृदये चिन्तयेदथ ।। ३०८.५ ।।\n\nबलाकां वामनां श्यामां श्वेतपङ्कजधारिणीम् ।\nऊद्‌र्ध्ववाहुद्वयं ध्यायेत्क्रीडन्तीं द्वारि पूर्ववत् ।। ३०८.७ ।।\n\nहरितां दोर्द्वयेनोद्‌र्ध्वमुद्वहन्तीं सिताम्बुजम् ।\nध्यायेद्विभीषिकां नाम श्रीदूतीं द्वारि पश्चिमे ।। ३०८.८ ।।\nशाङ्करीमुत्तरे द्वारि तन्मध्येऽष्टदलपङ्कजम् ।\nवासुदेवः सङ्कर्षणः प्रद्युम्नस्चानिरुद्धकः ।। ३०८.९ ।।\n\nध्येयास्ते पद्मपत्रेषु शङ्कचक्रगदाधराः ।\nअञ्जनक्षीरकाश्मीरहेमाभास्ते सुवाससः ।। ३०८.१० ।।\n\nआग्नेयादिषु पत्रेषु गुग्गुलुश्च कुरुण्टकः ।\nदमकः शलिलश्चैति हस्तिना रजतप्रभाः ।। ३०८.११\n\nहेमकुम्भधराश्चैते कर्णिकायां श्रियं स्मरेत् ।\nस्वेतगन्धांशुकामेकरौम्यमालाश्त्रधारिणीं ।। ३०८.१२ ।।\n\nध्यात्वा सपरिवारान्तामभ्यर्च्य सकलं लभेत् ।\nद्रोणाव्जपुष्पश्रीवृक्षपर्णं मूद्‌र्ध्नि न धारयेत् ।। ३०८.१३ ।।\n\nध्यात्वा सपरिवारान्तामभ्यर्च्य सकरं लभेत् ।\nद्रोणाव्जपुष्पश्रीवृक्षपर्णं मूद्‌र्ध्नि न धारयेत् ।। ३०८.१४ ।।\n\nलवणामलकं वर्ज्जं नागादित्यतिथौ क्रमात् ।\nपायसाशी जपेत् सूक्तं क्षियस्तेनाभिषेचयेत् ।। ३०८.१५ ।।\n\nआवाहादिविसर्गान्तां मूद्‌र्ध्नि ध्यात्वार्च्ययेत् श्रियम् ।\nविल्वाज्याव्जपायसेन पृथग्‌ योगः श्रिये भवेत् ।। ३०८.१६ ।।\n\nओं ह्रीँ महामहिषमर्हिनि ठ ठ मूलमन्त्रं महिषहिसके नमः ।\nमहिषशत्रुं भ्रामय हूँ फट् ठ ठ महिषं हेषय हूं महिषं\nहन देवि हूँ महिषनिसूदनि फट् ।\nदुर्गाहृदयमित्युक्तं साङ्गं सर्वार्थसाधकम् ।। ३०८.१७ ।।\n\nयजेद्यथोक्तं तां देवीं पीठञ्चैवाङ्गमध्यागम् ।\nओं ह्रीँ दुर्गे रक्षणि स्वाहा चेति दुर्गायै नमः । वरवर्ण्यै नमः ।\nआर्य्यायै कनकप्रभायै कृत्तिकायै अभयप्रदायै कन्यकायै सुरूपायै ।।\nपत्रस्थाः पूजयेदेता पूर्त्तीराद्यैः स्वरैः क्रमात् ।। ३०८.१८ ।।\n\nचक्राय शङ्खाय गदायै खड्गाय धनुषे वाणाय ।।\nअष्टम्याद्यैरिमां दुर्गा लोकेशान्तां यजेदिति । \nदर्गायोगः समायुःश्रीस्वामिरक्ताजयादिकृत् ।।\nससाध्येसानमन्त्रेण तिलहोमो वशीकरः ।\nजयः पद्मैस्तु दुर्व्वाभिः शान्तिः कामः पलाशजैः ।। ३०८.२० ।।\n\nपुष्टिः स्यात् काकपक्षेण मृतिद्वेषादिकं भवेत् ।\nग्रहक्षुद्रभयापत्तिं सर्वमेव मनुर्हरेत् ।। ३०८.२१ ।।\n\nओं दुर्गे दुर्गे रक्षणि स्वाहा ।\nरक्षाकरीयमुदिता जयदुर्गाङ्गसंयुता ।\nश्यामां त्रिलोचनां देवीं ध्यात्वात्मानं चतुर्भुजम् ।। ३०८.२२।।\n\nशङ्खचक्राव्जशूलादित्रिशूलां रौद्ररूपिणीं ।\nयुद्धादौ सञ्जयेदेतां यजेत् शड्घादिके जये ।। ३०८.२३ ।।\n\nइत्यादिमहापुराणे आग्नेये त्रैलोक्यमोहनीलक्ष्म्यादिपूजा नामाष्टाधिकत्रिशततमोऽध्यायः ।।"
  }
]