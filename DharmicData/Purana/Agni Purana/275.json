[
  {
    "text": "अग्निरुवाच\nयदोरासन्‌पञ्च पुत्रा ज्येष्ठस्तेषु सहस्रजित् ।\nनीलाञ्जिको रधुः क्रोष्टुः शतजिच्च सहस्रजित् ।। २७५.१ ।।\n\nशतजिद्धैहयो रेणुहयो हय इति त्रयः ।\nधर्म्मनेत्रो हैहयस्य धर्म्मनेत्रस्य संहनः ।। २७५.२ ।।\n\nमहिमा संहनस्यासीन्महिम्नो भद्रसेनकः ।\nभद्रसेनाद् दुर्गमोऽभूद्‌दुर्गभात्कनकोऽभवत् ।। २७५.३ ।।\n\nकनकात् कृतवीर्य्यस्तु कृताग्निः करवीरकः ।\nकृतौजाश्च चचतुर्थोऽभूत् कृतवीर्य्यात्तु सोऽर्जुनः ।। २७५.४ ।।\n\nदत्तोऽर्ज्जुनाय तपते सप्तद्वीपमहीशताम् ।\nददौ बाहुसहस्रञ्च अजेयत्वं रणेऽरिणा ।। २७५.५ ।।\n\nअधर्म्मै वर्त्त मानस्य विष्णुहस्तान्मृतिर्ध्रु बा ।\nदश यज्ञसहस्राणि सोऽर्ज्जुनः कृतवान्तृपः ।। २७५.६ ।।\n\nअनष्टद्रव्यता राष्ट्रे तस्य संस्मरणादभूत् ।\nन नूनं कार्त्तवीर्य्यस्य गतिं यास्यन्ति वै नृपाः ।। २७५.७ ।।\n\nयज्ञैर्द्दानैस्तपोभिश्च विक्रमेण श्रुतेन च ।\nकार्त्तवीर्यस्य च शतं पुत्त्राणां पञ्च वै पराः ।। २७५.८ ।।\n\nसूरसेनश्च सूरश्च धृष्टोक्तः कृष्ण एव च ।\nजयध्वजश्च नामासीदावन्त्यो नृपतिर्महान् ।। २७५.९ ।।\n\nजयध्वजात्तालजङ्घस्तालजङ्घात्ततः सुताः ।\nहैहयानां कुलाः पञ्च भोजाश्चावन्तयस्तथा ।। २७५.१० ।।\n\nवीतिहोत्राः स्वयं जाताः शौण्डिकेयास्तथैव च ।\nवीतिहोत्रादनन्तोऽभूदनन्ताद्‌दुर्ज्जयो नृपः ।। २७५.११ ।।\n\nक्रोष्टोर्व्वंशं प्रवक्षअयामि यत्र जातो हरिःस्वयम् ।\nक्रोष्टोस्तु वृजिनीवांश्च स्वाहाऽभूद्‌वृजिनीवतः ।। २७५.१२ ।।\n\nस्वाहापुत्रो रुषद्‌गुश्च तस्य चित्रस्थः सुतः ।\nशशविन्दुश्चित्ररथाच्चक्रवर्त्ती हरौ रतः ।। २७५.१३ ।।\n\nशशविन्दोश्च पुत्त्राणां शतानामभवच्छतम् ।\nधीमतां चारुरूपाणां भूरिद्रविणतेजसाम् ।। २७५.१४ ।।\n\nपृथुश्रवाः प्रधानोऽभूत्तस्य पुत्त्रः सुयज्ञकः ।\nसुयज्ञस्योशनाः पुत्रस्तितिक्षुरुशनः सुतः ।। २७५.१५ ।।\n\nतितिक्षोस्तु मरुत्तोऽभूत्तस्मात्कम्बलवर्हिषः ।\nपञ्चाशद्रुक्मकवचाद्रुक्मेषुः पृथुरुक्मकः ।। २७५.१६ ।।\n\nहविर्ज्यामघः पापघ्नो ज्यामघः स्त्रीजितोऽभवत् ।\nसेव्यायां ज्यामघादासीद्विदर्बस्तस्य कौशिकः ।। २७५.१७ ।।\n\nलोमपादः क्रथः श्रेष्ठात् कृतिः स्याल्लोमपादतः ।\nकौशिकस्य चिदिः पुत्रस्तस्माच्चैद्या नृपाः स्मृताः ।। २७५.१८ ।।\n\nक्रथाद्विदर्भपुत्राश्च कुन्तिः कुन्तेस्तु धृष्टकः ।\nधृष्टस्य निधृतिस्तस्य उदर्काख्यो विदूरथः ।। २७५.१९ ।।\n\nदशार्हपुत्रो व्योमस्तु व्योमाज्जीमूत उच्यते ।\nजीमूतपुत्रो विकलस्तस्य भीमरथः सुतः ।। २७५.२० ।।\n\nभीमरथान्नवरथस्ततो दृढ़रथोऽभवत् ।\nशकुन्तिश्च दृढ़रथात् शकुन्तेश्च करम्भकः ।। २७५.२१ ।।\n\nकरम्भाद्देवलातोऽभुत् देवक्षेत्रश्च तत्सुतः ।\nदेवक्षेत्रान्मधुर्नाम मधोर्द्रवरसोऽभवत् ।। २७५.२२ ।।\n\nद्रवरसात् पुरुहुतोऽभूज्जन्तुरासीत्तु तत्सुतः ।\nगुणी तु यादवो राजा जन्तुपुत्रस्तु सात्त्वतः ।। २७५.२३ ।।\n\nसात्त्वाताद्भजमानस्तु वृष्णिरन्धक एव च ।\nदेवावृधश्च तत्वारस्तेषां वंशास्तु विश्रुताः४ ।। २७५.२४ ।।\n\nभजमानस्य वाह्योऽभूद्‌वृष्टिः कृमिर्निमिस्तथा ।\nदेवावृधाद्वभ्रुरासीत्तस्य श्लोकोऽत्र गीयते ।। २७५.२५ ।।\n\nयथैव श्रृणुमो दूरात् गुणांस्तद्वत्समन्तिकात् ।\nवभ्रुः श्रेष्ठो मनुष्याणआं देवैर्देवावृधः समः ।। २७५.२६ ।।\n\nचत्वारश्च सुता वभ्रोर्वासुदेवपरा नृपाः ।\nकुहुरो भजमानस्तु शिनिः कम्बलवर्हिषः ।। २७५.२७ ।।\n\nकुहुरस्य सुतो धृष्णुर्धृष्णोस्तु तनयो धृतिः ।\nधृतेः कपोतरोमाभूत्तस्य पुत्रस्तु तित्तिरिः ।। २७५.२८ ।।\n\nतित्तिरेस्तु नरः पुत्रस्तस्य चन्दनदुन्दुभिः ।\nपुनर्वसुस्तस्य पुत्र आहुतश्चाहुकीसुतः ।। २७५.२९ ।।\n\nआहुकाद्देवको जज्ञे उग्रसेनस्ततोऽभवत् ।\nदेववानुपदेवश्च देवकस्य सुताः स्मृता ।। २७५.३० ।।\n\nतेषां स्वसारः सप्तासन् वसुदेवाय ता ददौ ।\nदेवकी श्रुतदेवी च मित्रदेवी यशोधरा ।। २७५.३१ ।।\n\nश्रीदेवी सत्यदेवी च सुरापी चेति सप्तमी ।\nनवोग्रसेनस्य सुताः कंसस्तेषाञ्च पूर्वजः ।। २७५.३२ ।।\n\nन्यग्रोधश्च सुनामा च कङ्कः शङ्‌कुश्च भूमिपः ।\nसुतनूराष्ट्रपालश्च युद्धमुष्टिः सुमुष्टिकः ।। २७५.३३ ।।\n\nभजमानस्य पुत्रोऽथ रथमुख्यो विदूरथः ।\nराजाधिदेवः शूरश्च विदूरथसुतोऽभवत् ।। २७५.३४ ।।\n\nराजाधिदेवपुत्रौ द्वौ शोणाश्वः श्वेतवाहनः ।\nशोणाश्वस्य सुताः पञ्च शमी शत्रुजिदादय ।। २७५.३५ ।।\n\nशमीपुत्रः प्रतिक्षेत्रः प्रतिक्षेत्रस्य भोजकः ।\nभोजस्य हृदिकः पुत्रो हृदिकस्य दशात्मजाः ।। २७५.३६ ।।\n\nकृतवर्म्मा शतधन्वा देवार्हो भीषणादयः ।\nदेवार्हात् कम्बलवर्हिरसमौजास्ततोऽभवत् ।। २७५.३७ ।।\n\nसुदंष्ट्रश्च सुवासश्च धृष्टोऽभूदसमौजसः। \nगान्धारी चैव माद्री च धृष्टभार्य्ये बभूवतुः ।। २७५.३८ ।।\n\nसुमित्रोऽभूच्च गान्धार्य्यां माद्री जज्ञे युधाजितम् ।\nअनमित्रः शिनिर्धृष्टात्ततो वै देवमीढुषः ।। २७५.३९ ।।\n\nअनमित्रसुतो निघ्नो निघ्नस्यापि प्रसेनकः ।\nसत्राजितः प्रसेनोऽथ मणिं सूर्य्यात् स्यमन्तकम् ।। २७५.४० ।।\n\nप्राप्यारण्ये चरन्तन्तु सिंहो हत्वाऽग्रहीन्मणिं ।\nहतो जाम्बतवता सिंहो जाम्बवान् हरिणा जितः ।। २७५.४१ ।।\n\nतस्मान्मणिं जाम्बवतीं प्राप्यागाद्‌द्वारकां पुरीम् ।\nसत्राजिताय प्रददौ शतधन्वा जघान् तम् ।। २७५.४२ ।।\n\nहत्वा शतधनुं कृषणो मणिमादाय कीर्त्तिभाक् ।\nबलयादवमुख्याग्रे अक्रूरान्मणिमर्पयेत् ।। २७५.४३ ।।\n\nमिथ्याभिशस्तिं कृष्णस्य त्यक्त्वा स्वर्गी च सम्पठन् ।\nसत्राजितो भङ्गकारः सत्यभामा हरेः प्रिया ।। २७५.४४ ।।\n\nअनमित्राच्छिनिर्जज्ञे सत्यकस्तु शिनेः सुतः । \nसत्यकात्‌सात्यकिर्जज्ञे युयुधानाद्‌धुनिर्ह्यभूत् ।। २७५.४५ ।।\n\nधुनेर्युगन्धरः पुत्रः स्वाह्योऽभूत स युधाजितः ।\nऋषभक्षेत्रकौ तस्य ह्यृषबाच्च स्वफल्ककः ।। २७५.४६ ।।\n\nस्वफल्कपुत्रो ह्यक्रूरो अक्रूरच्च सूधन्वकः ।\nशूरात्तु वसुदेवाद्याः पृथा पाण्डोः प्रियाऽभवत् ।। २७५.४७ ।।\n\nधर्म्माद्युधिष्ठिरः पाण्डोर्वायोः कुन्त्यां वृकोदरः ।\nइन्द्राद्धनञ्जयो माद्र्यां नकुलः सहदेवकः ।। २७५.४८ ।।\n\nवसुदेवाच्च रोहिण्यां रामः सारणदुर्गमौ।\nवसुदेवाच्च देवक्यामादौ जातः सुसेनकः ।। २७५.४९ ।।\n\nकीर्तिमान् भद्रसेनश्च जारुख्यो विष्णुदासकः ।\nभद्रदेहः कंश एतान् षड्‌गर्भान्निजघान ह ।। २७५.५० ।।\n\nततो बलस्ततः कृष्णः सुभद्रा भद्रभाषिणी ।\nचारुदेष्णश्च शाम्बाद्याः कृष्णाज्जाम्बवतीसुताः ।। २७५.५१ ।।\n\nइत्यादिमहापुराणे आग्नेये यदुवंशवर्णनं नाम पञ्चसप्तत्यधिकद्विशततमोऽध्यायः ।।"
  }
]