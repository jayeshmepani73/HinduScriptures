[
  {
    "text": "व्रतदानादिसमुच्चयः"
  },
  {
    "text": "अग्निरुवाच\nव्रतदानानि सामान्यं प्रवदामि समासतः  ।२०८.००१\nतिथौ प्रतिपदादौ च सूर्यादौ कृत्तिकासु च  ॥२०८.००१\nविष्कम्भादौ च मेषादौ काले च ग्रहणादिके  ।२०८.००२\nयत्काले यद्व्रतं दानं यद्द्रव्यं नियमादि यत् ॥२०८.००२\nतद्द्रव्याख्यञ्च कालाख्यं सर्वं वै विष्णुदैवतं  ।२०८.००३\nरवीशब्रह्मलक्ष्म्याद्याः(२) सर्वे विष्णोर्विभूतयः  ॥२०८.००३\nतमुद्दिश्य व्रतं दानं पूजादि स्यात्तु सर्वदं  ।२०८.००४\nजगत्पते समागच्छ आसनं पाद्यमर्घ्यकं  ॥२०८.००४\nमधुपर्कं तथाचामं स्नानं वस्तञ्च गन्धकं  ।२०८.००५\nटिप्पणी\n१ भोजनानि इति ग.. , ज.. च\n२ रवीशब्रह्मलोकेशा इति ज..\nपुष्पं धूपश्च दीपश्च नैवेद्यादि नमोऽस्तु ते  ॥२०८.००५\nइति पूजाव्रते दाने दानवाक्यं समं शृणु  ।२०८.००६\nअद्यामुकसगोत्राय विप्रायामुकशर्मणे  ॥२०८.००६\nएतद्द्रव्यं विष्णुदैवं सर्वपापोपशान्तय्२०८.००७\nआयुरारोग्यवृद्ध्यर्थं सौभाग्यादिविवृद्धये(१)  ॥२०८.००७\nगोत्रसन्ततिवृद्ध्यर्थं विजयाय धनाय च  ।२०८.००८\nधर्मायैश्वर्यकामाय तत्पापशमनाय च  ॥२०८.००८\nसंसारमुक्तये दानन्तुभ्यं सम्प्रददे ह्यहं  ।२०८.००९\nएतद्दानप्रतिष्ठार्थं तुभ्यमेतद्ददाम्यहं  ॥२०८.००९\nएतेन प्रीयतां नित्यं सर्वलोकपतिः प्रभुः  ।२०८.०१०\nयज्ञदानव्रतपते विद्याकीर्त्यादि देहि मे  ॥२०८.०१०\nधर्मकामार्थमोक्षांश्च देहि मे मनसेप्सितं  ।२०८.०११\nयः पठेच्छृणुयान्नित्यं व्रतदानसमुच्चयं  ॥२०८.०११\nस प्राप्तकामो विमलो भुक्तिमुक्तिमवाप्नुयात् ।२०८.०१२\nतिथिवारर्क्षसङ्क्रान्तियोगमन्वादिकं व्रतं  ॥२०८.०१२\nनैकधा वासुदेवादेर्नियमात्पूजनाद्भवेत् ।२०८.०१३\n\nइत्यागेन्ये महापुराणे व्रतदानसमुच्चयो नाम अष्टाधिकद्विशततमोऽध्यायः ॥\nटिप्पणी\n१ सौभाग्याय सुष्टद्वये इति क.. , छ.. , ट, च । सौभाग्याय सुबुद्धये इति घ.. , ज.. , ञ.. च"
  }
]