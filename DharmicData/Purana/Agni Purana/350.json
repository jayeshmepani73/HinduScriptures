[
  {
    "text": "स्कन्द उवाच\nवक्ष्ये सन्धिसिद्धरूपं स्वरसन्धिमथादितः ।\nदण्डाग्रं सागता दधीदं नदीहते मधूदकं ।। ३५०.१ ।।\n\nपितॄषभः लॄकारश्च तवेदं सकलोदकं ।\nअर्द्धर्च्चोऽयं तवल्कारः सैषा सैन्द्री तवौदनम् ।। ३५०.२ ।।\n\nशट्टौघोऽभवदित्येवं व्यसुधीर्वस्वलङ्कृतं ।\nपित्रर्थोपवनं दात्री नायको लावको नयः ।। ३५०.३ ।।\n\nतइह तयिहेत्यादि तेऽत्र योत्र जलेऽकजं ।\nप्रकृतिर्नो अहो एहि अ अवेहि इ इन्द्रकं ।। ३५०.४ ।।\n\nउ उत्तिष्ठ कवी एतौ वायू एतौ वने इमे ।\nअमी एते यज्ञभूते एहि देव इमन्नय ।। ३५०.५ ।।\n\nवक्ष्ये सन्धि व्यञ्जानानां वाग्यतोऽजेकमातृकः ।\nषडेते तदिमे वादिवाङ्‌नीतिः षण्मुखादिकम् ।। ३५०.६ ।।\n\nवाङ्‌मनसं वाग्‌भावादिर्वाक् श्लक्ष्णं तच्छरीरकं ।\nतल्लुनाति तच्चरेच्च क्रुङ्‌ङास्ते सुगण्णिह ।। ३५०.७ ।।\n\nभवांश्चरन् भवांश्छात्रो भवांष्टीका भवांष्ठकः ।\nभवांस्तीर्थं भवांस्थेयात् भवांल्लेखा भवाञ्जयः ।। ३५०.८ ।।\n\nभवाञ्छेते भवाञ्च्‌शेते भवाञ्‌शेते भवाण्डीनः ।\nत्वम्भर्त्ता त्वङ्करोष्यादिः सन्धिर्ज्ञयो विसर्गजः ।। ३५०.९ ।।\n\nकश्छिन्द्यात् कश्चरेत् कष्टः कष्ठः कस्थश्च कश्चलेत् ।\nक खनेत् क करोति स्म क \" पठेत् \" फलेत वा ।। ३५०.१० ।।\n\nकश्श्वशुरः कः श्वशुरः कस्सावरः कः सावरः ।\nकः फलेत कः शयिता कोऽत्र योधः क उत्तमः ।। ३५०.११ ।।\n\nदेवा एते भो इह सोदरा यान्ति भगो व्रज ।\nसुपूः सुदूरात्रिरत्र वायुर्याति पुनर्न हि ।। ३५०.१२ ।।\n\nपुनरेति स यातीह एष याति क ईश्वरः ।\nज्योतीरूपं तवच्छत्रं म्लेच्छधीश्छिद्रमच्छिदत् ।। ३५०.१३ ।।\n\nइत्यादिमहापुराणे आग्नेये व्याकरणे सन्धिसिद्धरूपं नाम पञ्चाशदधिकत्रिशततमोऽध्यायः ॥"
  }
]