[
  {
    "text": "अग्निरुवाच\nस्तम्भनं मोहनं वश्यं विद्वेषोच्चाटनं वदे ।\nविचषव्याधिमरोगञ्च मारणं शमनं पुनः ।। ३१५.१ ।।\n\nभूर्ज्जे कूर्म्मं समालिख्य नाड़नेन षडङ्गुलम् ।\nमुखपादचतुष्केषु ततो मन्त्रं न्यसेद्‌द्विजः ।। ३१५.२ ।।\n\nचतुष्पादेषु क्रीँकारं ह्रीँकारं मुखमध्यतः ।\nगर्भे विद्यां ततो लिख्य साधकं पृष्ठतो लिखेत् ।। ३१५.३ ।।\n\nमालामन्त्रैस्तु संवेट्य इष्टकोपरि सन्न्यसेत् ।\nपिधाय कूर्म्मपृष्ठेन करालेनाभिसम्पठेत् ।। ३१५.४ ।।\n\nमहाकूर्म्मं पूजयित्वा पादप्रोक्षन्तु निक्षइपेत् ।\nताडयेद्वामपादेन स्मृत्वा शत्रुञ्च सप्तधा ।। ३१५.५ ।।\n\nततः सञ्जायते शत्रोस्तम्भनं मुखरागतः ।\nकृत्वा तु भैरवं रूपं मालामन्त्रं समालिखेत् ।। ३१५.६ ।।\n\nओं शत्रुमुखस्तम्भनी कामरूपा आलीढक्करी ।।\nह्रीं फें फेत्कारिणी मम शत्रूणां देवदत्तानां मुखं स्तम्भय \nमम सर्व्वविद्वेषिणां मुखस्तम्भनं कुरु ओं हूँ फेँ फेत्कारिणि स्वाहा ।\nफट् हेतुञ्च समालिख्य तज्जपान्तं महाबलं ।\nवामेनैव नगं शूलं संलिखेद्दक्षिणे करे ।। ३१५.७ ।।\n\nलिखेन्मन्त्रमघोरस्य संग्रामे स्तम्भयेदरीन् ।\nओं नमो भगवत्यै भगमालिनि निस्फुर स्पन्द नित्यक्लिन्ने द्रव \nहूँ सः क्रीँ काराक्षरे स्वाहा ।। \nएतेन रोचनाद्यैस्तु तिलकान्मोहयेज्जगत् ।। ३१५.८ ।।\n\nओं फेँ हूँ फट् फेत्कारिणि ह्रीँ ज्वल त्रैलोक्यं मोहय गुह्यकालिके स्वाहा ।\nअनेन तिलकं कृत्वा राजादीनां वशीकरं ।\nगर्द्धभस्य रजो गृह्य कुसुमं सूतकस्य च ।। ३१५.९ ।।\n\nनीरीरजः क्षिपेद्रात्रौ शय्यादौ द्वेषकृद्भवेत् ।\nगोखुरञ्च तथा श्रृङ्गमश्वस्य च खुरं तथा ।। ३१५.१० ।।\n\nशिरः सर्पस्य संक्षिप्तं गृहेपूच्चाटनं भवेत् ।\nकरवीरशिफा पीता ससिद्दार्था च मारणे ।। ३१५.११ ।।\n\nव्यालछुच्छुन्दरीरक्तं करवीरं तदर्थकृत् । \nसरटं षट्‌पदञ्चापि तथा कर्क्कटवृश्चिकम् ।। ३१५.१२ ।।\n\nचुर्णीकृत्य क्षिपेत्तैले तदभ्यङ्गश्च कुष्ठकृत् ।\nओं नवग्रहाय सर्त्र्वशत्रून् मम साधय मारय आं सों मं वुं चुं ओं शं वां कें\nओं स्वाहा ।\nअनेनार्क्कशतैरर्च्य श्मशाने तु निधापयेत् ।। ३१५.१३ ।।\n\nभूर्ज्जे वा प्रतिमायां वा मारणाय रिपोर्ग्रहाः ।\nओं कुञ्जरी ब्रह्माणी । ओं मञ्जरी माहेश्वरी ।।  \nओं वेताली कौमारी ओं काली वैष्णवी ।\nओं अघोरा वारही । ओं वेताली इन्द्राणी उर्व्वशी । ओं जयानी यक्षिणी ।\nनवमातरो हे मम शत्रु गृह्णत ।\nभूर्ज्जे नाम रिपोर्लिख्य श्मशाने पूजिते म्रियेत् ।। ३१५.१४ ।।\n\nइत्यादिमहापुराणे आग्नेये स्तम्भनादिमन्त्रा नाम पञ्चदशाधिकत्रिशततमोऽध्यायः ।।"
  }
]