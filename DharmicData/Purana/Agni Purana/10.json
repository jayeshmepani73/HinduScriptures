[
  {
    "text": "नारद उवाच\nरामोक्तञ्चाङ्गदौ गत्वा रावणं प्राह जानकी। \nदीयतां राघवायाशु अन्यथा त्वं मरिप्यसि ।। १ ।।\n\nरावणो हन्तुमुद्युक्तः सङ्ग्रामोद्धतराक्षसः। \nरामयाह दशग्रीवो युद्धमेकं तु मन्यते ।। २ ।।\n\nरामो युद्धाय तच्छ्रुत्वा लङ्कां सकपिराययौ। \nवानरो हनुमान मैन्दो द्विविदौ जाम्बवान्नलः ।। ३ ।।\n\nनीलस्तारोङ्गदो धूभ्रः सुषेणः केशरी गयः। \nपनसो विनतो रम्भः शरभः कथनो बली ।। ४ ।।\n\nगवाक्षो दधिवक्त्रश्च गवयो गन्धमादनः। \nएते चान्ये च सुग्रीव एतैर्युक्तो ह्यसङ्ख्यकैः ।। ५ ।।\n\nरक्षसां वानराणाञ्च युद्धं सङ्कुलमाबभौ। \nराक्षसा वानराञजघ्नुः शरशक्तिगदादिभिः ।। ६ ।।\n\nवानरा राक्षसाञ् जघ्नुर्नखदन्तशिलादिभिः।\nहस्त्थश्वरथपादातं राक्षसानां बलं हतम् ।।७ ।।\n\nहनूमान् गिरिऋङ्गेण धूम्राक्षमवधीद्रिपुम्। \nअकम्पनं प्रहस्तञ्च युध्यन्तं नील आवधीत् ।। ८ ।।\n\nइन्द्रजिच्छरबन्धाच्च विमुक्तौ रामलक्षमणौ। \nतार्क्ष्यसन्दर्शनाद् बाणैर्जघ्ननू राक्षसं बलम् ।। ९ ।।\n\nरामः शरैर्जर्जरितं रावणञ्चाकरोद्रणे। \nरावणः कुम्बकर्णञ्च बौधयामास दुः खितः ।। १० ।।\n\nकुम्भकर्णः प्रबुद्धोऽथ पीत्वा घटसहस्त्रकम्। \nमद्यस्य महिषादीनां भक्षयित्वाह रावणम् ।। ११ ।।\n\nसीताया हरणं पापं कृतन्त्वं हि गुरुर्यतः। \nअतो गच्छामि युद्धाय रामं हन्मि सवानरम् ।। १२ ।।\n\nइत्युक्त्वा वानरान् सर्वान् कुम्भकर्णो ममर्द्द ह। \nगृहीतस्तेन सुग्रीवः कर्णनासं चकर्त्त सः ।। १३ ।।\n\nकर्णनासाविहीनोऽसौ भक्ष यामास वानरान्। \nअथ कुम्भो निकुमभश्च मकराक्षश्च राक्षसः ।। १४ ।।\n\nततः पादौ ततश्छित्त्वा शिरो भूमौ व्यपातयत् । \nअथ कुम्भो निकुम्भश्च मकराक्षश्च राक्षसः ।। १५ ।।\n\nमहोदरो महापार्श्वो मत्त उन्तत्तराक्षसः। \nप्रघसो भासकर्णश्च विरूपाक्षस्छ संयुगे ।। १६ ।।\nदेवान्तको नरान्तश्च त्रिशिराश्चातिकायकः।\n\nरामेण लक्ष्मणेनैते वानरैः सविभीषणैः ।। १७ ।।\nयुध्यमानास्तथाह्यन्ये राक्षसाभुवि पातिताः।\n\nइन्द्रजिन्मायया युध्यन् रामादीन् सम्बबन्ध ह ।। १८ ।।\nवरदत्तैर्नागबाणै रोषध्या तौ विशल्यकौ। \nविशल्ययाव्रणौ कृत्वा मारुत्यानीतपर्वने ।। १९ ।।\n\nहनूमान् धारयामास तत्रागं यत्र संश्थितः। \nनिकुम्भिलायां होमादि कुर्वन्तं तं हि लक्ष्मणः ।। २० ।।\n\nशरैरिन्द्रजितं वीरं युद्धे तं तु व्यशातयत्। \nरावणः शोकस्न्तप्तः सीतां हन्तुं समुद्यतः ।। २१ ।।\n\nअविन्ध्यवारितो राजरथस्यः सबलौययौ। \nइन्द्रोक्तो मातलीरामं रथस्थं प्रचकार तम् ।। २२ ।।\n\nरामरावणयोर्युद्धं रामरावणयोरिव। \nरावणो वानरान् हन्ति मारुत्याद्याश्च रावणम् ।। २३ ।।\n\nरामः शस्त्रैस्तमस्त्रैश्च ववर्ष जलदो यथा। \nतस्य ध्वजं स चिच्छेद रथमश्वांश्च सारथिम् ।। २४ ।।\n\nधनुर्बाहूञ्छिरांस्येव उत्तिष्ठन्ति शिरांसि हि। \nपैतामहेन हृदयं भित्त्वा रामेण रावणः ।। २५ ।।\n\nभूतले पातितः सर्वै राक्षसै रुरुदुः स्त्रियः। \nआश्वास्य तञ्च संस्कृत्य रामज्ञप्तो विभीषणः ।। २६ ।।\n\nहनृमतानयद्रामः सीतां शुद्धां गृहीतवान्। \nरामो वह्नौ प्रविष्टान्तां शुद्धामिन्द्रादिभिः स्तुतः ।। २७ ।।\n\nब्रह्मणा दशरथेन त्वं विष्ण् राक्षसमर्द्दनः। \nइन्द्रौर्च्चितोऽमृतवृष्ट्या जीवयामास वानरान् ।। २८ ।।\n\nरामेण पूजिता जग्मुर्युद्धं दृष्ट्वा दिवञ्च ते । \nरामो विभीषणायादाल्लङ्कामभ्यर्च्य वानरान् ।। २९ ।।\n\nससीतः पुष्पके स्थित्वा गतमार्गेण वै गतः। \nदर्शयन् वनदुर्गाणि सीतायै हृष्टमानसः ।। ३० ।।\n\nभरद्वाजं नमस्कृत्य नन्दिग्रामं समागतः। \nभरतेन नतश्चागादयोध्यान्तत्र संश्थितः ।। ३१ ।।\n\nवसिष्ठादीन्नमस्कृत्य कौशल्याञ्चैव केकयीम् ।\nसुमित्रां प्राप्तराज्योऽथ द्विजादीन् सोऽभ्यपूजयत् ।। ३२ ।।\n\nवासुदेवं स्वमात्मानमश्वमेधैरथायजत्। \nसर्वदानानि स ददौ पालयामास स प्रजाः ।।३३।।\n\nपुत्रवद्धर्म्मकामादीन् दुष्टनिग्रहणे रतः। \nसर्वधर्म्मपरो लोकः सर्वशस्या च मेदिनी  ।।\nनाकालमरणञ्चासीद्रामे राज्यं प्रशासति ।। ३४ ।।\n\nइत्यादिमहापुराणे आग्नेये रामायणे युद्धकाण्डवर्णनं नाम दशमोऽध्यायः ॥"
  }
]