[
  {
    "text": "ईश्वर उवाच\nओं ह्रूँ हंसइति मन्त्रेण मृत्युरोगादि शाम्यति ।\nलक्षाहुतिभिर्दूर्व्वाभिः शान्ति पुष्टि प्रसाधयेत् ।। ३२३.१ ।।\n\nअथ वा प्रणवेनैव मायया वा षड़ानन ।\nदिव्यान्तरीक्षभौमानां शान्तिरुत्पातवृक्षके ।। ३२३.२ ।।\n\nओं नमो भगवति गङ्गे कालि महाकालि मांसशोणितभोजने रक्तकृष्णमुखि\nवशमानय मानुषान् स्वाहा ।। \nओं लक्षं जप्त्वा दशांशेन हुत्वा स्यात् सर्वकर्म्मकृत् ।\nवशं नयति शक्रादीन्मानुषेष्वेषु का कथा ।। ३२३.३ ।।\n\nअन्तर्द्धानकरी विद्या मोहनी जृम्भनी तथा ।\nवशन्नयति शत्रूणां शत्रुबुद्धिप्रमोहिनी ।। ३२३.४ ।।\n\nकामधेनुरियं विद्या सप्तधा परिकीर्त्तिता ।\nमन्त्रराजं प्रवक्ष्यामि शत्रुचौरादिमोहनम् ।। ३२४.५ ।।\n\nमहाभयेषु सर्व्वषु स्मर्त्तव्यं हरपूजितं ।\nलक्षं जप्त्तवा तिलैर्हो मः सिद्ध्येदुद्धरारकं श्रृणु ।। ३२५.६ ।।\n\nओं हले शूले एहि ब्रह्मसत्येन विष्णुसत्येन रुद्रसत्येन रक्ष मां वाचेश्वराय स्वाहा ।।\nदुर्गात्तारयते यस्मात्तेन दुर्गा शिवा मता ।\nओं चण्डकपालिनि दन्तान् किटि क्षिटि गुह्ये फट् ह्रीँ ।\nअनेन मन्त्रराजेन क्षालयित्वा तु तण्डुलान् ।। ३२५.७ ।।\n\nत्रिशद्वारानि जप्तानि तच्चौरेषु प्रदापयेत् ।\nदन्तैशचूर्णानि शुक्लानि पतितानि हि शुद्धये ।। ३२५.८ ।।\n\nओं ज्वलल्लोचन कपिलजटाभारभास्वर विद्रावण त्रैलोक्यडामर दर भ्रम \nआकट्ट तोटय मोटय दह पट एवं सिद्धिरुद्रो ज्ञापयति यदि\nग्रहोपगतः स्वर्गल्लोकं देवलोकं वा आरामविहाराचलं तथापि तमावर्त्तयिष्यामि बलिं\nगृह्ण ददामि ते स्वाहेत् ।\nक्षेत्रपालबलिं दत्वा ग्र्हो न्यासाद्‌ह्रदं व्रजेत् ।\nशत्रवो नाशमायान्ति रणे वैरगणक्षयः ।। ३२५.९ ।।\n\nहंसबीजन्तु विन्यस्य विषन्तु त्रिविधं हरेत् ।\nअगुरुञ्चन्दनं कुष्ठं कुङ्कुमं नागकेशरम् ।। ३२५.१० ।।\n\nनखं वै देवदारुञ्च समं कृत्वाथ धूपकः ।\nमाक्षइकेन समायुक्तो देहवस्त्रादिधूपनात् ।। ३२५.११ ।।\n\nविवादे मोहने स्त्रीणं मण्डने कलहे शुभः ।\nकन्याया वरणे भाग्ये मायामन्त्रेण मन्त्रितः ।। ३२५.१२ ।।\n\nह्रीँ रोचनानागपुष्पाणि कुङ्कुमञ्च मनःशिला ।\nललाटे तिलकं कृत्वा यं पश्येत्स वशी भवेत् ।। ३२५.१३ ।।\n\nशतावर्य्यास्तु चूर्णन्तु दुग्धपीतञ्च पुत्रकृत् ।\nनागकेशरचूर्णन्तु घृतपक्कन्तु पुत्र्कृत् ।। ३२५.१४ ।।\nपालाशवीजपानेन लभेत पुत्रकन्तथा ।\nओं उत्तिष्ठ चामुण्डे जम्भय  मोहय अमुकं वशमानय स्वाहा ।\nषड्‌विंशा सिद्धविद्या सा नदीतीरमृता श्रियम् ।। ३२५.१५ ।।\n\nकृत्वोन्मत्तरसेनैव नामालिख्मार्कपत्रके । \nमूत्रोत्सर्गन्ततः कृत्वा जपेत्तामानेयेत्तस्त्रियम् ।। ३२३.१६ ।।\n\nओं क्षुंसः वषट् ।\nमद्वामृत्युञ्जयो मन्त्रो जप्याद्धोमाच्च पुष्टिकृत् ।\nओं हंसः ह्रूँ हूं स ह्नः सौः ।\nमृतसञ्जीवनी विद्या अष्टार्णा जयकृद्रणे ।। ३२३.१७ ।।\n\nमन्त्रा ईशानमुख्याश्च धर्म्मकामादिदायकाः ।\nईशानः सर्वविद्यानामीश्वरः सर्वभूतानां ।। ३२३.१८ ।।\n\nब्रह्माणश्चाधिपतिर्ब्रह्म शिवो मेऽस्तु सदाशिवः ।\nओं तत्पुरुषाय शिद्महे महादेवाय धीमहि तन्नो रुद्रः प्रचोदयात् ।\nओं अघोरेभ्योऽथ घोरेभ्यो घोरहरेभ्यस्तु सर्वतः ।। ३२३.१९ ।।\n\nसर्व्वेभ्यो नमस्ते रुद्ररूपेभ्यः । ओं वामदेवाय नमो ज्येष्ठाय नमः रुद्राय नमः ।\nकालाय नमः कलविकरणाय नमो बलविकरणाय नमो बलप्रमथनाय नमः ।\nसर्व्वभूतदमनाय नमो मनोन्मानाय नमः ।\nओं सद्योजातं प्रवक्ष्यामि सद्योजाताय वै नमः ।\nभवे भवेऽनादिभवे भजस्व मां भवोद्‌भव ।। ३२३.२० ।।\n\nपञ्चब्रह्माङ्गष्ट्‌कञ्च२ वक्ष्येऽहं भुक्तिमुक्तिदं ।\nओं नमः परमात्मने पराय कामदाय परमेश्वराय योगाय वोगसम्भिवाय सर्व्वकराय\nकुरु सत्य भव भवोद्भव वामदेव सर्व्वकार्य्यकर पापप्रशमन सदाशिव \nप्रसन्न नमोऽस्तु ते स्वाहा ।।\nहृदयं सर्व्वार्थदन्तु सप्तत्यक्षरसंयुतं ।\nओं शिवः शिवाय नमः शिवः । ओं हृदये ज्वालिनि स्वाहा शिखा । ओं शिवात्मक\nमहातेजः सर्व्वज्ञ प्रभुरावर्त्तय महाघोर कवच पिङ्गल नमः । महाकवच शिवाज्ञया\nहृदयं बन्ध घूर्णय चूर्णय सूक्ष्मवज्रवर वज्रपाश धनुर्वज्राशनिवज्रशरीर मम\nशरीरमनुप्रविश्य सर्व्वदुष्टान् स्तम्भय हूँ ।\nअक्षराणान्तु कवचं शतं पञ्चाक्षराधिकम् ।। ३२३.२१ ।।\n\nओं ओजसे नेत्रं ओं प्रस्फुर तनुरूप चट प्रचट कट वम घातय हुँ फट् अघोरास्त्रम् ।।\n\nइत्यादिमहापुराणे आग्नेये षडङ्गन्यघोरास्त्राणि नाम त्रयोविंशत्यधिकत्रिशततमोऽध्यायः ।।"
  }
]