[
  {
    "text": "पुष्कर उवाच \nसाम्नां विधानं कथितं वक्षअये चाथर्व्वणामथ ।\nशान्तातीयं गणं हुत्वा शान्तिमाप्नोति मानवः ।। २६१.१ ।।\n\nभैषज्यञ्च गणं हुत्वा सर्व्वान्रोगान् व्यपोहति ।\nत्रिसप्तीयं गणं हुत्वा सर्व्वपपैः प्रमुच्यते ।। २६१.२ ।।\n\nक्कचिन्नाप्नोति च भयं हुत्वा चैवाभयङ्गणं ।\nन क्कचिज्जायते राम गणं हुत्वा पराजितं ।। २६१.३ ।।\n\nआयुष्यञ्च गणं हुत्वा अपमृत्युं व्यपोहति ।\nस्वस्तिमाप्नोति सर्व्वत्र हुत्वा स्वस्त्यनङ्गणं ।। २६१.४ ।।\n\nश्रेयसा योगमाप्नोति शर्म्मवर्म्मगणन्तथा ।\nवास्तोष्पत्यगणं हुत्वा वास्तुदोषान् व्यपोहति ।। २६१.५ ।।\n\nतथा रौद्रगणं हुत्वा सर्व्वान् दोषान् व्यषोहति ।\nएतैर्दशगुणैर्होमो ह्यष्टादशसु शान्तिषु ।। २६१.६ ।।\n\nवैष्णवी शान्तिरैन्द्री च व्राह्मी रौद्री तथैव च ।\nवायव्या वारुणी चैव कौवेरी भार्गवी तथा ।। २६१.७ ।।\n\nप्राजापत्या तथा त्वाष्ट्री कौमारी वह्निदेवता ।\nमारुद्‌गणा च गान्धारी शान्तिर्नैर्ऋतकी तथा ।। २६१.८ ।।\n\nशान्तिराङ्गिरसी याम्या पार्थिवी सर्व्वकामदा ।\nयस्त्वां मृत्युरिति ह्येतज्जप्तं मृत्युविनाशनं ।। २६१.९ ।।\n\nसुपर्णंस्त्वेति हुत्वा च भुजगैर्नैव बाध्यते ।\nइन्द्रेण दत्तमित्येतत् सर्वकामकरम्भवेत् ।। २६१.१० ।।\n\nइन्द्रेण दत्तमित्येतत् सर्वबाधाविनाशनं ।\nइमा देवीति मन्त्रश्च सर्वशान्तिकरः परः ।। २६१.११ ।।\n\nदेवा मरुत इत्येतत् सर्वकामकरम्भवेत् ।\nयमस्य लोकादित्येत्त् दुःस्वप्नशमनम्परं ।। २६१.१२ ।।\n\nइन्द्रश्च पञ्चबणिजेति१ पण्यलाभकरं परं ।\nकामो मे वाजीति हुतं स्त्रीणां सौबाग्यवर्द्धनं ।। २६१.१३ ।।\n\nतुभ्यमेव जबीमन्नित्ययुतन्तु हुतम्भवेत् ।\nअग्नेगोबिन्न इत्येतत्२ मेधावृद्धिकरम्परं ।। २६१.१४ ।।\n\nध्रुवं ध्रुवेणेति हुतं स्थानलाभकरं भवेत् ।\nअलक्तजीवेति शुना कृषिलाभकरं भवेत् ।। २६१.१५ ।।\n\nअहन्ते भग्न इत्येतत् भवेत्‌सौभाग्यवर्द्धनं ।\nये मे पाशास्तथाप्येतत् बन्धनान्मोक्षकारणं ।। २६१.१६ ।।\n\nशपत्वहन्निति रिपून् नाशयेद्धोमजाप्यतः ।\nत्वमुत्तममितीत्येतद्‌यशोबुद्धिविवर्द्धनं ।। २६१.१७ ।।\n\nयथा मृगमतीत्येतत् स्त्रीणां सौभाग्यवर्द्धनं ।\nयेन चेहदिदञ्चैव गर्भलाभकरं भवेत् ।। २६१.१८ ।।\n\nअत्यन्ते योनिरित्येतत् पुत्रलाभकरं भवेत् ।\nशिवः शिवाभिरित्येतत् भवेत्सौभाग्यवर्द्धनं३ ।। २६१.१९ ।।\n\nवृहस्पतिर्न्नः परिपातु पथि स्वस्त्ययनं भवेत् ।\nमुञअचामि त्वेति कथितमपमृत्युनिवारणं ।। २६१.२० ।।\n\nअथर्वशिरसोऽद्येता सर्वपापैः प्रमुच्यते ।\nप्राधान्येन तु मन्त्राणां किञ्चित् कर्म तवेरितं ।। २६१.२१ ।।\n\nवृक्षाणआं यज्ञियानान्तु समिधः प्रथमं हविः ।\nआज्यञ्च व्रीहयश्चैव तथा वै गौरसर्षपाः ।। २६१.२२ ।।\n\nअक्षतानि तिलाश्चैव दधिक्षीरे च भार्गव ।\nदर्भास्तथैव दूर्वाश्च विल्वानि कमलानि च ।। २६१.२३ ।।\n\nशान्तिपुष्टिकराण्याहुर्द्रव्याण्येतानि सर्वशः ।\nतैलङ्कणानि धर्मज्ञ राजिका रुधिरं विषं ।। २६१.२४ ।।\n\nसमिधः कण्टकोपेता अभिचारेषु योजयेत् ।\nआर्षं वै दैवतं छन्दो बिन्योगज्ञ आचरेत् ।। २६१.२५ ।।\n\nइत्यादिमहापुराणे आग्नेय अथर्व्वविधानं नाम द्विषष्ट्यधिकद्विशततमोऽध्यायः ।।"
  }
]