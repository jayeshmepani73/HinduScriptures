[
  {
    "text": "अग्निरुवाच \nतुर्व्वसोश्च सुतो वर्गो गोभानुस्तस्य चात्मजः ।\nगोभानोरासीत् त्रैशानिस्त्रैशानेस्तु करन्धमः ।। २७७.१ ।।\n\nकरन्धमान्मरुत्तोभूऽद्‌दुष्मन्तस्तस्य चात्मजः ।\nदुष्मन्तस्य वरूथोऽभूद्‌गाण्डीरस्तु वरूथतः ।। २७७.२ ।।\n\nगाण्डीराच्चैव गान्धारः पञ्च जानपदास्ततः ।\nगान्धाराः केरलाश्चोलाः पाण्ड्याः कोला महाबलाः ।। २७७.३ ।।\n\nद्रुह्यस्तु वभ्रुसेतुश्च वभ्रुसेतोः पुरोवसुः ।\nततो गान्धारा गान्धारैर्घर्म्मो घर्म्माद् घृतोऽभवत् ।। २७७.४ ।।\n\nघृतात्तु विदुषस्तस्मात् प्रचेतास्तस्य वै शतम् ।\nआनद्रश्च सभानरश्चाक्षुपः परमेषुकः ।। २७७.५ ।।\n\nसभानरात् कालानलः कालानलजसृञ्जयः ।\nपुरञ्जयः सृञ्जयस्य तत्पुत्रो जनमेजयः ।। २७७.६ ।।\n\nतत्पुत्रस्तु महाशालस्तुत्पुत्रोऽभून्महामनाः ।\nतस्मादुशीनरो ब्रह्मन्नृगायान्तु तृगस्ततः ।। २७७.७ ।।\n\nनरायान्तु नरश्चासीत् कृमिस्तु कृमितः सुतः ।\nदशायां सुब्रतो जज्ञे दृशद्वत्यां शिविस्तथा ।। २७७.८ ।।\n\nशिवेः पुत्त्रास्तु चत्वारः पृथुदर्भश्च वीरकः ।\nकैकेयो भद्रकस्तेषां नाम्ना जनपदाः शुभाः ।। २७७.९ ।।\n\nतितिक्षुरुशीनरजस्तितिक्षोस्च रुषद्रयः ।\nरुषद्रथादभूत्पैलः पैलाच्च सुतपाः सुतः ।। २७७.१० ।।\n\nमहायोगी बलिस्तस्मादह्गो वङ्गश्च मुख्यकः ।\nपुण्डुः कलिङ्गो बालोयो बलिर्योगी बलान्वितः ।। २७७.११ ।।\n\nअङ्गाद्दधिवाहनोऽभूत तस्माद्दिविरथो नृपः ।\nदिविरथाद्धर्म्मरथस्तस्य चित्ररथः सुतः ।। २७७.१२ ।।\n\nचित्ररथात्सत्यरथो लोमपादश्च तत्सुतः ।\nलोमपादाच्चतुरङ्गः पृथुलाक्षश्च तत्सुतः ।। २७७.१३ ।।\n\nपृथुलाक्षाच्च चम्पोऽभूच्चम्पाद्धर्य्यङ्गकोऽभवत् ।\nहर्य्यङ्गाच्च भद्ररथो बृहत्कर्म्मा च तत्सुतः ।। २७७.१४ ।।\n\nतस्मादभूद्‌वॄहद्भानुर्वृहद्भानोर्बृहात्मवान् ।\nतस्माज्जयद्रथो ह्यासीज्जयद्रथाद्‌वृहद्रथः ।। २७७.१५ ।।\n\nवृहद्रथाद्विश्वजिच्च कर्णो विश्वजितोऽभवत् ।\nकर्णस्य वृषसेनस्तु पृथुसेनस्तदात्मजः ।\n\nएतेऽङ्गवंशजा भूपाः पूरोर्वंशं निबोध मे ।। २७७.१६ ।।\nइत्यादिमहापुराणे आग्नेये राजवंशवर्णनं नाम सप्तसप्तत्यधिकद्विशततमोऽध्यायः ।।"
  }
]