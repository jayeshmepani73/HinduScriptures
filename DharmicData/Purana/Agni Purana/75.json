[
  {
    "text": "ईश्वर उवाच\nअर्घपात्रकरो यायादग्न्यागारं सुसंवृतः।\nयागोपकरणं सर्वं दिव्यदृष्ट्या च कल्पयेत् ॥ १॥ \nउदङ्‌मुखः कुण्डमीक्षेत् प्रोक्षणं ताडनं कुशैः।\nविदध्यादस्त्रमन्त्रेण वर्म्मणाभ्युक्षणं मतं ॥ २॥ \nखड्गेन खातमुद्धारं पूरणं समतामपि।\nकुर्वीत वर्म्मणा सेकं कुट्टनन्तु शरात्मना ॥ ३॥ \nसम्मार्ज्जनं समालेपं कलारूपप्रकल्पनम्।\nत्रिसूत्रीपरिधानं च वर्म्मणाभ्यर्च्चनं सदा ॥ ४॥ \nरेखात्रयमुदक् कुर्य्यादेकां पूर्वाननामधः।\nकुशेन च शिवास्त्रेण यद्वा तासां विपर्य्ययः ॥ ५॥ \nवज्रीकरणमन्त्रेण हृदा दर्भेश्चतुष्पथम्।\nअक्षपात्रन्ततनुत्रेण विन्यसेद्विष्टरं हृदा ॥ ६॥ \nहृदा वागीश्वरीं तत्र ईशमावाह्य पूजयेत्।\nवह्निं सदाश्रयानीतं शुद्धपात्रोपरिस्थितम् ॥ ७॥ \nक्रव्यादांशंपरित्यज्य वीक्षणादिविशोधितम्।\nऔदर्य्यं चैन्दवं भौतं एकीकृत्यानलत्रयम् ॥ ८॥ \nओं हूं वह्निचैतन्याय वह्निवीजेन विन्यसेत्।\nसंहितामन्त्रितं वह्नि धेनुमुद्रामृतीकृतम् ॥ ९॥ \nरक्षितं हेतिमन्त्रेण कवचेनावगुण्ठितम्।\nपूजितन्त्रिः परिभ्राम्य कुण्डस्योद्‌र्ध्वं प्रदक्षिणम् ॥ १०॥ \nशिववीजमिति ध्यात्वा वागीशागर्भगोचरे।\nवागीश्वरेण देवेन क्षिप्यमानं विभावयेत् ॥ ११॥ \nभूमिष्ठजानुको मन्त्री हृदात्मसम्मुखं क्षिपेत्।\nततोऽन्तस्थितवीजस्य नाभिदेशे समूहम् ॥ १२॥ \nसम्भृतिं परिधानस्य शौचमाचमनं हृदा।\nगर्भाग्नेः पूजनं कृत्वा तद्रक्षार्थं शराणुना ॥ १३॥ \nवध्नीयाद्गर्भजं देव्याः ककङ्कणं पाणिपल्लवे।\nगर्भाधानाय सम्पूज्य सद्योजातेन पावकम् ॥ १४॥ \nततो हृदयमन्त्रेण जुहुयादाहुतित्रयम्।\nपुंसवनाय वामेन तृतीये मासि पूजयेत् ॥ १५॥ \nआहुतित्रितयं दद्याच्छिरसाम्बुकणान्वितं।\nसीमन्तोन्नयनं षष्ठे मासि सम्पूज्य रूपिणा ॥ १६॥ \nजुहुयादाहुतीस्तिस्त्रः शिखया शिखयैव तु।\nवक्त्राङ्गकल्पनां कुर्य्याद्वक्त्रोद्‌घाटननिष्कृती ॥ १७॥ \nजातकर्म्मंनृकर्म्मभ्यां दशमे मासि पूर्ववत।\nवह्नि सन्धुक्ष्य दर्भाद्यैः स्नानं गर्भमलापहं ॥ १८॥\nसुवर्णबन्धनं देव्या कृतं ध्यात्वा हृदार्च्चयेत्।\nसद्यः सूतकनाशाय प्रोक्षयेदस्त्रवारिणा ॥ १९॥ \nकुम्भन्तु वहिरस्त्रेण ताडयेद्वर्म्मणोक्षयेत्।\nअस्त्रेणोत्तरपूर्व्वाग्रान्मेखलासु वहिः कुशान् ॥ २०॥ \nआस्थाप्य स्थापयेत्तेषु हृदा परिधिविस्तरं।\nवक्ताणामस्त्रमन्त्रेण ततो नालापन्तुत्तये ॥ २१॥ \nसमिधः पञ्च होतव्याः प्रान्ते मूले घृतप्लुताः।\nब्रह्माणं शङ्करं विष्णुमनन्तञ्च हृदार्च्चयेत् ॥ २२॥ \nदूर्वाक्षतैश्च पर्य्यन्तं परिधिस्थाननुक्रमात्।\nइन्द्रादीशानपर्य्यन्तान्विष्टरस्थाननुक्रमात् ॥ २३॥ \nअग्नेरभिमुखीभूतान् निजदिक्षु हृदार्च्चयेत्।\nनिवार्य्य विघ्नसङ्घातं बालकं पालयिष्यथ ॥ २४॥ \nशैवीमाज्ञामिमान्तेषां श्रावयेत्तदनन्तरम्।\nगृहीत्वा स्रुक्‌स्रुवावूर्ध्ववदनाधोमुखैः क्रमात् ॥ २५॥ \nप्रताप्याग्नौ त्रिधा दर्भमूलमध्याग्रकैः स्पृशेत् ।\nकुशस्पृष्टप्रदेशे तु आत्मविद्याशिवात्मकं ॥ २६॥ \nक्रमात्तत्त्वत्रयं न्यस्य हां हीं हूं सं रवैः क्रमात्।\nस्रुचि शक्तिं स्रुवे शम्भुं विन्यस्य हृदयाणुना ॥ २७॥ \nत्रिसूत्रीवेष्टितग्रीवौ पूजितौ कुसुमादिभिः।\nकुशानामुपरिष्टात्तौ स्थापयित्वा स्वदक्षिणे ॥ २८॥ \nगव्यमाज्यं समादाय वीक्षणादिविशोधितं।\nस्वकां ब्रह्ममयीं मूर्त्ति सञ्चिन्त्यादाय तद्‌घृतं ॥ २९॥ \nकुण्डस्योर्ध्वं हृदावर्त्यं भ्रामयित्वाग्निगोचरे।\nपुनर्व्विष्णुमयीं ध्यात्वा घृतमीशानगोचरे ॥ ३०॥ \nधृत्वादाय कुशाग्रेण स्वाहान्तं शिरसाणुना ।\nजुहुयाद्विष्णवे विन्दुं रुद्ररूपमनन्तरं ॥ ३१॥ \nबावयन्निजमात्मानं नाभौ धृत्वा प्लवेत्ततः।\nप्रादेशमात्रदर्भाभप्यामङ्गुष्ठानामिकाग्रकैः ॥ ३२॥ \nधृताभ्यां सम्मुखं वह्नेरस्त्रेणाप्लवमाचरेत्।\nहृदात्मसम्मुखं तद्वत् कुर्यात् सम्प्लवनन्ततः ॥ ३३॥ \nहृदालब्धदग्धदर्भं शस्त्रक्षेपात् पवित्रयेत्।\nदीप्तेनापरदर्भेण निवाह्यानेन दीपयेत् ॥ ३४॥ \nअस्त्रमन्त्रेण निर्द्दग्धं वह्नौ दर्भं पुनः क्षिपेत्।\nक्षिप्त्वा घृते कृतग्रन्‌थिकुशं प्रादेशसम्मितं ॥ ३५॥ \nपक्षद्वयमिडादीनां त्रयं चाज्ये विभावयेत्।\nक्रमाद्भागत्रयादाज्यं स्रुवेणादाय होमयेत् ॥ ३६॥ \nस्वेत्यग्नौ हा घृते भागं शेषमाज्यं क्षिपेत् क्रमात्।\nओं हां अग्नये स्वाहा। ओं हां सोमाय स्वाहा।\nओं हां अग्नीषोमाभ्यां स्वाहा।\nउद्‌घाटनाय नेत्राणां अग्नेर्नेत्रत्रये भुखे ॥ ३७॥ \nस्रुवेण घृतपूर्णेन चतुर्थीमाहुतिं यजेत्।\nओं हां अग्नये स्विष्टकृते स्वाहा।\nअभिमन्ञ्य षडङ्गेन बोधयेद्धेनुमुद्रया ॥ ३८॥ \nअवगुण्ठ्य तनुत्रेण रक्षेदाज्यं शराणुना ।\nहृदाज्यविन्दुविक्षेपात् कुर्य्यादभ्युक्ष्य शोधनं ॥ ३९॥ \nवक्त्राभिघारसन्धानं वक्त्रैकीकरणं तथा।\nओं हां सद्योजाताय स्वाहा। ओं हां वामदेवाय स्वाहा।\nओं हां अघोराय स्वाहा।\nओं तत्‌पुरुषाय स्वाहा। ओं हां ईशानाय स्वाहा।\nइत्येकैकघृताहुत्या कुर्य्याद्वक्त्राभिघारकम् ॥ ४०॥ \nऔं हां सद्योजातवामदेवाभ्यां स्वाहा।\nओं हां वामदेवाघोराब्यां स्वाहा। ओं हां अघोरतत्‌पुरुषाभ्यां स्वाहा।\nओं हां तत्‌पुरुषेशानाब्यां स्वाहा।\nइतीवक्त्रानुसन्धानं मन्त्रैरेभिः क्रमाच्चरेत्।\nअग्नितो गतया वायुं निर्ऋतादिशिवान्तया ॥ ४१॥ \nबक्त्राणापेकतां कुर्य्यात् स्रुवेण घृतधारया।\nओं हां सद्योजातवामदेवाघोरतत्‌पुरुषेसानेभ्यः स्वारा।\nइतीष्टवक्त्रे वक्त्राणामन्तर्भावस्तदाकृतिः ॥ ४२॥ \nईशेन वह्निमभ्यर्च्य दत्वास्त्रेणाहुतित्रयम्।\nकुर्यात् सर्व्वात्मना नाम शिवाग्निस्त्वं हुताशन ॥ ४३॥ \nहृदार्च्चितौ विसृष्टाग्नौ पितरौ विधिपूरणीं।\nमूलेन वौषुडन्तेन दद्यात् पूर्णां यथाविधि ॥ ४४॥ \nततो हृदम्बुजे साङ्गं ससेनं भासुरं परम् ।\nयजेत् पूर्व्ववदावाह्य प्रार्थ्याज्ञान्तर्प्पयेच्छिवम् ॥ ४५॥ \nयागाग्निशिवयोः कृत्वा नाडीसन्धानमात्मना।\nशक्त्या मूलाणुना होमं कुर्य्यादङ्गैर्द्दशांशतः ॥ ४६॥ \nघृतस्य कार्षिको होमः क्षीरस्य मधुनस्तथा।\nशुक्तिमात्राहुतिर्द्दध्नः प्रसृतिः पायसस्य तु ॥ ४७॥ \nयथावत्‌ सर्व्वभक्षाणां लाजानां मुष्टिसम्मितम्।\nखण्डत्रयन्तु मूलानां फ्लानां स्वप्रमाणतः ॥ ४८॥ \nग्रासार्द्धंमात्रमन्नानां सूक्ष्माणि पञ्च होमयेत्।\nइक्षोरापर्व्विकं मानं लतानामङ्गुलद्वयम् ॥ ४९॥ \nपुष्पं पत्रं स्वमानेन समिधां तु दसाङ्गुलम्।\nचन्द्रचन्दनकाश्मीरकस्तूरीयक्षकर्द्दमान् ॥ ५०॥ \nकलायसम्मितानेतान् गुग्गुलुं वदरास्थिवत्।\nकन्दानामष्टमं भागं जुहुयाद्विधिवत् परम् ॥ ५१॥ \nहोमं निर्वर्त्तयेदेवं ब्रह्मवीजपदैस्ततः।\nघृतेन स्रुचि पूर्णायां निधायाधोमुखं स्रुवम् ॥ ५२॥ \nस्रुगग्रे पुष्पमारोप्य पञ्चाद्वामेन पाणिना।\nपुनः सव्येन तौ धृत्वा शङ्खसन्निभमुद्रया ॥ ५३॥ \nसमुद्गतोऽर्द्धकायश्च समपादः समुत्थितः।\nनाभौ तन्मृलमाधाय स्रुगग्रव्यग्रलोचनः ॥ ५४॥ \nब्रह्मादिकारणात्यागाद्विनिः सृत्य सुषुम्‌णया ।\nवामस्तनान्तमानीय तयोर्मूलमतन्द्रितः ॥ ५५॥ \nमूलमन्त्रमविस्पष्टं वौषडन्तं समुच्चरेत्।\nतदग्नौ जुहुयादाज्यं यवसम्मितधारया ॥ ५६॥ \nआचामं चन्दनं दत्वा ताम्बूलप्रभृतीनपि।\nभक्त्या तद्‌भूतिमावन्द्य विदध्यात्प्रणतिं परं ॥ ५७॥ \nततो वह्णिं समब्यर्च्य फडन्तास्त्रेण संवरान्।\nसंहारमुद्रयाहृत्य क्षमस्वेत्यभिधाय च ॥ ५८॥ \nभासुरान् परिधीस्तांश्च पूरकेण हृदाऽणुना ।\nश्रद्ध्या परयात्मीये स्थापयेत् हृदम्बुजे ॥ ५९॥ \nसर्वपाकाग्रमादाय कृत्वा मण्डलकद्वयम् ।\nअन्तर्वहिर्बलिं दद्यादाग्नेय्यां कुण्डसन्निधौ ॥ ६०॥ \nओं हां रुद्रेभ्यः स्वाहा पूर्वे मातृब्यो दक्षिणे तथा।\nवारुणे हां गणेभ्यश्च स्वाहा तेभ्यस्त्वयं बलिः ॥ ६१॥ \nउत्तरे हाञ्च यक्षेभ्य ईशाने हां ग्रहेभ्य उ ।\nअग्नौ हामसुरेभ्यस्च रक्षोब्यो नैर्ऋते बलिः ॥ ६२॥ \nवायव्ये हाञ्च नागेभ्यो नक्षत्रेभ्यश्च मध्यतः।\nहां राशिभ्यः स्वाहा वह्नौ विश्वेभ्यो नैर्ऋते तथा ॥ ६३॥ \nवारुण्यां क्षेत्रपालाय अन्तर्बलिरुदाहृतः।\nद्वितीये मण्डले वाह्ये इन्द्रायाग्नियमाय च ॥ ६४॥ \nनैर्ऋताय जलेशाय वायवे धनरक्षिणे।\nईशानाय च पूर्वादौ हीशाने ब्रह्मणे नमः ॥ ६५॥ \nनैर्ऋते विष्णवे स्वाहा वायसादेर्वहिर्बलिः।\nबलिद्वयगतान्मन्त्रान् संहारमुद्रयाऽऽत्मनि ॥ ६६॥ \nइत्यादिमहापुराणे आग्नेये अग्निकार्य्यं नाम पञ्चसप्ततितमोऽध्यायः।"
  }
]