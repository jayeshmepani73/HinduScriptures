[
  {
    "text": "दिक्पालयागकथनं\n\nभगवानुवाच\nप्रतिष्ठापञ्चकं वक्ष्ये प्रतिमात्मा तु पूरुषः  ।५६.००१\nप्रकृतिः पिण्डिका लक्ष्मीः प्रतिष्ठा योगकस्तयोः  ॥५६.००१\nइच्छाफलार्थिभिस्तस्मात्प्रतिष्ठा क्रियते नरैः  ।५६.००२\nगर्भसूत्रं तु निःसार्य[१](२) प्रासादस्याग्रतो गुरुः  ॥५६.००२\nअष्टषोडशविंशान्तं मण्डपञ्चाधमादिकम्  ।५६.००३\nस्नानं कलशार्थञ्च यागद्रव्यार्थमर्धतः  ॥५६.००३\nत्रिभागेणार्धभागेन वेदिं कुर्यात्तु शोभनाम्  ।५६.००४\nकलशैर्घटिकाभिश्च वितानाद्यैश्च भूषयेत् ॥५६.००४\nपञ्चगव्येन सम्प्रोक्ष्य सर्वद्रव्याणि धारयेत् ।५६.००५\nअलङ्कृतो गुरुर्विष्णुं ध्यात्वात्मानं प्रपूजयेत् ॥५६.००५\nअङ्गुलीयप्रभृतिभिर्मूर्तिपान् वलयादिभिः  ।५६.००६\nकुण्डे कुण्डे स्थापयेच्च मूर्तिपांस्तत्र पारगान्  ॥५६.००६\nचतुष्कोणे चार्धकोणे वर्तुले पद्मसन्निभे  ।५६.००७\nपूर्वादौ तोरणार्थन्तु पिप्पलोडुम्बरौ वटं  ॥५६.००७\nप्लक्षं सुशोभनं पूर्वं सुभद्रन्दक्षतोरणं  ।५६.००८\nसुकर्म च सुहोत्रञ्च आप्ये सौम्ये समुच्छ्रयम्  ॥५६.००८\nपञ्चहस्तं तु संस्थाप्य स्योनापृथ्वीति पूजयेत् ।५६.००९\nतोरणस्तम्भमूले तु कलशान्मङ्गलाङ्कुरान्  ॥५६.००९\nप्रदद्यादुपरिष्टाच्च कुर्याच्चक्रं सुदर्शनं  ।५६.०१०\nपञ्चहस्तप्रमाणन्तु ध्वजं कुर्याद्द्विचक्षणः  ॥५६.०१०\nवैपुल्यं चास्य कुर्वीत षोडशाङ्गुलसन्मितं  ।५६.०११\nसप्तहस्तोच्छ्रितं वास्य कुर्यात्कुण्डं सुरोत्तम[२](१)  ॥५६.०११\nअरुणोग्निनिभश्चैव कृष्णः शुक्लोथ पीतकः  ।५६.०१२\nरक्तवर्णस्तथा श्वेतः श्वेतवर्णादिकक्रमात् [३](२)  ॥५६.०१२\nकुमुदः कुमुदाक्षश्च पुण्डरीकोथ वामनः  ।५६.०१३\nशङ्कुकर्णः सर्वनेत्रः सुमुखः सुप्रतिष्ठितः  ॥५६.०१३\nपूज्या कोटिगुणैर्युक्ताः पूर्वाद्या ध्वजदेवताः  ।५६.०१४\nजलाढकसुपूरास्तु पक्वविम्बोपमा घटाः  ॥५६.०१४\nअष्टाविंशाधिकशतं कालमण्डनवर्जिताः  ।५६.०१५\nसहिरण्या वस्त्रकण्ठाः सोदकास्तोरणाद्वहिः  ॥५६.०१५\nघटाः स्थाप्याश्च पूर्वादौ वेदिकायाश्च कोणगान्  ।५६.०१६\nचतुरः स्थापयेत्कुम्भानाजिघ्रेति च मन्त्रतः  ॥५६.०१६\nकुम्भेष्वावाह्य शक्रादीन् पूर्वादौ पूजयेत्क्रमात् ।५६.०१७\nइन्द्रागच्छ देवराज वज्रहस्त गजस्थित  ॥५६.०१७\nपूर्वद्वारञ्च मे रक्ष देवैः सह नमोस्तु ते  ।५६.०१८\nत्रातारमिन्द्रमन्त्रेण अर्चयित्वा यजेद्बुधः  ॥५६.०१८\nआगच्छाग्रे शक्तियुत[४](१) च्छागस्थ बलसंयुत  ।५६.०१९\nरक्षाग्नेयीं दिशं देवैः पूजां गृह नमोस्तु ते  ॥५६.०१९\nअग्निमूर्धेतिमन्त्रेण[५](२) यजेद्वा आग्नेय नमः  ।५६.०२०\nमहिषस्थ यमागच्छ दण्डहस्त महाबल  ॥५६.०२०\nरक्ष त्वं दक्षिणद्वारं वैवस्वत नमोस्तु ते  ।५६.०२१\nवैवस्वतं सङ्गमनमित्यनेन यजेद्यमं  ॥५६.०२१\nनैर्ऋतागच्छ खड्गाढ्य बलवाहनसंयुत[६](३)  ।५६.०२२\nइदमर्घ्यमिदं पाद्यं रक्ष त्वं नैर्ऋतीं दिशं  ॥५६.०२२\nएष ते नैर्ऋते मन्त्रेण यजेदर्घ्यादिभिर्नरः  ।५६.०२३\nमकरारूढ वरुण पाशहस्त महाबल  ॥५६.०२३\nआगच्छ पश्चिमं द्वारं रक्ष रक्ष नमोस्तु ते  ।५६.०२४\nउरुं हि राजा वरुणं यजेदर्घ्यादिभिर्गुरुः  ॥५६.०२४\nआगच्छ वायो सबल ध्वजहस्त सवाहन  ।५६.०२५\nवायव्यं रक्ष देवैस्त्वं समरुद्भिर्नमोस्तु ते  ॥५६.०२५\nवात इत्यादिभिश्चार्वेदोन्नमो वायवेपि वा  ।५६.०२६\nआगच्छ सोम सबला गदाहस्त सवाहन  ॥५६.०२६\nरक्ष त्वमुत्तरद्वारं सकुवेर नमोस्तु ते  ।५६.०२७\nसोमं राजानमिति वा यजेत्सोमाय वै नमः  ॥५६.०२७\nआगच्छेशान सबल शूलहस्त वृषस्थित  ।५६.०२८\nयज्ञमण्डपस्यैशानीं दिशं रक्ष नमोस्तु ते  ॥५६.०२८\nईशानमस्येति यजेदीशानाय नमोपि वा  ।५६.०२९\nब्रह्मन्नागच्छ हंसस्थ स्रुक्स्रुवव्यग्रहस्तक  ॥५६.०२९\nसलोकोर्ध्वां दिशं रक्ष यज्ञस्याज नमोस्तु ते  ।५६.०३०\nहिरण्यगर्भेति यजेन्नमस्ते ब्रह्मणेपि वा  ॥५६.०३०\nअनन्तागच्छ चक्राढ्य कूर्मस्थाहिगणेश्वर  ।५६.०३१\nअधोदिशं रक्ष रक्ष अनन्तेश नमोस्तु ते  ।५६.०३१\nनमोस्तु सर्पेति यजेदनन्ताय नमोपि वा  ॥५६.०३१\nइत्यादिमहापुराणे आग्नेये दिक्पतियागो नाम षट्पञ्चाशत्तमोध्यायः ॥"
  },
  {
    "text": "भगवानुवाच\nप्रतिष्ठापञ्चकं वक्ष्ये प्रतिमात्मा तु पूरुषः। \nपिण्डिका लक्ष्मीः प्रतिष्ठा योगकस्तयोः ।। १ ।।\n\nइच्छाफलार्थिभिस्तस्मात्प्रतिष्ठा क्रियते नरैः। \nगर्भसूत्रं तु निः सार्य प्रासादस्याग्रतो गुरुः ।। २ ।।\n\nअष्टषोडशविंशान्तं मण्डपञ्चाधमादिकम्। \nस्नानार्थं कलशार्थञ्च यागद्रव्यार्थमर्द्धतः ।। ३ ।।\n\nत्रिभागेणार्द्धभागेन वेदिं कुर्यात्तु शोभनाम्। \nकलशैर्घटिकाभिश्च वितानाद्यैश्च भूषयेत् ।। ४ ।।\n\nपञ्चगव्येन सम्प्रोक्ष्य सर्वद्रव्याणि धारयेत्। \nअलङ्कृतो गुरुर्विष्णुं ध्यात्वात्मानं प्रपूजयेत् ।। ५ ।।\n\nअङ्गुलीयप्रभृतिभिर्मूत्तिपान् वलयादिभिः। \nकुण्डे कुण्डे स्थापयेच्च मूर्त्तिपांस्तत्र पारगान् ।। ६ ।।\n\nचतुष्कोणे चार्द्धकोणे वर्तुले पद्मसन्निभेः। \nपूर्वादौ तोरणार्थन्तु पिप्पलोडुम्बरौ वटम् ।। ७ ।।\n\nप्लक्षं सुशोभनं पूर्वं सुभद्रन्दक्षतोरणम्। \nसुकर्म च सुहोत्रञ्च आप्ये सौम्ये समुच्छयम् ।। ८ ।।\n\nपञ्चहस्तं तु संस्थाप्य स्योनापृथ्वीति पूजयेत्। \nतोरणस्तम्भमूले तु कलशान्मङ्गलाङ्कुशन् ।। ९ ।।\n\nप्रदद्यादुपरिष्टाच्च कुर्य्याच्चक्रं सुदर्शनम्। \nपञ्चहस्तप्रमाणन्तु ध्वजं कुर्य्याद्विचक्षणः ।। १० ।।\n\nवैपुल्यं चास्य कुर्वीत षोडशाङ्गुलसम्मितम्। \nसप्तहस्तोच्छितं वास्य कुर्य्यात् कुण्डं सुरोत्तम ।। ११ ।।\n\nअरुणोग्निनिभश्चैव कृष्णः शुक्लोथ पीतकः। \nरक्तवर्णस्तथा श्वेतः श्वेतवर्णादिकक्रमात् ।। १२ ।।\n\nकुमुदः कुमुदाक्षश्च पुण्डरीकोथ वामनः। \nशङ्कुकर्णः सर्व्वनेत्रः सुमुखः सुप्रतिष्ठितः ।। १३ ।।\n\nपूज्या कोटिगुणैर्युक्ताः पूर्व्वाद्या ध्वजदेवताः। \nजलाढकसुपूरास्तु पक्कविम्बोपमा घटाः ।। १४ ।।\n\nअष्टविंशाधिकशतं कालमण्डनवर्जिताः। \nसहिरण्या वस्त्रकण्ठाः सोदकास्तोरणाद् बहिः ।। १५ ।।\n\nघटाः स्थाप्याश्च पूर्वादौ वेदिकायाश्च कोणगान्। \nचतुरः स्थापयेत् कुम्भानाजिघ्ने ति चमन्त्रतः ।। १६ ।।\n\nकुम्भेष्वावाह्य शक्रादीन् पूर्वादौ पूजयेत् क्रमात्। \nइन्द्रागच्छ देवराज वज्रहस्त गजस्थिता ।। १७ ।।\n\nपूर्वद्वारञ्च मे रक्ष देवैः सह नमोस्तु ते। \nत्रातारमिन्द्रमन्त्रेण अर्चयित्वा यजेद् बुधः ।। १८ ।।\n\nआगच्छाग्रे शक्तियुत छागस्थ बलसंयुत। \nरक्षाग्नेयीं दिशं देवैः पूजां गृह्ण नमोस्तु ते ।। १९ ।।\n\nअग्निर्मूर्द्धेतिमन्त्रेण यजेद्वा अग्नये नमः। \nमहिषस्थ यमागच्छ पण्डहस्त महाबल ।। २० ।।\n\nरक्ष त्वं दक्षिणद्वारं वैवस्वत नमोस्तु ते। \nवैवस्वतं सङ्गमनभित्यनेन यजेद्यमम् ।। २१ ।।\n\nनैर्ऋ तागच्छ खङ्गाढ्य बलवाहनसंयुत । \nइदमर्घ्यमिदं पाद्यं रक्ष त्वं नैर्ऋतीं दिशम् ।। २२ ।।\n\nएष ते नैर्ऋते मन्त्रेण यजेदर्घ्यादिभिर्नरः। \nमकरारूढ वरुण पाशहस्त महाबल ।। २३ ।।\n\nआगच्छ पश्चिमं द्वारं रक्ष रक्ष नमोस्तु ते। \nउरुं हि राजा वरुणं यजेदर्घ्यादिभिर्गुरुः ।। २४ ।।\n\nआग्च्छ वायो सबल ध्वजहस्त सवाहन। \nवायव्यं रक्ष देवैस्त्वं समरुद्भिर्नमोस्तु ते ।। २५ ।।\n\nवात इत्यादिभिश्चार्चेदोन्नमो वायवेपि वा। \nअगच्छ सोम सबल गदाहस्त सवाहन ।। २६ ।।\n\nरक्ष त्वमुत्तरद्वारं सकुवेर नमोस्तु ते। \nसोमं राजानमिति वा यजेत्सोमाय वै नमः ।। २७ ।।\n\nआगच्छेशान सबल शूलहस्त वृषस्थित। \nयज्ञमण्डपस्यैशानीं दिशं रक्ष नमोस्तु ते ।। २८ ।।\n\nईशानमस्येति यजेदीशानाय नमोऽपि वा। \nब्रह्मन्नागच्छ हंसस्य स्रुक्स्रुवव्यग्रहस्तक ।। २९ ।।\n\nसलोकोद्‌र्ध्वां दिशं रक्ष यज्ञस्याज नमोस्तु ते। \nहिरण्यगर्भेति यजेन्नमस्ते ब्रह्मणेपि वा ।। ३० ।।\n\nअनन्तागच्छ चक्राढ्य कूर्म्मस्थाहिगणेश्वर। \nअधोदिशं रक्ष रक्ष अनन्तेश नमोस्तु ते ।। ३१ ।।\n\nनमोस्तु सर्पेति यजेदनन्ताय नमोपि वा ।। ३२ ।।\n\nइत्यादिमहापुराणे आग्नेये दिक्‌पतियागो नाम षट्‌पञ्चात्तशमोऽध्यायः ।"
  }
]