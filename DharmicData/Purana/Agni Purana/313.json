[
  {
    "text": "अग्निरुवाच\nओं विनायकार्चनं वक्ष्ये यजेदाधारशक्तिकम् ।\nधर्म्माद्यष्टककन्दञ्च नालं पद्मञ्च कर्णिकाम् ।। ३१३.१ ।।\n\nकेशरं त्रिगुणं पद्मं तीव्रञ्च ज्वलिनीं यजेत् ।\nनन्दाञ्च सुयशाञ्चोग्रां तेजोवतीं विन्ध्यवासिनीं  ।। ३१३.२ ।।\n\nगणमूर्त्तिं गणपतिं हृदयं स्याद्‌गणं जयः ।\nएकदन्तोत्कटशिरःशिखायाच्लकर्णिने ।। ३१३.३ ।।\n\nगजवक्त्राय कवचं चहूँ फडन्तं तथाष्टकं ।\nमहोदरो दण्डहस्तः पूर्व्वादौ मध्यतो यजेत् ।। ३१३.४ ।।\n\nजयो गणाधिपो गणनायकोऽथ गणेश्वरः ।\nवक्रतुण्ड एकदन्तोत्कटलम्बोदरो गज ।। ३१३.५ ।।\n\nवक्त्रो विकटाननोऽथ हूँ पूर्व्वो विघ्ननाशनः ।\nधूम्रवर्णो महेन्द्राद्यो वाह्ये विघ्नेशपूदनम् ।। ३१३.६ ।।\n\nत्रिपुरापूजनं वक्ष्ये असिताङ्गो रुरुस्तथा ।\nचण्डः क्रोधस्तथोन्मत्तः कपाली भीषणः क्रमात् ।। ३१३.७ ।।\n\nसंहारो भैरवो ब्राह्मीमुख्या ह्रस्वास्तु भैरवाः ।\nब्रह्माणीषण्मुखा दीर्घा अग्न्यादौ वटुकाः क्रमात् ।। ३१३.८ ।।\n\nसमयपुत्रो वटुको योगिनीपुत्रकस्तथा ।\nसिद्धपुत्रश्च वटुकः कुलपुत्रश्चतुर्थकः ।। ३१३.९ ।।\n\nहेतुकः क्षेत्रपालश्च त्रिपुरान्तो द्वितीयकः ।\nअग्निवेतालोऽग्निजिह्वः कराली काललोचनः ।। ३१३.१० ।।\n\nएकपादश्च भीमाक्ष ऐं क्षें प्रेतस्तथासनं ।\nऐँ ह्रीं द्वौश्च त्रिपुरा पद्मासनसमास्थिता ।। ३१३.११ ।।\n\nविभ्रत्यभयपुस्तञ्च वामे बरदमालिकाम् ।\nमूलेन हृदयादि स्याज्जालपूर्णञ्च कामकम् ।। ३१३.१२ ।।\n\nगोमध्ये नाम संलिख्य चाष्टपत्रे च मध्यतः ।\nश्मशानादिपटे श्मशानाङ्गारेण विलेखयेत् ।। ३१३.१३ ।।\n\nचिताङ्गारपिष्टकेन मूर्त्तिं ध्यात्वा तु तस्य च ।\nक्षिप्त्वोदरे नीलसूत्रैर्वेष्ट्य चोच्चाटनं भवेत् ।। ३१३.१४ ।।\n\nओं नमो भगवति ज्वालामानिनि गृध्रगणपरिवृते स्वाहा ।\nयुद्ध गच्छन् जपन्मन्त्रं पुमान् साक्षाज्जयी भवेत् ।\n\nओं श्रीँ ह्रीँ क्लीँ श्रियै नमः ।\nउत्तरादौ च घृणिनी सूर्य्या पूज्या चतुर्द्दले ।। ३१३.१५ ।।\n\nआदित्या प्रभावती च हेमाद्रिमधुराश्रियः ।\nओं ह्रीं गौर्य्यै नमः ।\nगौरीमन्त्रः सर्व्वकरः होमाद्ध्यानाज्जपार्च्चनात् ।। ३१३.१६ ।।\n\nरक्ता चतुर्भुजा पाशवरदा दक्षिणे करे ।\nअङ्कुशाभययुक्तान्तां प्रार्थ्य सिद्धात्मना पुमान् ।। ३१३.१७ ।।\n\nजीवेद्वर्षशतं धीमान्न चौरारिभयं भवेत् ।\nक्रुद्धः प्रसादी भवति युधि मन्त्राम्बुपानतः ।। ३१३.१८ ।।\n\nअञ्जनं तिलकं वश्ये जिचह्वाग्रे कविता भवेत् ।\nतज्जपान्मैथुनं वश्ये तज्जपाद्योनिवीक्षणप्त् ।। ३१३.१९ ।.\n\nस्पर्शाद्वशी तिलहोमात्सर्व्वञ्चैव तु सिध्यति ।\nसप्ताभिमन्त्रितञ्चान्नं भुञ्जंस्तस्य श्रियः सदा ।। ३१३.२० ।।\n\nअर्द्धनारीशरुपोऽयं लक्ष्मयादिवैष्णवादिकः ।\nअनङ्गरूपा शक्तिश्च द्वितीया मदनातुरा ।। ३१३.२१ ।।\n\nपवनवेगा भुवनपाला वै सर्व्वसिद्धिदा ।\nअनङ्गमदनानङ्गमेखलान्ताञ्जपेच्छ्रिये ।। ३१३.२२ ।।\n\nपद्ममध्यदलेषु ह्रीँ स्वरान् कादीस्ततः स्त्रियाः ।\nषट्‌कोणे वा घटे वाऽथ लिखित्वा स्याद्वशीकरं ।। ३१३.२३ ।।\n\nओं ह्रीँ छँ नित्यक्लिन्ने मदद्रवे ओं ओं ।\nमूलमन्त्रः षडङ्गोयं रक्तवर्णे त्रिकोणके ।\nद्रावणी ह्लादकारिणी क्षोभिणी गुरुशक्तिका ।। ३१३.२४ ।।\n\nईशानादौ च मध्ये तां नित्यां पाशाङ्कुशौ तथा ।\nकपालकल्पकतरुं वीणा रक्ता च तद्वती ।। ३१३.२५ ।।\n\nनित्याभया मङ्गला च नववीरा च मङ्गला ।\nदुर्भगा मनोन्मनी पूज्या द्रावा पूर्व्वादितः स्थिता ।। ३१३.२६ ।।\n\nओं ह्रीँ अनङ्गाय नमः ओं ह्रीँ ह्रीँ स्मराय नमः ।\nमन्मथाय च माराय कामायैवञ्च पञ्चधा ।\nकामाः पाशाङ्गुशौ चापवाणाः ध्येयाश्च विभ्रतः ।। ३१३.२७ ।।\n\nरतिश्च विरतिः प्रीतिर्विप्रीतिश्च मतिर्धृतिः ।\nविधृतिः पुष्टिरेभिश्च क्रमात् कामादिकैर्युताः ।। ३१३.२८ ।।\n\nओं छँ नित्यक्लिन्ने मदद्रवे ओं ओं । अ आ इ ई उ उ ऋ लृ लॄ ए ऐ\nओ औ अं अः । क ख ग घ ङ च छ ज झ ञ ट ठ ड ढ ण\nत थ द ध न प फ ब भ म य र ल व श ष स ह क्ष । ओं छँ \nनित्यक्लिन्ने मदद्रवे स्वाहा ।\nआधारशक्तिं पद्मञ्च सिंहे देवीं हृदादिषु ।। ३१३.२९ ।।\n\nओं ह्नीँ गौरि रुद्रदयिते योगेश्वरि हूं फट् स्वाहा ।\nइत्यादिमहापुराणे आग्नेये नानामन्त्रा नाम त्रयोदशाधिकत्रिशततमोऽध्यायः ॥"
  }
]