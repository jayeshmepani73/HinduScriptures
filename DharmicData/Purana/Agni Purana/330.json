[
  {
    "text": "अग्निरुवाच\nपाद आपादपूरणे गायत्र्यो वसवः स्मृताः ।\nजगत्या आदित्याः पादो विराजो दिश ईरिताः ।। ३३०.१ ।।\n\nविष्णुतो रुद्राः पादः स्याच्छन्द एकादिपादकं ।\nआद्यं चतुष्पाच्चतुर्मिस्त्रिपात् सप्ताक्षरैः क्कचित् ।। ३३०.२ ।।\n\nसा गायत्री पदे नीवृत् तत्‌प्रतिष्ठादि षट् त्रिपात् ।\nबधँमाना षड़ष्टाष्टा त्रिपात् षड् वसूभूवरैः ।। ३३०.३ ।।\n\nगायत्री त्रिपदा नीवृत् नागी नवनवर्त्तुभिः ।\nवाराही रसद्विरसा छम्दश्चाथ तृतीयकप् ।। ३३०.४ ।।\n\nद्विषाद् द्वादशवस्वन्तैः त्रिपात्तु त्रैष्टभैः स्मृतम् ।\nउष्णिक् छन्दोऽष्टवसुकैः पादैर्वेदे प्रकीर्त्तितः ।। ३३०.५ ।।\n\nककुबुष्णिगष्टसूर्य्यवस्वर्णा त्रिभिरेव सः ।\nपुनरुष्णिक् सूर्य्यवसुवस्वर्णैश्च त्रिपाद्भवेत् ।। ३३०.६ ।।\n\nपरोष्णिक् परतस्तस्माच्चतुष्णदात् त्रिभिर्भवेत् ।\nसाष्टाक्षरैरनुष्टुप् स्यात् चतुष्पाच्च त्रिपात् क्कचित् ।। ३३०.७ ।।\n\nअष्टार्कसूर्य्यवर्णैः स्यात् मध्येऽन्ते च क्कचिद्भवेत् ।\nवृहतीजगत्यस्त्रवोगायत्र्याः पूर्व्वको यदि ।। ३३०.८ ।।\nतृतीयः पथ्या भवति द्वितीयान्यं कुसारिणी ।\nस्कन्धौ ग्रीवा क्रोष्टुके स्याद् यक्षे स्याद्वो वृहत्यपि ।। ३३०.९ ।।\n\nउपरिष्टाद्‌ वृहत्यन्ते पुरस्ताद् वृहती पुनः ।\nक्कचिन्नवकाश्चत्वारो दिग्विदिक्ष्वष्टवर्णिकाः ।। ३३०.१० ।।\n\nमहावृहती जागतैः स्यात् त्रिभिः सतो वृहत्यप्रि ।\nभण्डिलः पङ्‌क्तिच्छन्दः स्यात् सूर्य्यार्काष्टाष्टवर्णकैः ।। ३३०.११ ।।\n\nपूर्व्वौ वेदयुजौ सतः पङ्‌क्तिश्च विपरीतकौ ।\nप्रस्तारपङक्तिः पुरतः पवादास्तारपङ्‌क्तिका ।। ३३०.१२ ।।\n\nअक्षरपङ्‌क्तिः पञ्चकाश्चत्वारश्चाल्पशो द्वयं ।\nपदपङ्‌क्तिः पञ्च भवेच्चतुषकं षट्‌ककत्रयेम् ।। ३३०.१३ ।।\n\nषट्‌कपञ्चभिर्गायत्रैः षड्‌भिश्च जगती भवेत् ।\nएकेन त्रिष्टुव्ज्योतिष्मती तथैव जगतोरिता ।। ३३०.१४ ।।\n\nपुरस्ताज्जयोतिः प्रथमे मध्ये ज्योतिश्च मध्यतः ।\nउपरिष्टाज्जोतिरन्त्यादेकस्मिन् पञ्चके तथा ।। ३३०.१५ ।।\n\nभवेच्छन्दः शङ्कुमती षट्‌के छन्दः ककुद्मती ।\nत्रिपादशिशुमध्या स्यात् सा पिपीलिकमध्यमा ।। ३३०.१६ ।।\n\nविपरीता यवमध्या त्रिवृदेकेन वर्जिता ।\nभूमिजैकेनाधिकेन द्विहीना च चिराद्भवेत् ।। ३३०.१७ ।।\nस्वराट्‌स्याद्‌द्वाभ्यामधिकं सन्दिग्धो दैवतादितः ।\nआदिपादान्निश्चयः स्याच्छन्दसां देवता क्रमात् ।। ३३०.१८ ।।\n\nअग्निः सूर्य्यः शशी जीवो वरुणश्चन्द्र एव च ।\nविश्वेदेवाश्च षड़ जाद्याः स्वराः षड़ जो वृषः क्रमात् ।। ३३०.१९ ।।\n\nगान्धारो मध्यमश्चैव पञ्चमो धैवतस्तथा ।\nनिषादवर्णाः श्वेतश्च साहड्गश्च पिसड्गकः ।। ३३०.२० ।।\n\nकृष्णो नीलो लोहितश्च गौरी गायत्रिमुख्यके ।\nगोरोचनाभाः कृतयो ज्योतिश्छन्दो हि श्यामलं ।। ३३०.२१ ।।\n\nअग्निर्वैश्यः काश्यपश्च गौतमाह्गिरसौ क्रमात् ।\nभार्गवः कौशिकश्चैव वाशिष्ठो गोत्रमीरितं ।। ३३०.२२ ।।\n\nइत्यादिमहापुराणे आग्नेये छन्दःसारो नाम त्रिशदधिकत्रिशततमोऽध्यायः ।।"
  }
]