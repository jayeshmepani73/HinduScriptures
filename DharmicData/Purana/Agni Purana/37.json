[
  {
    "text": "अग्निरुवाच\nसङ्क्षेपात्सर्वदेवानां पवित्रारोहणं[१] शृणु  ।३७.००१\nपवित्र सर्वलक्ष्म स्यात्स्वरसानलगं त्वपि  ॥३७.००१\nजगद्योने समागच्छ परिवारगणैः सह  ।३७.००२\nनिमन्त्रयाम्यहं प्रातर्दद्यान्तुभ्यं पवित्रकम् ॥।३७.००२\nजगत्सृजे[२] नमस्तुभ्यं गृह्णीष्वेदं पवित्रकं  ।३७.००३\nपवित्रीकरणार्थाय वर्षपूजाफलप्रदं  ॥३७.००३\nशिवदेव नमस्तुभ्यं गृह्णीष्वेदं पवित्रकं  ।३७.००४\nमणिविद्रुममालाभिर्मन्दारकुसुमादिभिः  ॥३७.००४\nइयं सांवत्सरी पूजा तवास्तु वेदवित्पते  ।३७.००५\nसांवत्सरीमिमां पूजां सम्पाद्य विधिमन्मम  ॥३७.००५\nव्रज पवित्रकेदानीं स्वर्गलोकं विसर्जितः  ।३७.००६\nसूर्यदेव नमस्तुभ्यं गृह्णीष्वेदं पवित्रकं  ॥३७.००६\nपवित्रीकरणार्थाय वर्षपूजाफलप्रदं  ।३७.००७\nशिवदेव नमस्तुभ्यं गृह्णीष्वेदं पवित्रकं  ॥३७.००७\nपवित्रीकरणार्थाय वर्षपूजाफलप्रदं  ।३७.००८\nवाणेश्वर[३] नमस्तुभ्यं गृह्णीष्वेदं पवित्रकं  ॥३७.००८\nपवित्रीकरणार्थाय वर्षपूजाफलप्रदं  ।३७.००९\nशक्तिदेव नमस्तुभ्यं गृह्णीष्वेदं पवित्रकं  ॥३७.००९\nपवित्रीकरणार्थाय वर्षपूजाफलप्रदं  ।३७.०१०\nनारायणमयं सूत्रमनिरुद्धमयं वरं[४] ॥३७.०१०\nधनधान्यायुरारोग्यप्रदं सम्प्रददामि ते  ।३७.०११\nकामदेवमयं सूत्रं सङ्कर्षणमयं वरं  ॥३७.०११\nविद्यासन्ततिसौभाग्यप्रदं सम्प्रददामि ते  ।३७.०१२\nवासुदेवमयं सूत्रं धर्मकामार्थमोक्षदं  ॥३७.०१२\nसंसारसागरोत्तारकारणं प्रददामि ते  ।३७.०१३\nविश्वरूपमयं सूत्रं सर्वदं पापनाशनं  ॥३७.०१३\nअतीतानागतकुलसमुद्धारं ददामि ते  ।३७.०१४\nकनिष्ठादीनि चत्वारि मनुभिस्तु क्रमाद्ददे  ॥३७.०१४\n\nइत्यादिमहापुराणे आग्नेये सङ्क्षेपपवित्रारोहणं नाम सप्तत्रिंशोऽध्यायः ॥"
  },
  {
    "text": "अग्निरुवाच\nसङ्क्षेपात् सर्वदेवानां पवित्रारोहणं श्रृणु। \nपवित्रं सर्वलक्ष्म स्यात् खरमानलगं त्व   ।। १ ।।\n\nजगद्योने समागच्छ परिवारगणैः सह। \nनिमन्त्रयाम्यहं प्रातर्द्दद्यान्तुभ्यं पवित्रकम् ।। २ ।।\n\nजगत्‌सृजे नमस्तुभ्यं गृह्णीष्वेदं पवित्रकम्।\nपवित्रीकरणार्थाय वर्षपूजाफलप्रदम् ।। ३ ।।\n\nशिवदेव नमस्तुभ्यं गृह्णीष्वेदं पवित्रकम्। \nमणिविद्रुममालाभिर्म्मन्दारकुसुमादिभिः ।। ४ ।।\n\nइयं संवत्सरी पूजा तवास्तु वेदवित्पते। \nसांवत्सरीमिमां पूजां सम्पाद्य विधिवन्मम ।। ५ ।।\n\nब्रज पवित्रकेदानीं स्वर्गलोकं विसर्ज्जितः। \nसूर्य्यदेव नमस्तुभ्यं गृह्णीष्वेदं पवित्रकम् ।। ६ ।।\n\nपवित्रीकरणार्थय वर्षपूजाफलप्रदम्। \nशिवदेव नमस्तुभ्यं गृह्णोष्वेदं पवित्रकम् ।। ७ ।।\n\nपवित्रीकरणार्थाय वर्षपूजाफलप्रदम्। \nवाणेश्वर नस्तुभ्यं गृह्लीष्वेदं पवित्रकम् ।। ८ ।।\n\nपवित्रीकरणार्थय वर्षपूजाफलप्रदम्। \nशक्तिदेवि नमस्तुभ्यं गृह्णीषवेदं पवित्रकम् ।। ९ ।।\n\nपवित्रीकरणार्थय वर्षपूजाफलप्रदम्। \nनारायणमयं सूत्रमनिरुद्धणमयं वरम् ।। १० ।।\n\nधनधान्यायुरारोग्यप्रदं सम्प्रददामि ते। \nकामदेवमयं सूत्रं सङ्कर्षणमयं वरम् ।। ११ ।।\n\nविद्यासन्ततिसौभाग्यप्रदं सम्प्रददामि ते। \nवासुदेवमयं सूत्रं धर्म्मकामार्थमोक्षदम् ।। १२ ।।\n\nसंसारसागरोत्तारकारणं प्रददामि ते। \nविश्वरूपमयं सूत्रं सर्व्वदं पापनाशनम् ।। १३ ।।\n\nअतीतानागतकुलसमुद्दारं ददामि ते। \nकनिष्ठादीनि चत्वारि मनुभिस्तु क्रमाद्ददे ।। १४ ।।\n\nइत्यादिमहापुराणे आग्नेये सङ्‌क्षेपपवित्रारोहणं नाम सप्तत्रिंशोऽध्यायः ॥"
  }
]