[
  {
    "text": "भगवानुवाच\nहरेः सान्निध्यकरणमधिवासनमुच्यते। \nसर्व्वज्ञं सर्वगं ध्यात्वा आत्मानं पुरुषोत्तमम् ।। १ ।।\n\nओंकारेण समायोज्य चिच्छक्तिमभिमानिनीम् ।\nनिः सार्य्यात्मैकतां कृत्वास्वस्मिन् सर्वगते विभौ ।। २ ।।\n\nयोजयेः मरुता पृथ्वीं वह्निबीजेन पीपयेत्। \nसंहरेद्वायुना चाग्निं वायुमाकाशतो नयेत् ।। ३ ।।\n\nअधिभूतादिदेवैस्तु साध्याख्यैविभवैः। \nसह। तन्मात्रपात्रकान् कृत्वा संहरेत्तत् क्रमाद् बुधः ।। ४ ।।\n\nआकाशं मनसाह्त्य मनोहङ्करणे कुरु । \nअहङ्कारञ्च महति तञ्चाप्यव्याकृते नयेत् ।। ५ ।।\n\nअव्याकृतं ज्ञानरूपे वासुदेवः स ईरितः। \nस तामव्याकृति मायामवष्टब्य सिसृक्षया ।। ६ ।।\n\nसङ्कर्षणं स शव्दात्मा स्पर्शाख्यमसृजत् प्रभुः। \nक्षोभ्य मायां स प्रद्युम्नं तेजोरुपं स चासृजत् ।। ७ ।।\n\nअनिरुद्धं रसमात्रं ब्रह्माणं गन्धरूपकम्। \nअनिरुद्धः स च ब्रह्मा अप आदौ ससर्ज चह ।। ८ ।।\n\nतस्मिन् हिरण्मयञ्चाण्डं सोऽसृजत् पञ्चभूतवद्।\nतस्मिन् सङ्क्रामिते जीव शक्तिरात्मोपसंहृता ।। ९ ।।\n\nप्राणो जीवेन संयुक्तो वृत्तिमानिति शब्द्यते।\nजीवो व्याहृतिसञ्ज्ञस्तु प्राणेष्वाध्यात्मिकः स्मृतः ।। १० ।।\n\nप्राणैर्युक्ता ततो बुद्धिः सञ्जाता चाष्टमूर्त्तिका । \nअहङ्कारस्ततो जज्ञे मनस्तस्मादजायत ।। ११ ।।\n\nअर्थाः प्रजज्ञिरे पञ्च सङ्कल्पादियुतास्ततः। \nशब्दः स्पर्शश्च रूपञ्च रसो गन्ध इति स्मृताः ।। १२ ।।\n\nज्ञानशक्तियुतान्येतैरारब्धानीन्द्रियाणि तु। \nत्वक्‌श्रोत्रघ्राणचक्षूंषि जिह्वाबुद्धीन्द्रियाणि तु ।। १३ ।।\n\nपादौ पायुस्तथा पाणी वागुपस्थश्च पञ्चमः। \nकर्म्मेन्द्रियाणि चैतानि पञ्चभूतान्यतः श्रृणु ।। १४ ।।\n\nआकाशवायुतेजांसि सलिलं पृथिवी तथा। \nस्थूलमेभिः शरीरन्तु सर्वाधारं प्रजायते ।। १५ ।।\n\nप्राणतत्त्वं भकारन्तु जीवोपाधिगतं न्यसेत्। \nहृदयस्थं बकारन्तु बुद्धितत्त्वं न्यसेद् बुधः ।। १६ ।।\n\nफकारमपि तत्रैव अहङ्कारमयं न्यसेत्। \nमनस्तत्त्वं पकारन्तु न्यसेत्सङ्कल्पसम्भवम् ।। १८ ।।\n\nशब्दतन्मात्रतत्त्वन्तु नकारं मस्तके न्यसेत्। \nस्पर्शात्मकं धकारन्तु वक्त्रदेशे तु विन्यसेत् ।। १९ ।।\n\nदकारं रूपतत्त्वन्तु हृद्देशे विनिवेशयेत् । \nथकारं वस्तिदेशे तु रसतन्मात्रकं न्यसेत् ।। २० ।।\n\nतकारं गन्धतन्मात्रं जङ्घयोर्व्विनिवेशयेत्। \nणकारं श्रोत्रयोर्न्न्यस्य ढकारं विन्यसेत्त्वचि ।। २१ ।।\n\nडकारं नेत्रयुग्मे तु रसनायां ठकारकम्। \nटकारं नासिकायान्तु ञकारं वाचि विन्यसेत् ।। २२ ।।\n\nझकारं करयोर्न्न्यस्य पाणितत्त्वं विचक्षणः। \nजकारं पदयोर्न्न्यस्य छं पायौ चमुपस्थके ।। २३ ।।\n\nविन्यसेत् पृथिवीतत्त्वं ङकारं पादयुग्मके। \nवस्तौ घकारं गं तत्त्वं तैजसं हृदि विन्यसेत् ।। २४ ।।\n\nखकारं वायुतत्त्वञ्च नासिकायां निवेशयेत्। \nककारं विन्यसेन्नित्यं खतत्त्वं मस्तके बुधः ।। २५ ।।\n\nहृत्‌पुण्डरीके विन्यस्य यकारं सूर्य्यदैवतम्। \nद्वासप्ततिसहस्त्राणि हृदयादभिनिः सृताः ।। २६ ।।\n\nकलाषोडशसंयुक्त मकारं तत्र विन्यसेत्। \nतन्मध्ये चिन्तयेन्मन्त्री बिन्दुं वह्नेस्तु मण्डलम् ।। २७ ।।\n\nहकारं विन्यसेत्तत्र प्रणवेन सुरोत्तमः। \nओं आं परमेष्ठ्यात्मने आं नमः पुरुषात्मने ।। २८ ।।\n\nओं वां मनोनिवृत्त्यात्मने नाञ्च विश्वात्मने नमः।\nओं वा नमः सर्वात्मने इत्युक्ताः पञ्च शक्तयः ।। २९ ।।\n\nस्थाने तु प्रथमा योज्या द्वितीया आसने मता। \nतृतीया शयने तद्वच्चतुर्थी पानकर्म्मणि ।। ३० ।।\n\nग्रत्यर्च्चायां पञ्चमी स्यात्पञ्चोपनिषदः स्मृताः। \nहुङ्कारं विन्यसेन्मध्ये ध्यात्वा मन्त्रमयं हरिम् ।। ३१ ।।\n\nयां मूर्ति स्थापयेत्तस्मात् मूलमन्त्रं न्यसेत्ततः। \nओं नमों भगवते वासुदेवाय मूलकम् ।। ३२ ।।\n\nशिरोघ्राणललाटेषु मुखकण्ठहृदि क्रमात्। \nभुजयोर्जङ्घयोरङ्घ्र्योः केशवं शिरसि न्यसेत् ।। ३३ ।।\n\nनारायणं न्यसेद्वक्त्रे ग्रीवायां माधवं न्यसेत्। \nगोविन्दं भुजयोर्न्यस्य विष्णु च हृदेये न्यसेत् ।। ३४ ।।\n\nमधुसूदनकं पृष्ठे वामनं जठरे न्यसेत्। \nकट्यान्त्रिविक्रमं न्यस्य जङ्घायां श्रीधरं न्यसेत् ।। ३५ ।।\n\nहृषीकेशं दक्षिणायां पद्मनाभं तु गुल्फके। \nदामोदरं पादयोश्च हृदयादिषडङ्गकम् ।। ३६ ।।\n\nएतत् साधारणं प्रोक्तमादिमूर्त्तेस्तु सत्तम। \nअथवा यस्य देवस्य प्रारब्धं स्थापनं भवेत् ।। ३७ ।।\n\nतस्यैव मूलमन्त्रेण सजीवकरणं भवेत्। \nयस्या मूर्त्तेस्तु यन्नाम तस्याद्यं चाक्षरं च यत् ।। ३८ ।।\n\nतत् स्वरैर्द्वादशैर्भेद्यं ह्यङ्गानि परिकल्पयेत्। \nहृदयादीनि देवेश मूलञ्च दशमाक्षरम् ।। ३९ ।\n\nयथा देवे तथा देहे तत्त्वानि विनियोजयेत्। \nचक्राव्जमण्डले विष्णुं यजेद्गन्धादिना तथा ।। ४० ।।\n\nपूर्व्ववच्चासनं ध्यायेत्सगात्रं सपरिच्छदम्। \nशुभञ्चक्रं द्वादशारं ह्यपरिष्टाद्विचिन्तयेत् ।। ४१ ।।\n\nत्रिनाभिचक्रं द्विनेमि खरैस्तच्च समन्वितम्। \nपृष्ठदेशे ततः प्राज्ञः प्रकृत्यादीन्निवेशयेत् ।। ४२ ।।\n\nपूजयेदारकाग्रेषु सूर्य्यं द्वादशधा पुनः। \nकलाषोडशसंयुक्तं सोमन्तत्र विचिन्तयेत् ।। ४३ ।।\n\nसबलं त्रितयं नाभौ चिन्तयेद्देशिकोत्तमः। \nपद्माञ्च द्वादशदलं पद्ममध्ये विचिन्तयेत् ।। ४४ ।।\n\nतन्मध्ये पौरुषीं शक्ति ध्यात्वाभ्यर्च्य च देशिकः । \nप्रतिमायां हरि न्यस्य तत्र तं पूजयेत् सुरान्  ।। ४५ ।।\n\nगन्धपुष्पादिभिः सम्यक् साङ्गं सावरणं क्रमात्। \nद्वादशाक्षरवीजैस्तु केशवादीन् समर्च्चयेत् ।। ४६ ।।\n\nद्वादशारे मण्डले तु लोकपालादिकं क्रमात्। \nप्रतिमामर्च्चयेत् पश्चाद्‌गन्धपुष्पादिभिर्द्विजः ।। ४७ ।।\n\nपौरुषेण तु सूक्तेन श्रिया सूक्तेन पिण्डिकाम्। \nजननादिक्रमात् पञ्चाज्जनयेद्वैष्णवानलम् ।। ४८ ।।\n\nहुत्वाग्निं वैष्णवैर्म्मन्त्रैः कुर्य्याच्छान्त्युदकं बुधः।\nतत् सिक्त्वा प्रतिमामूद्‌र्ध्नि वह्निप्रणयनं चरेत् ।। ४९ ।।\n\nदक्षिणेग्निं हुतमिति कुण्डेग्निं प्रणयेद् बुधः। \nअग्निमग्नीति पूर्वे तु कुण्डेग्निं प्रणयेद्बुधः ।। ५० ।।\n\nउत्तरे प्रणयेदग्निमग्निमग्नी हवामहे। \nअग्निप्रणयने मन्त्रस्त्वमग्ने ह्यग्रिरुच्यते ।। ५१ ।।\n\nपलाशसमिधानान्तु अष्टोत्तरसहस्रकम्। \nकुण्डे कुण्डे होमयेच्च व्रीहीन् वेदादिकैस्तथा ।। ५२ ।।\n\nसाज्यांस्तिलान् व्याहृतिभिर्मूलमन्त्रेण वै घृतम्। \nकुर्य्यात्ततः शान्तिहोमं मधुरत्रितयेन च ।। ५३ ।।\n\nद्वादशार्णैः स्पृशेत् पादौ नाभिं हृन्मस्तकं ततः। \nघृतं दधि पयो हुत्वा स्पृशेन्मूर्द्धन्यथो ततः ।। ५४ ।।\n\nस्पृष्ट्वा शिरोनाभिपादांश्चतस्रः स्थापयेन्नदीः । \nगङ्गा च यमुना गोदा क्रमान्नाम्ना सरस्वती ।। ५५ ।।\n\nदहेत्तु विष्णुगायत्र्या गायत्रया श्रपयेच्चरुम्। \nहोमयेच्च बलिं दद्यादुत्तरे भोजयेद् द्विजान् ।। ५६ ।।\n\nसामाधिपानां तुष्ट्यर्थं हेम गां गुरवे ददेत्। \nदिकपतिभ्यो बलिं दत्त्वा रात्रौ कुर्य्याच्च जागरम् ।। ५७ ।।\n\nब्रह्मगीतादिशब्देन सर्वभागधिवासनात् ।। ५८ ।।\n\nइत्यादिमहापुराणे आग्नेये अधिवासनं नाम ऊनषष्टितमोऽध्यायः।"
  }
]