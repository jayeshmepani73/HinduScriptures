[
  {
    "text": "कौमुदव्रतं"
  },
  {
    "text": "अग्निरुवाच\nकौमुदाख्यं मयोक्तञ्च चरेदाश्वयुजे सिते  ।२०७.००१\nहरिं यजेत्मासमेकमेकादश्यामुपोषितः  ॥२०७.००१\nआश्विने शुक्लपक्षेहमेकाहारी हरिं जपन्  ।२०७.००२\nमासमेकं भुक्तिमुक्त्यै करिष्ये कौमुदं व्रतं  ॥२०७.००२\nउपोष्य विष्णुं द्वादश्यां यजेद्देवं विलिप्य च  ।२०७.००३\nचन्दनागुरुकाश्मीरैः कमलोत्पलपुष्पकैः  ॥२०७.००३\nकल्हारैर्वाथ मालत्या दीपं तैलेन वाग्यतः  ।२०७.००४\nअहोरात्रं च नैवेद्यं पायसापूपमोदकैः  ॥२०७.००४\nओं नमो वासुदेवाय विज्ञाप्याथ क्षमापयेत् ।२०७.००५\nभोजनादि(१) द्विजे दद्याद्यावद्देवः प्रबुद्ध्यते  ॥२०७.००५\nतावन्मासोपवासः स्यादधिकं फलमप्यतः  ।२०७.००६\n\nइत्याग्नेये महापुराणे कौमुदव्रतं नाम सप्ताधिकद्विशततमोऽध्यायः ॥\nटिप्पणी\n१ भोजनानि इति ग.. , ज.. च"
  }
]