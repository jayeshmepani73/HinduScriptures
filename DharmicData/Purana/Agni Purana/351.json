[
  {
    "text": "स्कन्द उवाच\nविभक्तिसिद्धरूपञ्च कात्यायन वदामि ते ।\nद्वे विभक्ती सुप्तिङश्च सुपः सप्त विभक्तयः ।। ३५१.१ ।।\n\nसु औजसिति प्रथमा अमौट्‌शसो द्वितीया ।\nटाभ्यां बिसिति तृतीया ङभ्यांभ्यसश्चतुर्थ्यपि ।। ३५१.२ ।।\n\nङसिभ्यांभ्यसः पञ्चमी स्यात्ङसोसामिति षष्ठ्यपि ।\nङिओस्तुबिति सप्तमी स्यात् स्युः प्रातिपदिकात्पराः ।। ३५१.३ ।।\n\nद्विविधं प्रातिपदिकं ह्यजन्तञ्च हलन्तकं ।\nप्रत्येकं त्रिविधं तत् स्यात् पुमांस्त्री च नपुंसकं ।। ३५१.४ ।।\n\nदर्श्यन्ते नायकास्तेषामनुक्तानाञ्च वीर्य्यतः ।\nवृक्षः सर्व्वोऽथ पूर्व्वश्च प्रथमश्च द्वितीयकः ।। ३५१.५ ।।\n\nतृतीयः खण्डपा वह्निः सखापतिरहर्पतिः ।\nपटुर्नीर्ग्रामणीन्द्रश्च खलबूर्म्मित्रभूः स्वभूः ।। ३५१.६ ।।\n\nसुश्रीः सुधीः पिता भ्राता ना कर्त्ता क्रोष्टुनप्तृकौ ।\nसुरा रा गौस्तथा द्यौर्ग्लौः स्वरान्ताः पुंसि नायकाः ।। ३५१.७ ।।\n\nसुवाक् त्वक् पृषत् सम्राट् जन्मभाक् च अवेदपि ।\nआपो मरुद्भवन् दीव्यन् भवांश्च मघवान् पिवन् ।। ३५१.८ ।।\n\nभगवानघवानर्व्वान्वह्निमत् सर्व्ववित्सुपृत् ।\nसुसोमा कुण्डी राजा च श्वा युवा मघवा तथा ।। ३५१.९ ।।\n\nपूषा सुकर्म्मा यज्वा च सुवर्म्मा च सुधर्म्मणा ।\nअर्य्यमा वृत्रहा पन्थाः सुककुदादिपञ्च च ।। ३५१.१० ।।\n\nप्रशान् सुतांश्च पञ्चाद्याः सुगीः सुराः सुपूरपि ।\nचन्द्रमाः सुवचाः श्रेयान् विद्वांश्चोशनसा सह ।। ३५१.११ ।।\n\nपेचिवान् गौरवानड्‌वान् गोधुङ्‌मित्रद्रुहौ श्वलिट् ।\nस्त्रियां जाया जरा बाला एड़का सहो वृद्धया ।। ३५१.१२ ।।\n\nक्षात्रिया बहुराजा च बहुदा माऽथ बालिका ।\nमाया कौमुदगन्धा च सर्व्वा पूर्व्वा सहान्यया ।। ३५१.१३ ।।\n\nद्वितीया च तृतीया च बुद्धिः स्त्रो श्रोर्न्नदी सुधीः । \nभवन्ती चैव दीव्यन्ती भाती भान्ती च यान्त्यपि ।। ३५१.१४ ।।\n\nश्रृण्वती तुदती कर्त्री तुदन्ती कुर्वती मही ।\nरुन्धती क्रीड़ती दान्ती पालयन्ती सुराण्यपि ।। ३५१.१५ ।।\n\nगौरी पुत्रवती नीश्च वधूर्द्देवतया भुवा ।\nतिस्रो द्वे कति वर्षाभूः स्वसा माता वरा च गौः ।। ३५१.१६ ।।\n\nनौर्वाक्त्वक्त्वक्प्राच्यवाचीति तिरश्ची समुदीच्यपि ।\nशरद्विद्युत् सरिद्योषित् अग्निवित् सस्पदा दृशत् ।। ३५१.१७ ।।\n\nयैषा सा वेदवित्संवित् बह्वी राज्ञी त्वया मया ।\nसीमा पञ्चादयो राजी धूः पूश्चैव दिशा गिरा ।। ३५१.१८ ।।\n\nचतस्रो विदुषी चैव केयं दिक् दृक् च तादृशो ।\nअसौ स्त्रियां नायकाश्च नायकाश्च नपुंसके ।। ३५१.१९ ।।\n\nकुण्डं सर्वं सोमपञ्च दधि वारि खलप्वथ ।\nमधु त्रपु कर्त्तृ भक्तृ अतिवक्तृ पयः पुरः ।। ३५१.२० ।।\n\nप्राक्प्रत्यक् च तिर्य्यगुदक् जगद् जाग्रत्तथा सकृत् ।\nसुसम्पच्च सुदण्डीह अहः किञ्चेदमित्यपि ।। ३५१.२१ ।।\n\nषट्‌सर्पिः श्रेयश्चत्वारि अदोऽन्ये हीदृशाः परे ।\nएतेब्यः प्रथमादयश्च स्युः प्रातिपदिकात्पराः ।। ३५१.२२ ।।\n\nधातुप्रत्ययहीनं यत्स्यात् प्रातिपदिकन्तु तत् ।\nप्रातिपदिकात् स्वलिङ्गार्थवचने प्रथमा भवेत् ।। ३५१.२३ ।।\n\nसम्बोधने च प्रथमा उक्ते कर्म्मणि कर्त्तरि ।\nकर्म्म यत् क्रियते तत्स्यात् द्वितीया कर्मणि स्मृता ।। ३५१.२४ ।।\n\nक्रियते येन करणं कर्त्ता यश्च करोति सः ।\nअनुक्ते तिङ्‌कृत्तद्धितैस्तृतीया करणे भवेत् ।। ३५१.२५ ।।\n\nकारके कर्त्तरि च सा सम्प्रदाने चतुर्थ्यपि ।\nयस्मै दित्सा धारयते सम्प्रदानं तदीरितं ।। ३५१.२६ ।।\n\nअपादानं यतोऽपैति आदत्ते च भयं यतः ।\nअपादाने पञ्चमी स्यात् स्वस्वाम्यादौ च षष्ठ्यपि ।। ३५१.२७ ।।\n\nआधारो योऽधिकरणं विभक्तिस्तत्र सप्तमी ।\nएकार्थे चैकवचनं द्व्यर्थे द्विवचनं भवेत् ।। ३५१.२८ ।।\n\nबहुषु बहुवचनं सिद्धरूपाण्यथो वदे ।\nवृक्षः सूर्य्योऽमबुवाहोऽर्क हेरवे हेद्विजातयः ।। ३५१.२९ ।।\n\nविप्रौ गजान्महेन्द्रेण यमाब्यामनलैः कृतं ।\nरामाय मुनिवर्य्याभ्यां केभ्यो धर्म्मात् हरौ रतिः ।। ३५१.३० ।।\n\nशराब्यां पुस्तकेभ्यश्च अर्थस्येश्वरयोर्गतिः ।\nबालानां सज्जने प्रीतिर्हंसयोः कमलेषु च ।। ३५१.३१ ।।\n\nएवं काममहेशाद्याः शब्दा ज्ञेयाश्च वृक्षवत् ।\nसर्वे विश्वे च सर्वस्मै सर्वस्मात्कतरो मतः ।। ३५१.३२ ।।\n\nसर्वेषां स्वञ्च विश्वस्मिन् शेषं रूपञ्च वृक्षवत् ।\nएवञ्चोभयकतरकतमान्यतरादयः ।। ३५१.३३ ।।\n\nपूर्व्वे पूर्व्वाश्च पूर्वस्मै पूर्वस्मात् सुसमागतः ।\nपूर्व्वो बुद्धिश्च पूर्वस्मिन् शेषरूपन्तु सर्ववत् ।। ३५१.३४ ।।\n\nएवं परवराद्याश्च दक्षिणोत्तरकान्तराः ।\nअपरऱश्चाधरो नेमाः प्रथमाः प्रथमेऽर्कवत् ।। ३५१.३५ ।।\n\nएवं चरमायतया अल्पार्द्धा नेमआदयः ।\nद्वितीयस्मै द्वितीयाय द्वितीयस्मात् द्वितीयकात् ।। ३५१.३६ ।।\n\nद्वितीयस्मिन् द्वितीये च तृतीयश्च तथाऽर्क्कवत् ।\nसोमपाः सोमपौ ज्ञेयौसोमपाः सोमपां ब्रज ।। ३५१.३७ ।।\n\nकीलालपौ सोमपश्च सोमपा सोमपे दद ।\nसोमपाभ्यां सोमपाभ्यः सोमपः सोमपोः कुलं ।। ३५१.३८ ।।\n\nएवं कीलालपाद्याः स्यु कविरग्निस्तथाऽरयः ।\nहेकवे कविमग्नी तान् हरीन् सात्यकिना हृतं ।। ३५१.३९ ।।\n\nरविभ्यां रविभिर्द्देहि वह्निये यः समागतः ।\nअग्नेरग्न्योस्तथाग्नीनां कवौ कव्योः कविष्वऽथ ।। ३५१.४० ।।\n\nएवं सुसृतिरभ्रान्तिः सुकीर्त्तिः सुधृतिस्तथा ।\nसखा सखायौ सखायः हेसखे व्रज सप्ततिं ।। ३५१.४१ ।।\n\nसखायञ्च स खायौ च सखीन् सख्या गतो दद ।\nसख्ये सख्युश्च सख्यश्च सख्योः शेषः कवेरिव ।। ३५१.४२ ।।\n\nपत्या पत्ये च पत्यश्च पत्युः पत्योस्तथाऽग्निवत् ।\nद्वौ द्वौ द्वाभ्यां द्वाभ्यां द्वित्वाद्यर्थे द्वयोर्द्वयोः ।। ३५१.४३ ।।\n\nत्रयस्त्रींश्च त्रिभिस्त्रिभ्यस्त्रयाणाञ्च त्रिषु क्रमात् ।\nकविवत् कतिकतीति शेषं वहुवचनं स्मृतम् ।। ३५१.४४ ।।\n\nनीनियौ च नियो हेनीः नियं नियौ नियो निया ।\nनीभ्यां नीभिर्निये नीभ्यः नियान्नियि नियोस्तथा ।। ३५१.४५ ।।\n\nसुश्रीः सुधीः प्रभृतयो ग्रामणीः पूजयेद्धरिं ।\nग्रामण्यौ ग्रामण्यो ग्रामण्यं ग्रामण्या ग्रामणीभिः ।। ३५१.४६ ।।\n\nग्रामण्यो ग्रामण्यामेवं सेनानीप्रमुखाः सुभूः ।\nसुभुवौ च स्वयम्भुवः स्वयम्भुञ्च स्वयम्भुवः ।। ३५१.४७ ।।\n\nस्वयम्भुवा स्वयम्भुवि एवं प्रतिभुवादयः ।\nखलपूः खलप्वौ श्रेष्ठौ खलप्वञ्च खलप्वि च ।। ३५१.४८ ।।\n\nएवं शरपूमुखाः स्युः क्रोष्टा क्रोष्टार ईरिताः ।\nक्रोष्टूंश्च कोष्टुश्च कोष्टुना क्रोष्ट्रा क्रोष्टूनां कोष्टरीदृशं ।। ३५१.४९ ।।\n\nपिता पितरौ पितरः हेपितः पितरौ शुभौ ।\nपितॄन् पितुः पितुः पित्रोः पितॄणां पितरीदृशं ।। ३५१.५० ।।\n\nएवं भ्राता च जामातृमुखा नॄणां नृणां तथा ।\nकर्त्ता कर्त्तारौ कर्त्तॄश्च कर्त्तॄणां कर्त्तरीदृशं ।। ३५१.५१ ।।\n\nपितृवच्चैवमुट्गाता स्वसा नप्त्रादयः स्मृताः ।\nसुराः सुरायौ सुरायः नुरायाञ्च सुराय्यपि ।। ३५१.५२ ।।\n\nगौः गावौ गाङ्गा गवा च गोर्गवोश्च गवां गवि ।\nएव द्यौर्ग्लौश्चापि तथा स्वरान्ताः पुंसि नायकाः ।। ३५१.५३ ।।\n\nसुवाक् सुवाचौ सुवाचा सुवाग्भ्याञ्च सुवाक्ष्वपि ।\nएवं दिक्प्रमुखाः प्राङ्च प्राञ्चौ प्राञ्चञ्च भो व्रज ।। ३५१.५४ ।।\n\nप्राग्‌भ्यां प्राग्भिः प्राचाञ्च प्राचि च प्राङ्‌सु प्राङ्सु प्राङ्श्वपि\nएवं ह्युदङुदीची वा सम्यङ्क प्र्त्यकसमीच्यपि ।। ३५१.५५\n\nतिर्य्यङ्‌तिरश्च सध्र्यङ् च विश्वद्र्यङ् पूर्ववत् स्मृताः ।\nअदद्र्यङदमुयङ् स्यात् ततामुमुयङीरितः ।। ३५१.५६ ।।\n\nअदद्र्यङदमुयङ् स्यात् तथामुमुयङीरितः ।\nअदद्र्यञ्चो ह्यमुद्रीचः अदद्र्यग्‌भ्याञ्च पूर्व्ववत् ।। ३५१.५७ ।।\n\nतत्त्वतृषि तत्त्वतृट्‌सु एवं काष्ठतड़ादयः ।\nभिषक् भिषगब्यां भिषजि जन्मभागादयस्तथा ।। ३५१.५८ ।।\n\nमरुत् मरुद्भ्यां मरुति एवं शत्रुजिदादयः ।\nभवान् भवन्तौ भवतां भवंश्चैव भवत्यपि ।। ३५१.५९ ।।\n\nमहान्महान्तौ महतामेवं भगवदादयः ।\nएवं मघवान्मघवन्तौ अग्निचिच्चाग्निचित्यपि ।। ३५१.६० ।।\n\nअग्निचित्‌स्वेवमेवान्यत् वेदवित्त्ववित्त्वपि ।\nवेदविदामेवमन्यत् यः समस्तेन सर्व्ववित् ।। ३५१.६१ ।।\n\nराजा राजानौ राज्ञः रीज्ञि राजनि राजन् ।\nयज्वा यज्वानस्तद्वत् करी दण्डी च दण्डिनी ।। ३५१.६२ ।।\n\nपन्थाः पन्थानौ च पथः पथिम्भां पथि चेदृशम् ।\nमन्था ऋभुक्षाः पश्याद्याः पञ्च पञ्च च पञ्चभिः ।। ३५१.६३ ।।\n\nप्रतान् प्रतानौ प्रतान्भ्यां हेप्र्तांश्च सुशर्म्मणः ।\nआपः अपः अद्भिरप्येवं प्रशांश्चैव प्रशाम्यपि ।। ३५१.६४ ।।\n\nकः केन सर्व्ववत् केषु अयं चेमेइमान्नयः ।\nअनेन चाभ्यामेभिश्च अस्मै चेभ्यः स्वमस्यच ।। ३५१.६५ ।।\n\nअनयोरेषामेषु स्याच्चत्वारश्चतुरस्तथा ।\nचतुर्णोञ्च चतुर्ष्वऽस्ति सुगीः श्रेष्ठः सुगिर्य्यपि ।। ३५१.६६ ।।\n\nसुद्यौः सुदित्रौ सुद्युभ्यां विड्‌विषौ विट्सु यादृशः ।\nयादृग्भ्याञ्चैव विड़भ्याञ्च षट् षट् षण्णाञ्च षट्‌स्वपि ।। ३५१.६७ ।।\n\nसुवचाः सुवचसा च सुवचोभ्यामथेदृशम् ।\nहे सुवचो हे उशनन् उशना वोशनस्यपि ।। ३५१.६८ ।।\n\nपुरदंशा अनेहा हेविद्वन् विद्वांस उत्तमाः ।\nविदुषे नमो विद्वद्‌भ्यां विद्वत्सु च वभुविवान् ।। ३५१.६९ ।।\n\nएवञ्च पेचिवान् श्रेयान् श्रेयांसौ श्रेयसस्तथा ।\nअसौ अम् अमी श्रेष्ठा अमुं भमूनिहामुना ।। ३५१.७० ।।\n\nअमीभिरमुस्मै वामुस्मादमुषथ्य वामुयोस्तथा ।\nअमीषाममुस्मिन्नित्येवं गोधुक् गोधुग्मिरगतः ।। ३५१.७१ ।।\n\nगोधुक्ष्वित्येवमन्येपि मित्रद्रुहो मित्रद्रुहा ।\nमित्रध्रुग्भ्यां मित्रध्रुग्भिरेव चित्तद्रुहादयः ।। ३५१.७२ ।।\n\nस्वलिट् स्वलिड्भ्यां स्वलिहि अनड्वाननडुत्सु च ।\nअजन्ताश्च हलन्ताश्च पुंस्याथोऽथ स्त्रियां वदे ।। ३५१.७३ ।।\n\nइत्यादिमहापुराणे आग्नेये व्याकरणे पुंलिङ्गशब्दसिद्धरूपं नामैकपञ्चासदधिकत्रिशततमोऽध्यायः ॥"
  }
]