[
  {
    "text": "अग्निरुवाच\nबालतन्त्रं प्रवक्ष्यामि बालादिग्रहमर्द्दनं ।\nअथ जातदिने वत्सं ग्रही गृह्णाति पापिनी ।। २९९.१ ।।\n\nगात्रोद्वेगो निराहारो नानाग्रीवाविवर्त्तनं ।\nतच्चेष्टितमिदं तत्स्यान्मातृणाञ्च बलं हरेत् ।। २९९.२ ।।\n\nमत्स्यमांससुराभक्ष्यगन्धस्रग्धूपदीपकैः ।\nलिम्पेच्च धातकीलोध्रमञ्जिष्ठातालचन्दनैः ।। २९९.३ ।।\n\nमहिषाक्षेण धूपश्च द्विरात्रे भीषणी ग्रही ।\nतच्चेष्टा कासनिश्वासौ गात्रसङ्गोचनं मुहुः ।। २९९.४ ।।\n\nआजमूत्रैर्लिपेत् कृष्णासेव्यापामार्गचन्दनैः ।\nगोश्रृङ्गदन्तकेशैश्च धूपयेत् पूर्ववद्वलिः ।। २९९.५ ।।\n\nग्रही त्रिरात्रे घण्ठाली तच्चेष्टा क्रन्दनं मुहुः ।\nजृम्भणं स्वनितन्त्रासो गात्रोद्वेगमरोचनं ।। २९९.६ ।।\n\nकेशराञ्जनगोहस्तिदन्तं साजपयो लिपेत् ।\nनखराजीविल्वदलैर्धूपयेच्च बलिं हरेत् ।। २९९.७ ।।\n\nग्रही चतुर्थी काकोली गात्रोद्वेगप्ररोचनं ।\nफेनोद्‌ग्णरो दिशो द़तकेशेन धूपयेत् ।। २९९.८ ।।\n\nगजदन्ताहिनिर्म्मोकवाजिमूत्रप्रलेपनं ।\nसराजीनिम्बपत्रेण धूतकेशेन धूतकेशेन धूपयेत् ।। २९९.९ ।।\n\nहंसाधिका पञ्चमी स्याज्जृम्भाश्वासोद्‌र्ध्वधारिणी ।\nमुष्टिबन्धश्च तच्चेष्टा बलिं मत्स्यादिना हरेत् ।। २९९.१० ।।\n\nमेषश्रृड्गबलालोध्रशिलातालैः शिशुं लिपेत् ।\nफट्कारी तु ग्रही षष्ठी भयमोहप्ररोदनं ।। २९९.११ ।।\n\nनिराहरोऽह्गविक्षेणो हरेन्मत्स्यादिना बलिं ।\nराजीगुग्गुलुकुष्ठे भदन्ताद्यैर्धूपलेपनैः ।। २९९.१२ ।।\n\nसप्तमे मुक्तकेश्यार्त्तः पूतिगन्धो विजृम्भणं ।\nसादः प्ररोदनङ्गासो धूपो व्याघ्रनशैर्लिपेत् ।। २९९.१३ ।।\n\nवचागोमयगोमूत्रेः श्रीदणअडी चाष्टमे ग्रही ।\nदिशो निरीक्षणं जिह्वाचालनङ्कासरोदनं ।। २९९.१४ ।।\n\nवलिः पूर्वैव मत्स्याद्यैर्धूपलेपे च हिङ्गुला ।\nवचासिद्धार्थलशुनैश्चोद्‌र्ध्वग्राही महाग्रही ।। २९९.१५ ।।\n\nउद्वेजनोद्‌र्ध्वनिःश्वासः स्वमुष्टिद्वयखादनं ।\nरक्तचन्दनकुष्ठाद्यैर्धूपयेल्लेपयेच्छिशुं ।। २९९.१६ ।।\n\nकपिरोमनखैर्धूपो दशमी रोदनी ग्ररी ।\nतच्चेष्टा रोदनं शश्वत् सुगन्धो नीलवर्णता ।। २९९.१७ ।।\n\nधूपो निम्बेन भूतोग्रराजीसर्ज्जरसैर्ल्लिपेत् ।\nबर्लि वहिर्हरेल्लाजकुल्माषकवकोदनम् ।। २९९.१८ ।।\n\nयावत्त्रयोदशाहं स्यादेवं धूपादिका क्रिया ।\nगृह्णाति मासिकं वत्सं पूतनासङ्कुली ग्रही ।। २९९.१९ ।।\n\nकाकवद्रोदनं स्वासो मूत्रगन्वोऽक्षिमीलनं ।\nगोमूत्रस्नपनं त्स्य गोदन्तेन च धूपनम् ।। २९९.२० ।।\n\nपीतवस्त्रं ददेद्रक्तस्रग्गन्धौ तैलदीपकः ।\nत्रिविधं पायसम्मद्यं तिलमासञ्चतुर्व्विधम् ।। २९९.२१ ।।\n\nकरञ्जाधो यमदिशि सप्ताहं तैर्बलिं हरेत् ।\nद्विमासिकञ्च मुकुटा वपुः शीतञ्च शीतलं ।। २९९.२२ ।।\n\nछर्द्दिः स्यान्मुखशोषादिपुष्पगन्धांशुकानि च ।\nअपूपमोदनं दोपः कृष्णं नीरादि धूपकम् ।। २९९.२३ ।।\n\nतृतीये गोमुखी निद्रा सविण्मुत्रप्ररोदनम् ।\nयवाः प्रियङ्गुः पलनं कुल्माषं शाकमोदनम् ।। २९९.२४ ।।\n\nक्षीरं पूर्व्वे ददेन्मध्येऽहनि धूपश्च सर्पिषा ।\nपञ्चभङ्गेन तत् स्नानं चतुर्थे पिङ्गलार्त्तिहृत् ।। २९९.२५ ।।\n\nतनुः शीता पूतिगन्धः शोषः स म्रियते ध्रुवम् ।\nपञ्चमी ललना गात्रसादः स्यान्मुखशोषणं ।। २९९.२६ ।।\n\nअपानः पीतवर्णश्च मत्स्याद्यैर्द्दक्षइणे बलिः ।\nषणअमासे पङ्कजा चेष्टा रोदनं विकृतः स्वरः ।। २९९.२७ ।।\n\nमत्स्यमांससुराभक्तपुष्पगन्धादिभिर्बलिः ।\nसप्तमे तु निराहारा पूतिगन्धादिदन्तरुक् ।। २९९.२८ ।।\n\nपिष्टमांससुरामांसैर्बलिः स्याद्यमुनाष्टमे ।\nविस्फोटशोषणाद्यं स्यात् तच्चिकित्सान्न कारयेत् ।। २९९.२९ ।।\n\nनवमे कुम्भकर्ण्यार्त्तो ज्वरी च्छर्द्दति पालकम् ।\nरोदनं मांसकुल्माषमद्याद्यैर्वैश्वके बलिः ।। २९९.३० ।।\n\nदशमे तापसी चेष्टा निराहारोक्षइमीलनम् ।\nघण्टा पताका पिष्टोक्ता सुरामांसबलिः समे ।। २९९.३१ ।।\n\nराक्षस्येकादशी पीड़ा नेत्राद्यं न चिकित्सनम् ।\nचञ्चला द्वादशे श्वासः त्रासादिकविचेष्टितम् ।। २९९.३२ ।।\n\nबलिः पूर्वऽथ मध्याह्ने कुल्माषाद्यैस्तिलादिभिः ।\nयातना तु द्वितीयेऽब्दे यातनं रोदनादिकम् ।। २९९.३३ ।।\n\nतिलमांसमद्यमांसैर्बलिः स्नानादि पूर्ववत् ।\nतृतीये रोदनी कम्पो रोदनं रक्तमूत्रकं ।। २९९.३४ ।।\n\nगुड़ौदनं तिलापूपः प्रतिमा तिलपिष्टजा ।\nतिलस्नानं पञ्चपत्रैर्धूपो राजफलत्वचा ।। २९९.३५ ।।\n\nचतुर्थे चटकाशोफो ज्वरः सर्व्वाङ्गसादनम् ।\nमत्स्यमांसतिलाद्यैश्च बलिः स्नानञ्च धूपनम् ।। २९९.३६ ।।\n\nचञ्चला पञ्चमेऽब्दे तु ज्वरस्त्रासोऽङ्गसादनम् ।\nमांसौदनाद्यैश्च वलिर्मेषश्रृङ्गेण धूपनम् ।। २९९.३७ ।।\n\nपलाशोदुम्बराश्वत्थवटबिल्वदलाम्बुधृक् ।\nषष्ठेऽब्दे धावनीशोषो वैरस्यं३ गात्रसादनम् ।। २९९.३८ ।।\n\nसप्ताहोभिर्बलिः पूर्वैर्धूपस्नानञ्च भङ्गकैः ।\nस्प्तमे यमुनाच्छर्दिरवचोहासरोदनम् ।। २९९.३९ ।\n\nमांसपायसमद्याद्यैर्बलिः स्नानञ्च धूपनम् ।\nअष्टमे वा जातवेदा निराहारं प्ररोदनम् ।। २९९.४० ।।\n\nकृशरापूपदध्याद्यैर्बलिः स्नानञ्च धूपनम् ।\nकालाब्दे नवमे वाह्वोरास्फोटो गर्जनं भयम् ।। २९९.४१ ।।\n\nबलिः स्यात् कृशरापूपशक्तुकुल्मासपायसैः ।\nदशमेऽब्दे कलहंसी दाहोऽङ्गकृशता ज्वरः ।। २९९.४२ ।।\n\nपौलिकापूपदध्यन्नैः पञ्चरात्रं बलिं हरेत् ।\nनिम्बधूपकुष्ठलेप एकादशमके ग्रही ।। २९९.४३ ।।\n\nदेवदूती निष्ठुरवाक् बलिर्लेपादि पूर्ववत् ।\nबलिका द्वादशे स्वासो बलीर्लेपादि पूर्ववत् ।। २९९.४४ ।।\n\nत्रयोदशे वायवी च मुखवाह्याङ्गसादनम् ।\nरक्तान्नगन्धमाल्याद्यैर्बलिः पञ्चदलैः स्नपेत् ।। २९९.४५ ।।\n\nराजीनिस्वदलैर्धूपो यक्षिणी च चतुर्दशे ।\nचेष्टा शूलं ज्वरो दाहो मांसभक्षादिकैर्बलिः ।। २९९.४६ ।।\n\nस्नानादि पूर्ववच्छान्त्यै मुण्डिकार्त्तिस्त्रिपञ्चके ।\nतच्चेष्टासृक्‌श्रवः शश्वत्कुर्य्यान्मातृचिकित्सनम् ।। २९९.४७ ।।\n\nवानरी षोडशी भूमौ पतेन्निद्रा सदा ज्वरः ।\nपायसाद्यैस्त्रिरात्रञ्च बलिः स्नानादि पूर्ववत् ।। २९९.४८ ।।\n\nगन्धवती सप्तदशे गात्रोद्वेगः प्ररोदनम् ।\nकुल्माषाद्यैर्बलिः स्नानधूपलेपादि पूर्ववत् ।। २९९.४९ ।।\n\nदिनेशाः पूतना नाम वर्षेशाः सुकुमारिकाः ।\nओं नमऋ सर्वमातृभ्यो बालपीड़ासंयोगं भुञ्ज भुञ्ज चुट चुट\nस्फोटय स्फोटय स्फुर स्फुर गृह्ण गृह्ण आकट्टय आकट्टय\nएवं सिद्धरूपो ज्ञापयति । \nहर हर निर्दोवं कुरु कुरु बालिकां बालं स्त्रियम् पुरुषं वा \nसर्वग्रहाणामुपक्रमात् ।\nचामुण्डे नमो देवेयै ह्रूँ ह्रुँ ह्रीँ अपसर अपसर दुष्टग्रहान् ह्रूँ तद्यथा गच्छन्तु गृह्यकाः अन्यत्र पन्थानं रुद्रो ज्ञापयति ।\nसर्वबालग्रहेषु स्यान्मन्त्रोऽयं सर्वकामिकः ।। २९९.५० ।।\n\nओं नमो भगवति चामुण्डे मुञ्च मुञ्च बलिं बालिकां वा ।\nबलिं गृह्ण गृह्ण जय जय वस वस ।\nसर्वत्र बलिदानेऽयं रक्षाकृत् पठ्यते मनुः ।। २९९.५१ ।।\n\nब्रह्मा विष्णुः शिवः स्कन्दो गौरीलक्षअमीर्गणआदयः ।\nरक्षन्तु च ज्वराभ्यान्तं मुञ्चन्तु च कुमारकम् ।। २९९.५२ ।।\n\nइत्यादिमहापुराणे आग्नेये बालग्रहहरं बालतन्त्रं नाम नवनवत्यधिकद्विशततमोऽध्यायः ।।"
  }
]