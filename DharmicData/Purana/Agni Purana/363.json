[
  {
    "text": "अग्निरुवाच\nवक्ष्ये भूपुराद्रिवनौषधिसिंहादिवर्गकान् ।\nभूरनन्ता क्षमा धात्री क्ष्माप्या कुः स्याद्धरित्र्यपि ।। ३६३.१ ।।\n\nमृन्मृत्तिका प्रशस्ता तु मृत्सा मृत्स्ना च मृत्तिका ।\nजगत्त्रिपिष्टपं लोकं भुवनं जगती समा ।। ३६३.२ ।।\n\nअयनं वर्त्म मार्गाध्वपन्थानः पदवी सृतिः ।\nसरणिः पद्धतिः पद्या वर्त्तन्येकपदीति च ।। ३६३.३ ।।\n\nपूः स्त्री पुरीनगर्य्यौ वा पत्तनं पुटभेदनम् ।\nस्यानीयं निगमोऽन्यत्तु यन्मूलनगरात्पुरम् ।। ३६३.४ ।।\n\nतच्छाशानगरं वेशो वेश्याजनसमाश्रयः ।\nआपणस्तु निषद्यायां विपणिः पण्यवीथिका ।। ३६३.५ ।।\n\nरथ्या प्रतोली विशिखा स्याच्चयो वप्रमस्त्रियां ।\nप्राकारो वरणः शालः प्राचीरं प्रान्ततो वृतिः ।। ३६३.६ ।।\n\nभित्तिः स्त्री कुड्यमेडूकं यदन्तर्नस्तकीकसं ।\nवासः कुटी द्वयोः शाला सभा सञ्जवनन्त्विदम् ।। ३६३.७ ।।\n\nचतुःशालं मुनीनान्तु पर्णशालोटजोऽस्त्रियां ।\nचैत्यमायतनन्तुल्ये वाजिशाला तु मन्दुरा ।। ३६३.८ ।।\n\nहर्म्यादि धनिनां वासः प्रासादो देवभूभुजां ।\nस्त्री द्वार्द्वारं प्रतीहारः स्याद्वितर्द्दिस्तु वेदिका ।। ३६३.९ ।।\n\nकपोतपालिकायान्तु विटङ्कं पुंनपुंसकं ।\nकवाटमवरन्तुल्ये निःश्रेणिस्त्वधिरोहिणी ।। ३६३.१० ।।\n\nसम्मार्जनी सोधनी स्यात् सङ्‌रोऽवकरस्तथा ।\nअद्रिगोत्रगिरिग्रावा गहनं काननं वनं ।। ३६३.११ ।।\n\nआरामः स्यादुपवनं कृत्रिमं वनमेव यत् ।\nस्यादेतदेव प्रमदवनमन्दः पुरोचितं ।। ३६३.१२ ।।\n\nवीथ्यालिरावलिः पङ्‌क्तिश्रेणीलेखास्तु राजयः ।\nवानस्पत्यः फलैः पुष्पात्तैरपुष्पाद्वनस्पतिः ।। ३६३.१३ ।।\n\nओषध्यः फलपाकान्ताः पलाशी द्रुद्रुमागमाः ।\nस्थाणु वा ना ध्रुवः शङ्कुः प्रफुल्लोत्फुल्लसंस्फुटाः ।। ३६३.१४ ।।\n\nपलाशं छदनं पर्णमिध्ममेधः समित् स्त्रियां ।\nबोधिद्रुमश्चलदलो दधित्थग्राहिमन्मथाः ।। ३६३.१५ ।\n\nतस्मिन् दधिफलः पुष्पफलदन्तशठावपि ।\nउडुम्बरे हेमदुग्धः कोविदारे द्विपत्रकः ।। ३६३.१६ ।।\n\nसप्तपर्णो विशालत्वक् कृतमालं सुवर्णकः ।\nआरेवतव्याधिघातसम्पाक चतुरङ्गुलाः ।। ३६३.१७ ।।\n\nस्याज्जम्बीरे दन्तशठो वरुणे तिक्तशावकः ।\nपुन्नागे पुरुषस्तुङ्गः केशरो देववल्लभः ।। ३६३.१८ ।।\n\nपारिभद्रे निम्बतरुर्मन्दारः पारिजातकः ।\nवञ्जुलश्चित्रकृच्चाथ द्वौ पीतनकपीतनौ ।। ३६३.१९ ।।\n\nआम्रातके मधूके तु गुडपुष्पमधुद्रुमौ ।\nपीलौ गुड़फलः स्रंसी नीदेयी चाम्बुवेतसः ।। ३६३.२० ।।\n\nशोभाञ्जने शिग्रुतीक्ष्णगन्धकाक्षीरमोचकाः ।\nरक्तोऽसौ मधुशिग्रुः स्यादरिष्टः फेणिलः समौ ।। ३६३.२१ ।।\n\nगालवः शावरो लोध्रस्तिरीटस्तिल्वमार्जनौ ।\nशेलुः श्लेष्मातकः शीत उद्दालो बहुवारकः ।। ३६३.२२ ।।\n\nवैकङ्कतः श्रुवावृक्षो ग्रन्थिलो व्याघ्रपादपि ।\nतिन्दुकः स्फूर्जकः कालो नादेयी भूमिजम्बुकः ।। ३६३.२३ ।।\n\nकाकतिन्दौ पीलुकः स्याकत् पाटलिर्मोक्षमुष्ककौ ।\nक्रमुकः पट्टिकाख्यः स्यात् कुम्भी कैटर्य्यकट्फले ।। ३६३.२४ ।।\n\nवीरवृक्षोऽरुष्करोऽग्निमुखी भल्लातकी त्रिषु ।\nसर्जकासनजीवश्च पीतसालेऽथ मालके ।। ३६३.२५ ।।\n\nसर्जाश्वकर्णौ वीरेन्द्रौ इन्द्रद्रुः ककुभोऽर्जुनः ।\nइङ्गुदी तापसतरर्मोचा शाल्मलिरेव च ।। ३६३.२६ ।।\n\nचिरविल्वो नक्तमालः करजश्च करञ्चके ।\nप्रकीर्य्यः पूतिकरजो मर्कट्यङ्गरवल्लरी ।। ३६३.२७ ।।\n\nरोही रोहितकः प्लीहशत्रुर्दाड़िमपुष्पकः ।\nगायत्री बालतनयः खदिरो दन्तधावनः ।। ३६३.२८ ।।\n\nअरिमेदो विट्‌खदिरे कदरः खदिरे सिते ।\nपञ्चाङ्गुलो वर्द्धमानस्चञ्चुर्गन्धर्वहस्तकः ।। ३६३.२९ ।।\n\nपिण्डीतको मरुवकः पीतदारु च दारु च ।\nदेवादारुः पूतिकाष्ठं श्यामा तु महीलाह्वया ।। ३६३.३० ।।\n\nलता गोवन्दनी गुन्दा प्रियङ्गुः फलिनी फली ।\nमण्डूकपर्णपत्रोर्णनटकट्वङ्गटुण्टुकाः ।। ३६३.३१ ।।\n\nश्योनाकशुकनासर्क्षदीर्घवृन्तकुटन्नटाः ।\nपीतद्रुः सरलश्चाथ निचुलोऽम्बुज इज्जलः ।। ३६३.३२ ।।\n\nकाकोडुम्बरिका फल्गुररिष्टः पिचुमर्दकः ।\nसर्व्वतोभद्रको निम्बे शिरीषस्तु कपीतनः ।। ३६३.३३ ।।\n\nवकुलो वञ्जुलः प्रोक्तः पिच्छिलाऽगुरुशिंशपाः ।\nजया जयन्ती तर्कारी कणिका गणिकारिका ।। ३६३.३४ ।।\n\nश्रीपर्णमग्निमन्धः स्याद्वत्सको गिरिमल्लिका ।\nकालस्कन्धस्तमालः स्यात् तण्डुलीयोऽल्पमारिषः ।। ३६३.३५ ।।\n\nसिन्धुवारस्तु निर्गुण्डी सैवास्फोता वनोद्भवा ।\nगणिका यूथिकाऽम्बष्ठा सप्तला नवमालिका ।। ३६३.३६ ।।\n\nअतिमुक्तः पुण्ड्रकः स्यात्कुमारी तरणिः सहा ।\nतत्र शोणे कुरुवकस्तत्र पीते कुरुष्टकः ।। ३६३.३७ ।।\n\nनीला झिण्टी द्वयोर्वाणा भ्क्तिण्टी सैरीयकस्तथा ।\nतस्मिन् रक्ते कुरुवकः पीते सहचरी द्वयोः ।। ३६३.३८ ।।\n\nधुस्तूरः कितवो धूर्त्तो रुचको मातुलङ्गके ।\nसमीरणो मरुवकः प्रस्थपुष्पः फणिज्भ्क्तकः ।। ३६३.३९ ।।\n\nकुठेरकस्तु पर्णासेऽथास्फोतो वसुकार्कके ।\nशिवमल्ली पाशुपतो वृन्दा वृक्षादनी तथा ।। ३६३.४० ।।\n\nजीवन्तिका वृक्षरुहा गुडूची तन्त्रिकाऽमृता ।\nसोमवल्ली मधुपर्णी मूर्वा तु मोरटी तथा ।। ३६३.४१ ।।\n\nमधूलिका मधुश्रेणी गोकर्णी पीलुपर्ण्यपि ।\nपाठाऽम्बष्ठा विद्धकर्णी प्राचीना वनतिक्तिका ।। ३६३.४२ ।।\n\nकटुः कटुम्भरा चाथ चक्राङ्गी शकुलादनी ।\nआत्मगुप्ता प्रावृषायी कपिकच्छुश्च मर्कटी ।। ३६३.४३ ।।\n\nअपामार्गः शैखरिकः प्र्त्यक्पर्णी मयूरकः ।\nफञ्चिका ब्राह्मणो भार्गी द्रवन्ती शम्भरी वृषा ।। ३६३.४४ ।।\n\nमण्डूकपर्णी भण्डीरी समङ्गा कालमेषिका ।\nरोदनी कच्छुराऽनन्ता समुद्रान्ता दुरालभा ।। ३६३.४५ ।।\n\nपृश्निपर्णी पृथक्पर्णी कलशिर्धावनिर्गुहा ।\nनिदीग्धिका स्पृशी व्याघ्री क्षुद्रा दुस्पर्श्या सह ।। ३६३.४६ ।।\n\nअवल्गुजः सोमराजी सुवल्लिः सोमवल्लिका ।\nकालमेषी कृष्णाफ्ला वाकुची पूतिफल्यऽपि ।। ३६३.४७ ।।\n\nकणोषणोपकुल्या स्याच्छ्रेयसी गजपिप्पली ।\nचव्यन्तु चविका काकचिञ्ची गुञ्चे तु कृष्णला ।। ३६३.४८ ।।\n\nविश्वा विषा प्रतिविषा वनश्रृङ्गाटगोक्षुरौ ।\nनारायणी शतमूली कालेयकहरिद्रवः ।। ३६३.४९ ।।\n\nदार्वी पचम्पचा दारु शुक्ला हैमवती वचा ।\nवचोग्रगन्धा षड्‌ग्रन्था गोलोमी शतपर्विंका ।। ३६३.५० ।।\n\nआस्फोता गिरिकर्णी स्यात् सिंहास्यो वासको वृषः ।\nमिशी मधुरिकाच्छत्रा कोकिलाक्षेक्षुरक्षुरा ।। ३६३.५१ ।।\n\nविडङ्गोऽस्त्री कृमिघ्नः स्यात् वज्रद्रुस्रुक्स्नुही सुधा ।\nगृद्वीका गोस्तनी द्राक्षा वला वाट्यालकस्तथा ।। ३६३.५२ ।।\n\nकाला मसूरविदला त्रिपुटा त्रिवृत् ।\nमधुकं क्लीतकं यष्टिमधुका मधुयष्टिका ।। ३६३.५३ ।।\n\nविदारी क्षीरशुक्लेक्षुगन्धा क्रोष्ट्री च या सिता ।\nगोपी श्यामा शारिवा स्यादनन्तोत्पलशारिवा ।। ३६३.५४ ।।\n\nमोचा रम्भा च कदली भष्टाकी दुष्प्रधर्षिणी ।\nस्थिरा ध्रुवा सालपर्णी श्रृङ्गी तु वृषभो वृषः ।। ३६३.५५ ।।\n\nगाङ्गेरुकी नागबला मुषली तालमूलिका ।\nज्योत्स्नी पटोलिका जाली अजश्रृङ्गी विषाणिका ।। ३६३.५६ ।।\n\nस्याल्लाङ्गलिक्यग्निशिखा ताम्बूली गगवल्ल्यपि ।\nहरेणू रेणुका कौन्ती ह्रीवेरो दिव्यनागरं ।। ३६३.५७ ।।\n\nकालानुसार्य्यवृद्धाश्मपुष्पशीतशिवानि तु ।\nशिवा तामलकी चाथ हनुर्हट्टविलासिनी ।। ३६३.५८ ।।\n\nग्रन्थिपर्णं शुकं वर्हि वला तु त्रिपुटा त्रुटिः ।\nशिवा तामलकी चाथ हनुर्हट्टविलासिनी ।। ३६३.५९ ।।\n\nकुटं नटं दशपुरं वानेयं परिपेलवम् ।\nतपस्विनी जटामांसी पृक्का देवी लता लक्षू ।। ३६३.६० ।।\n\nकर्चुरको द्राविड़को गन्धमूली शठी स्मृता ।\nस्यादृक्षगन्धा छगलान्त्रा वेगी वृद्धदारकः ।। ३६३.६१ ।।\n\nतुण्डिकेरी रक्तफला विम्बिका पीलुपर्ण्यऽपि ।\nचाङ्गेरी चुक्रिकाम्बष्ठा स्वर्णक्षीरी हिमावती ।। ३६३.६२ ।।\n\nसहस्रवेधी चुक्रोऽम्लवेतसः शतवेध्यपि ।\nजीवन्ती जीवनी जीवा भूमिनिम्बः किरातकः ।। ३६३.६३ ।।\n\nकूर्चशीर्षो मधुकरश्चन्द्रः कपिवृकस्तथा ।\nदद्रुघ्नः स्यादेड़गजो वर्षाभूः शोथहारिणी ।। ३६३.६४ ।।\n\nकुनन्दती निकुम्भस्त्रा१ यमानी वार्षिका तथा ।\nलशुनङ्गृञ्जनारिष्टमहाकन्दरसोनकाः ।। ३६३.६४ ।।\n\nवाराही वदरा गृष्टिः काकमाची तु वायसी ।\nशतपुष्पा सिचच्छत्राऽतिच्छत्रा मधुरा मिसिः ।। ३६३.६६ ।।\n\nअवाक्पुष्पी कारवी च सरणा तु प्रसारणी ।\nकटम्भरी भद्रवला कर्व्वूरश्च शटी ह्यथ ।। ३६३.६७ ।।\n\nपटोलः कुलकस्तिक्तः कारवेल्लः कटिल्लकः ।\nकुष्माण्डकस्तु कर्कारुरिर्वारुः कर्कटी स्त्रियौ ।। ३६३.६८ ।।\n\nइक्ष्वाकुः कटुतुम्बी स्याद्विशाला त्विन्द्रावरुणी ।\nअर्शोघ्नः शूरणः कन्दो मुस्तकः कुरुविन्दकः ।। ३६३.६९ ।।\n\nवंशे त्वक्सारकर्म्मारवेणुमस्करतेजनाः ।\nछत्रातिच्छत्रपालघ्नी मालातृणकभूस्तृणे ।। ३६३.७० ।।\n\nतृणराजाह्वयस्तालो घोण्टा क्रमुकपुगकौ ।\nशार्दूलद्वीपिनौ व्याघ्ने हर्य्यक्षः केशरी हरिः ।। ३६३.७१ ।।\n\nकोलः पोत्री वराहः स्यात् कोक ईहामृगो वृकः ।\nलूतोर्णनाभौ तु समौ तन्तुवायश्च मर्कटे ।। ३६३.७२ ।।\n\nवृश्चिकः शूककीटः स्यात्सारङ्गस्तोककौ समौ ।\nकृकवाकुस्ताम्रचूड़ः पिकः कोकिल इत्यपि ।। ३६३.७३ ।।\n\nकाके तु करटारिष्टौ वकः कह्व उदाहृतः ।\nकोकश्चक्रश्चक्रवाको कादम्बः कलहंसकः ।। ३६३.७४ ।।\n\nपतङ्गिका पुत्तिका स्यात्सरघा मधुमक्षइका ।\nद्विरेफपुष्पलिड्‌भृङ्गषट्पदभ्रमराऽलयः ।। ३६३.७५ ।।\n\nकेकी शिख्यस्य वाक्केका शकुन्तिशकुनिद्विजाः ।\nस्त्री पक्षतिः पक्षमूलञ्चञ्चूस्तोटिरुभे स्त्रियौ ।। ३६३.७६ ।।\n\nगतिरुडडीनसण्डीनौ कुलायो नीड़मस्त्रियां ।\nपेशी कोषो द्विहीनेऽण्डं पृथुकः शावकः शिशु ।। ३६३.७७ ।।\n\nपोतः पाकोऽर्भको डिम्भः सन्दोहव्यूहको गणः ।\nस्तोमौवनिकरव्राता निकुरम्बं कदम्बकं ।।\n\nसङ्घातसञ्चयौ वृन्दं पुञ्जरीशी तु कूटकं ।। ३६३.७८ ।।\n\nइत्यादिमहापुराणे आग्नेये भूमिवनौषध्यादिवर्गा नाम त्रिषष्ट्यधिकत्रिशततमोऽध्यायः ॥"
  }
]