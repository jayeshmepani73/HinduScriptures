[
  {
    "text": "मालिनीनानामन्त्राः"
  },
  {
    "text": "ईश्वर उवाच\nनानामन्त्रान् प्रवक्ष्यामि षोढान्यासपुरःसरम्  ।१४५.००१\nन्यासस्त्रिधा तु षोढा स्युः शाक्तशाम्भवयामलाः  ॥१४५.००१\nशाम्भवे शब्दराशिः षट्षोडशग्रन्थिरूपवान्[१] ।१४५.००२\nत्रिविद्या तद्ग्रहो न्यासस्त्रितत्त्वात्माभिधानकः  ॥१४५.००२\nचतुर्थो वनमालायाः श्लोकद्वादशरूपवान्  ।१४५.००३\nपञ्चमो रत्नपञ्चात्मा नवात्मा षष्ठ ईरितः  ॥१४५.००३\nशाक्ते पक्षे च मालिन्यास्त्रिविद्यात्मा द्वितीयकः  ।१४५.००४\nअधोर्यष्टकरूपोऽन्यो द्वादशाङ्गश्चतुर्थकः  ।१४५.००४\nपञ्चमस्तु षडङ्गः स्याच्छक्तिश्चान्यास्त्रचण्डिका[२]  ।१४५.००५\nक्रीं ह्रौं क्लीं श्रीं क्रूं फट्त्रयं स्यात्तुर्याख्यं सर्वसाधकं[३] ॥१४५.००५\nमालिन्या नादिकान्तं स्यात्नादिनी च शिखा स्मृता  ।१४५.००६\nअग्रसेनी[४] शिरसि स्यात्शिरोमालानिवृत्तिः शः  ॥१४५.००६\nट शान्तिश्च शिरो भूयाच्चामुण्डा च त्रिनेत्रगा  ।१४५.००७\nढ प्रियदृष्टिर्द्विनेत्रे च नासागा गुह्यशक्तिनी  ॥१४५.००७\nन नारायणी द्विकर्णे च दक्षकर्णे त मोहनौ  ।१४५.००८\nज प्रज्ञा वामकर्नस्था वक्त्रे च वज्रिणी स्मृता  ॥१४५.००८\nक कराली दक्षदंष्ट्रा वामांसा ख कपालिनी  ।१४५.००९\nग शिवा ऊर्ध्वदंष्ट्रा स्याद् घ घोरा वामदंष्ट्रिका  ॥१४५.००९\nउ शिखा दन्तविन्यासा ई माया जिह्वया स्मृता  ।१४५.०१०\nअ स्यान्नागेश्वरी वाचि व कण्ठे शिखिवाहिनी  ॥१४५.०१०\nभ भीषणी दक्षस्कन्धे वायुवेगा म वामके  ।१४५.०११\nडनामा दक्षबाहौ तु ढ वामे च विनायका  ॥१४५.०११\nप पूर्णिमा द्विहस्ते तु ओकाराद्यङ्गुलीयके  ।१४५.०१२\nअं दर्शनी वामाङ्गुल्य अः स्यात्सञ्जीवनी करे  ॥१४५.०१२\nट कपालिनी कपालं शूलदण्डे त दीपनी  ।१४५.०१३\nत्रिशूले ज जयन्ती स्याद्वृद्धिर्यः साधनी[५] स्मृता  ॥१४५.०१३\nजीवे श परमाख्या स्याद् हः प्राणे चाम्बिका स्मृता  ।१४५.०१४\nदक्षस्तने छ शरीरा न वामे पूतना स्तने  ॥१४५.०१४\nअ स्तनक्षीरा आ मोटो लम्बोदर्युदरे च थ  ।१४५.०१५\nनाभौ संहारिका क्ष स्यान्महाकाली नितम्बम्  ॥१४५.०१५\nगुह्ये स कुसुममाला ष शुक्रे शुक्रदेविका  ।१४५.०१६\nउरुद्वये त तारास्यादज्ञाना दक्षजानुनि  ॥१४५.०१६\nवामे स्यादौ क्रियाशक्तिरो गायत्री च जङ्घगा  ।१४५.०१७\nओ सावित्री वामजङ्घा दक्षे दो दोहनी पदे  ॥१४५.०१७\nफ फेत्कारी वामपादे नवात्मा मालिनी मनुः  ।१४५.०१८\nअ श्रीकण्ठः शिखायां स्यादावक्त्रे स्यादनन्तकः  ॥१४५.०१८\nइ सूक्ष्मो दक्षनेत्रे स्यादी त्रिमूर्तिस्तु वामके  ।१४५.०१९\nउ दक्षकर्णेऽमरौश ऊ कर्णेर्घांशकोऽपरे  ॥१४५.०१९\nऋ भावभूतिर्नासाग्रे वामनासा तिथीश ऋ  ।१४५.०२०\nळ स्थाणुर्दक्षगण्डे स्याद्वामगण्डे हरश्च ॡ  ॥१४५.०२०\nकटीशो दन्तपङ्क्तावे भूतीशश्चोर्ध्वदन्त ऐ  ।१४५.०२१\nसद्योजात ओ अधरे ऊर्ध्वौष्ठेऽनुग्रहीश औ  ॥१४५.०२१\nअं क्रूरो घाटकायां स्यादः महासेनजिह्वया  ।१४५.०२२\nक क्रोधीशो दक्षस्कन्धे खश्चण्डीशश्च बाहुषु  ॥१४५.०२२\nपञ्चान्तकः कूर्परे गो घ शिखी दक्षकङ्कणे  ।१४५.०२३\nङ एकपादश्चाङ्गुल्यो तामस्कन्धे च कूर्मकः  ॥१४५.०२३\nछ एकनेत्रो बाहौ स्याच्चतुर्वक्त्रो ज कूर्परे  ।१४५.०२४\nझ राजसः कङ्कणगः ञः सर्वकामदोऽङ्गुली  ॥१४५.०२४\nट सोमेशो नितम्बे स्याद्दक्ष ऊरुर्ठ लाङ्गली  ।१४५.०२५\nड दारुको दक्षजानौ जङ्घा ढोऽर्धजलेश्वरः  ॥१४५.०२५\nण उमाकान्तकोऽङ्गुल्यस्त आषाढो नितम्बके  ।१४५.०२६\nथ दण्डी वाम ऊरौ स्याद्द भिदो वामजानुनि  ॥१४५.०२६\nध मीनो वामजङ्घायान्न मेषश्चरणाङ्गुली  ।१४५.०२७\nप लोहितो दक्षकुक्षौ फ शिखी वामकुक्षिगः  ॥१४५.०२७\nब गलण्डः पृष्ठवंशे भो नाभौ च द्विरण्डकः  ।१४५.०२८\nम महाकालो हृदये य वाणीशस्त्वविस्मृतः[६] ॥१४५.०२८\nर रक्ते स्याद्भुजङ्गेशो ल पिनाकी च मांसके  ।१४५.०२९\nव खड्गीशः स्वात्मनि स्याद्बकश्चास्थिनि शः स्मृतः  ॥१४५.०२९\nष श्वेतश्चैव मज्जायां स भृगुः शुक्रधातुके  ।१४५.०३०\nप्राणे ह नकुलीशः स्यात्क्ष संवर्तश्च कोषगः  ॥१४५.०३०\nरुद्रशक्तीः प्रपूज्य ह्रीं बीजेनाखिलमाप्नुयात् ॥३१॥१४५.०३१\n\nइत्याग्नेये महापुराणे मालिनीमन्त्रादिन्यासो नाम पञ्चचत्वारिंशदधिकशततमोऽध्यायः ॥\nटिप्पणी\n१ य वाणीशस्तु विस्तृत इति ञ.."
  }
]