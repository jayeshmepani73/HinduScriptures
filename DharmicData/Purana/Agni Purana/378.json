[
  {
    "text": "अग्निरुवाच\nअहं ब्रह्म परं ज्योतिः पृथिव्यबनलोज्झितं ।\nअहं ब्रह्म परं ज्योतिर्वात्वाकाशविवर्जितं ।। ३७८.१ ।।\n\nअहं ब्रह्म परं ज्योतिर्जाग्रत्‌स्थानविवर्जितम् ।\nअहं ब्रह्म परं ज्योतिर्विराडात्मविवर्जितं ।। ३७८.२ ।।\n\nअहं ब्रह्म परं ज्योतिर्जाग्रत्स्थानविवर्जितम् ।\nअहं ब्रह्म परं ज्योतिर्विश्वभावविवर्जितम् ।। ३७८.३ ।।\n\nअहं ब्रह्म परं ज्योतिराकाराक्षरवर्जितम् ।\nअहं ब्रह्म परं ज्योतिर्वाक्‌पाण्यङ्‌घ्रिविवर्जितम् ।। ३७८.४ ।।\n\nअहं ब्रह्म परं ज्योतिः पायूपस्थविवर्जितम् ।\nअहं ब्रह्म परं ज्योतिः श्रोत्रत्वक्‌चक्षुरुज्भ्क्तितम् ।। ३७८.५ ।।\n\nअहं ब्रह्म परं ज्योतीरसरूपविवर्जितम् ।\nअहं ब्रह्म परं ज्योतिः सर्वगन्धविवर्जितम् ।। ३७८.६ ।।\n\nअहं ब्रह्म परं ज्योतिर्जिह्वाघ्राणविवर्जितम् ।\nअहं ब्रह्म परं ज्योतिः स्पर्शशब्दविवर्जितम् ।। ३७८.७ ।।\n\nअहं ब्रह्म परं ज्योतिर्म्मनोबुद्धिविवर्जितम् ।\nअहं ब्रह्म परं ज्योतिश्रित्ताहङ्कारवर्जितम् ।। ३७८.८ ।।\n\nअहं ब्रह्म परं ज्योतिः प्राणापानविवर्जितम् ।\nअहं ब्रह्म परं ज्योतिर्व्यानोदानविवर्जितम् ।। ३७८.९ ।।\n\nअहं ब्रह्म परं ज्योतिः समानपरिवर्जितम् ।\nअहं ब्रह्म परं ज्योतिर्जरामरणवर्जितम् ।। ३७८.१० ।।\n\nअहं ब्रह्म परं ज्योतिः शोकमोहविवर्जितम् ।\nअहं ब्रह्म परं ज्योतिः क्षुत्पिपासाविवर्जितम् ।। ३७८.११ ।।\n\nअहं ब्रहम परं ज्योतिः शब्दोद्भूतादिवर्जितम् ।\nअहं ब्रह्म परं ज्योतिर्हिरण्यगर्भवर्जितम् ।। ३७८.१२ ।।\n\nअहं ब्रह्म परं ज्योतिः स्वप्नावस्थाविवर्जितम् ।\nअहं ब्रह्म परं ज्योतिस्तेजसादिविवर्जितम् ।। ३७८.१३ ।।\n\nअहं ब्रह्म परं ज्योतिरपकारादिवर्जितम् ।\nअहं ब्रह्म परं ज्योतिः सभाज्ञानविवर्जितम् ।। ३७८.१४ ।।\n\nअहं ब्रह्म परं ज्योतिरध्याहृतविवर्जितम् ।\nअहं ब्रह्म परं ज्योतिः सत्त्वादिगुणवर्जितम् ।। ३७८.१५ ।।\n\nअहं ब्रह्म परं ज्योतिः सदसद्भाववर्जितम् ।\nअहं ब्रह्म परं ज्योतिः सर्वावयववर्जितं ।। ३७८.१६ ।।\n\nअहं ब्रह्म परं ज्योतिर्भेदाभेदविवर्जितं ।\nअहं ब्रह्म परं ज्योतिः सुषुप्तिस्थानवर्जितम् ।। ३७८.१७ ।।\n\nअहं ब्रह्म परं ज्योतिः प्राज्ञभावविवर्जितम् ।\nअहं ब्रह्म परं ज्योतिर्मकारादिविवर्जितम् ।। ३७८.१८ ।।\n\nअहं ब्रह्म परं ज्योतिर्मानमेयविवर्जितम् ।\nअहं ब्रह्म परं ज्योतिर्मितिमातृविवर्जितम् ।। ३७८.१९ ।।\n\nअहं ब्रह्म परं ज्योतिः साक्षइत्वादिविवर्जितम् ।\nअहं ब्रह्म परं ज्योतिः कार्य्यकारणवर्जितम् ।। ३७८.२० ।।\n\nदेहेन्द्रियमनोबुद्दिप्राणाहङ्कारवर्जितं ।\nजाग्रत् सप्नसुषुप्त्यादिमुक्तं ब्रह्म तुरीयकं ।। ३७८.२१ ।।\n\nनित्याशुद्दबुद्धमुक्तं सत्यमानन्दमद्वयम् ।\nब्रह्माहमस्म्यहं ब्रह्म सविज्ञानं विमुक्त ओं ।।\n\nअहं ब्रह्म परं ज्योतिः समाधिर्मोक्षदः परः ।। ३७८.२२ ।।\n\nइत्यादिम्हापुराणे आग्नेये ब्रह्मज्ञानं नामाष्टसप्तत्यधिकत्रिशततमोऽध्यायः ॥"
  }
]