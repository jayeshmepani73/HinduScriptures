[
  {
    "text": "ईश्वर उवाच \nसौभाग्यादेरुमापूजां वक्ष्येऽहं भुक्तिमुक्तिदां ।\nमन्त्रध्यानं मण्डलञ्च मुद्रां होमादिसाधनम् ।। ३२६.१ ।।\n\nचित्रभानुं शिवं कालं महाशक्तिसमन्वितम् ।\nइडाद्यं परतोहृत्य सदेवः सविकारणम् ।। ३२६.२ ।।\n\nद्वितायं द्वारकाक्रान्तं गौरीप्रीतिपदान्वितं ।\nचतुर्थ्यन्तं प्रकर्त्तव्यं गौर्य्या वै मूलवाचकं ।। ३२६.३ ।।\n\nओं ह्रीँ सः शौँ गौर्य्यै नमः ।\nतत्रार्णत्रितयेनैव जातियुक्तं षड़ङ्गुलम् ।\nआसनं प्रणवेनैव पूर्त्तिं वै हृदयेन् तु ।। ३२६.४ ।।\n\nउदकञ्च तथा कालं शिववीजं समुद्धरेत् ।\nप्राणं दीर्घस्वराक्रान्तं षडङ्गं जातिसंयुतम् ।। ३२६.५ ।।\n\nआसनं प्रणवेनात्र मूर्त्तिन्यासं हृदाचरेत् ।\nयामलं कथितं वत्स एकवीरं वदाम्यऽथ ।। ३२६.६ ।।\n\nव्यापकं सृष्टिसंयुक्तं वह्निमायाकृशानुभिः ।\nशिवशक्तिमयं वीजं हृदयादिविवर्ज्जितं ।। ३२६.७ ।।\n\nगौरीं यजेद्धेमरूप्यां काष्ठनां शौलजादिकां ।\nपञ्चपिण्डां तथाऽव्यक्तां कोणे मध्ये तु पञ्चमं ।। ३२६.८ ।।\n\nललिता सुभगा गौरी क्षोभणी चाग्नितः क्रमात् ।\nवामा ज्येष्ठा क्रिया ज्ञाना वृत्ते पूर्व्वादितो यजेत् ।। ३२६.९ ।।\n\nसपीठे वामभागो तु शिवस्याव्यक्तरूपकम् ।\nव्यक्ता द्विनेत्रा त्र्यक्षरा शुद्धा वा शङ्करान्विता ।। ३२६.१० ।।\n\nपीठपद्मद्वयं तारा द्विभुजा वा चतुर्भजा ।\nसिंहस्था वा वृकस्था वा अष्टाष्टादशसत्करा ।। ३२६.११ ।।\n\nस्रगक्षसूत्रकलिका गलकोत्पलपिण्डिका ।\nशरं धनुर्व्वा सव्येन पाणिनान्यतमं वहत् ।। ३२६.१२ ।।\n\nवामेन पुस्तताम्बूलदण्डाभयकमण्डलुम् ।\nगणेशदर्पणेष्वासान्दद्यादेकैकशः क्रमात् ।। ३२६.१३ ।।\n\nव्यक्ताऽथवाकार्य्या षद्ममुद्रा स्मृतासने ।\nतिङ्गमुद्रा शिवस्योक्ता मुदा चावाहनी द्वयोः ।। ३२६.१४ ।।\n\nशक्तिमुद्रा तु योन्याख्या चतुरस्रन्तु मण्डलं ।\nचतुरस्रं त्रिपत्राब्जं मध्यकोष्ठचतुष्टये ।। ३२६.१५ ।।\n\nत्र्यश्रोर्द्धे चार्द्धेचन्द्रस्तु द्विपदं द्विगुणं क्रमात् ।\nद्विगुणं द्वारकण्ठन्तु द्विगुणादुपकण्ठतः ।। ३२६.१६ ।।\n\nद्वारत्रयं त्रयं दिक्षु अथ वा भद्रके यजेत् ।\nस्थण्डिले वाथ संस्थाप्य पञ्चगव्यामृतादिना ।। ३२६.१७ ।।\n\nरक्तपुष्पाणि देयानि पूजयित्वा ह्युदङ्‌मुखः ।\nशतं हुत्वामृताज्यञ्च चपूर्णादः सर्व्वसिद्धिभाक् ।। ३२६.१८\n\nबलिन्दत्वा कुमारीश्च तिस्रो वा चाष्ट भोजयेत् ।\nनैवह्यं शिवभक्तेषु दद्यान्न स्वयमाचरेत् ।। ३२६.१९ ।।\n\nकन्यार्थी लभते कन्यां अपुत्रः पुत्रमाप्नुयात् ।\nदुर्भगा चैव सौभाग्यं राजा राज्यं जयं रणे ।। ३२६.२० ।।\n\nअष्टलक्षैश्च वाक्सिद्धिर्देवाद्या वश्माप्नुयुः ।\nन निवेद्य न चास्नीयाद्वामहस्तेन चार्च्चयेत् ।। ३२६.२१ ।।\n\nअष्टम्याञ्च चतुर्दश्यां तृतीयायां विशेषतः ।\nमृत्युञ्जयार्च्चनं वक्ष्ये पूजयेत् कलसोदरे ।। ३२६.२२ ।।\n\nहूयमानञ्च प्रणवो मूर्त्तिरोजस ईदृशं ।\nमूलञ्च वौषडन्तेन कुम्भमुद्रां प्रदर्शयेत् ।। ३२६.२३ ।।\n\nहोमयेत् क्षीरदूर्वाज्यममृताञ्च पुनर्नवाम् ।\nपायसञ्च पुरोडासमयुतन्तु पजेन्मनुं ।। ३२६.२४ ।।\n\nचतुर्मुखं चतुर्वाहुं द्वाभ्याञ्च कलसन्दधत् ।\nवरदाभयकं द्वाभ्यां स्नायाद्वै कुम्भमुद्रया ।। ३२६.२५ ।।\nआरोग्यैश्वर्य्यदीर्घायुरौषधं मन्त्रितं शुभम् ।\nअपमृत्युहरो ध्यातः पूजितोऽद्भुत एव सः ।। ३२६.२६ ।।\n\nइत्यादिमहापुराणे आग्नेये गौर्यादिपूजा नाम षड्‌विंशत्यधिकत्रिशततमोऽध्यायः ।।"
  }
]