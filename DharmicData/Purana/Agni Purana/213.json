[
  {
    "text": "अग्निपुराणम्\nवेदव्यासः"
  },
  {
    "text": "पृथ्वीदानानि"
  },
  {
    "text": "अग्निरुवाच\nपृथ्वीदानं प्रवक्ष्यामि पृथिवी त्रिविधा मता  ।२१३.००१\nशतकोटिर्योजनानां सप्तद्वीपा ससागरा  ॥२१३.००१\nजम्बुद्वीपावधिः सा च उत्तमा मेदिनीरिता  ।२१३.००२\nउत्तमां पञ्चभिर्भारैः काञ्चनैश्च प्रकल्पयेत् ॥२१३.००२\nतदर्धान्तरजं कूर्मं तथा पद्मं समादिशेत् ।२१३.००३\nउत्तमा कथिता पृथ्वी द्व्यंशेनैव तु मध्यमा  ॥२१३.००३\nकन्यसा च त्रिभागेन(१) त्रिहान्या कूर्मपङ्कजे  ।२१३.००४\nपलानान्तु सहस्रेण कल्पयेत्कल्पपादपं  ॥२१३.००४\nमूलदण्डं सपत्रञ्च फलपुष्पसमन्वितं  ।२१३.००५\nटिप्पणी\n१ स्वल्पा सा तु त्रिभागेनेति ङ.. , ट.. च\nपञ्चस्कन्धन्तु सङ्कल्प्य पञ्चानान्दापयेत्सुधीः  ॥२१३.००५\nएतद्दाता ब्रह्मलोके पितृभिर्मोदते चिरं  ।२१३.००६\nविष्ण्वग्रे कामधेनुन्तु पलानां पञ्चभिः शतैः  ॥२१३.००६\nब्रह्मविष्णुमहेशाद्या देवा धेनौ व्यवस्थिताः  ।२१३.००७\nधेनुदानं सर्वदानं सर्वद ब्रह्मलोकदं  ॥२१३.००७\nविष्ण्वग्रे कपिलां दत्त्वा तारयेत्सकलं कुलं  ।२१३.००८\nअलङ्कृत्य स्त्रियं दद्यादश्वमेधफलं लभेत्(१)  ॥२१३.००८\nभूमिं दत्त्वा सर्वभाक्स्यात्सर्वशस्य प्ररोहिणीम्  ।२१३.००९\nग्रामं वाथ पुरं वापि(२) खेटकञ्च दद्त्सुखी  ॥२१३.००९\nकार्त्तिक्यादौ(३) वृषोत्सर्गं कुर्वंस्तारयते कुलं(४) ॥१०॥२१३.०१०\nइत्याग्नेये महापुराणे पृथ्वीदानानि नाम त्रयोदशाधिकद्विशततमोऽध्यायः ॥\nटिप्पणी\n१ नरमेधफलं लभेदिति ग.. , ङ.. , ञ.. च\n२ पुरीं वापीति ख..\n३ कार्त्तिकादाविति ख.. , ट.. च\n४ कुर्वन् सन्तारयेत्कुलमिति ग.. , घ.. , ङ.. , ट.. च"
  }
]