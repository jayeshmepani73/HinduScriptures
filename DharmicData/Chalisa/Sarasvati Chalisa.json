[
  {
    "text": "श्री सरस्वती चालीसा"
  },
  {
    "text": "॥दोहा॥"
  },
  {
    "text": "जनक जननि पद्मरज, निज मस्तक पर धरि।\nबन्दौं मातु सरस्वती, बुद्धि बल दे दातारि॥\nपूर्ण जगत में व्याप्त तव, महिमा अमित अनंतु।\nदुष्जनों के पाप को, मातु तु ही अब हन्तु॥"
  },
  {
    "text": "जय श्री सकल बुद्धि बलरासी।जय सर्वज्ञ अमर अविनाशी॥\nजय जय जय वीणाकर धारी।करती सदा सुहंस सवारी॥"
  },
  {
    "text": "रूप चतुर्भुज धारी माता।सकल विश्व अन्दर विख्याता॥\nजग में पाप बुद्धि जब होती।तब ही धर्म की फीकी ज्योति॥"
  },
  {
    "text": "तब ही मातु का निज अवतारी।पाप हीन करती महतारी॥\nवाल्मीकिजी थे हत्यारा।तव प्रसाद जानै संसारा॥"
  },
  {
    "text": "रामचरित जो रचे बनाई।आदि कवि की पदवी पाई॥\nकालिदास जो भये विख्याता।तेरी कृपा दृष्टि से माता॥"
  },
  {
    "text": "तुलसी सूर आदि विद्वाना।भये और जो ज्ञानी नाना॥\nतिन्ह न और रहेउ अवलम्बा।केव कृपा आपकी अम्बा॥"
  },
  {
    "text": "करहु कृपा सोइ मातु भवानी।दुखित दीन निज दासहि जानी॥\nपुत्र करहिं अपराध बहूता।तेहि न धरई चित माता॥"
  },
  {
    "text": "राखु लाज जननि अब मेरी।विनय करउं भांति बहु तेरी॥\nमैं अनाथ तेरी अवलंबा।कृपा करउ जय जय जगदंबा॥"
  },
  {
    "text": "मधुकैटभ जो अति बलवाना।बाहुयुद्ध विष्णु से ठाना॥\nसमर हजार पाँच में घोरा।फिर भी मुख उनसे नहीं मोरा॥"
  },
  {
    "text": "मातु सहाय कीन्ह तेहि काला।बुद्धि विपरीत भई खलहाला॥\nतेहि ते मृत्यु भई खल केरी।पुरवहु मातु मनोरथ मेरी॥"
  },
  {
    "text": "चंड मुण्ड जो थे विख्याता।क्षण महु संहारे उन माता॥\nरक्त बीज से समरथ पापी।सुरमुनि हदय धरा सब काँपी॥"
  },
  {
    "text": "काटेउ सिर जिमि कदली खम्बा।बारबार बिन वउं जगदंबा॥\nजगप्रसिद्ध जो शुंभनिशुंभा।क्षण में बाँधे ताहि तू अम्बा॥"
  },
  {
    "text": "भरतमातु बुद्धि फेरेऊ जाई।रामचन्द्र बनवास कराई॥\nएहिविधि रावण वध तू कीन्हा।सुर नरमुनि सबको सुख दीन्हा॥"
  },
  {
    "text": "को समरथ तव यश गुन गाना।निगम अनादि अनंत बखाना॥\nविष्णु रुद्र जस कहिन मारी।जिनकी हो तुम रक्षाकारी॥"
  },
  {
    "text": "रक्त दन्तिका और शताक्षी।नाम अपार है दानव भक्षी॥\nदुर्गम काज धरा पर कीन्हा।दुर्गा नाम सकल जग लीन्हा॥"
  },
  {
    "text": "दुर्ग आदि हरनी तू माता।कृपा करहु जब जब सुखदाता॥\nनृप कोपित को मारन चाहे।कानन में घेरे मृग नाहे॥"
  },
  {
    "text": "सागर मध्य पोत के भंजे।अति तूफान नहिं कोऊ संगे॥\nभूत प्रेत बाधा या दुःख में।हो दरिद्र अथवा संकट में॥"
  },
  {
    "text": "नाम जपे मंगल सब होई।संशय इसमें करई न कोई॥\nपुत्रहीन जो आतुर भाई।सबै छांड़ि पूजें एहि भाई॥"
  },
  {
    "text": "करै पाठ नित यह चालीसा।होय पुत्र सुन्दर गुण ईशा॥\nधूपादिक नैवेद्य चढ़ावै।संकट रहित अवश्य हो जावै॥"
  },
  {
    "text": "भक्ति मातु की करैं हमेशा। निकट न आवै ताहि कलेशा॥\nबंदी पाठ करें सत बारा। बंदी पाश दूर हो सारा॥"
  },
  {
    "text": "रामसागर बाँधि हेतु भवानी।कीजै कृपा दास निज जानी।"
  },
  {
    "text": "॥दोहा॥"
  },
  {
    "text": "मातु सूर्य कान्ति तव, अन्धकार मम रूप।\nडूबन से रक्षा करहु परूँ न मैं भव कूप॥\nबलबुद्धि विद्या देहु मोहि, सुनहु सरस्वती मातु।\nराम सागर अधम को आश्रय तू ही देदातु॥"
  }
]