[
  {
    "text": "श्रीकृष्ण चालीसा"
  },
  {
    "text": "दोहा\nबंशी शोभित कर मधुर, नील जलद तन श्याम ।\nअरुण अधर जनु बिम्बफल, नयन कमल अभिराम ॥"
  },
  {
    "text": "पूर्ण इन्द्र, अरविन्द मुख, पीताम्बर शुभ साज ।\nजय मनमोहन मदन छवि, कृष्णचन्द्र महाराज ॥"
  },
  {
    "text": "जय यदुनंदन जय जगवंदन ।\nजय वसुदेव देवकी नन्दन ॥"
  },
  {
    "text": "जय यशुदा सुत नन्द दुलारे ।\nजय प्रभु भक्‍तन के दृग तारे ॥"
  },
  {
    "text": "जय नट-नागर, नाग नथैया ।\nकृष्ण कन्हैया धेनु चरैया ॥"
  },
  {
    "text": "पुनि नख पर प्रभु गिरिवर धारो ।\nआओ दीनन कष्ट निवारो ॥"
  },
  {
    "text": "वंशी मधुर अधर धरि टेरौ ।\nहोवे पूर्ण विनय यह मेरौ ॥"
  },
  {
    "text": "आओ हरि पुनि माखन चाखो ।\nआज लाज भारत की राखो ॥"
  },
  {
    "text": "गोल कपोल, चिबुक अरुणारे ।\nमृदु मुस्कान मोहिनी डारे ॥"
  },
  {
    "text": "राजित राजिव नयन विशाला ।\nमोर मुकुट वैजन्तीमाला ॥"
  },
  {
    "text": "कुंडल श्रवण, पीत पट आछे ।\nकटि किंकिणी काछनी काछे ॥"
  },
  {
    "text": "नील जलज सुन्दर तनु सोहे ।\nछबि लखि, सुर नर मुनिमन मोहे ॥"
  },
  {
    "text": "मस्तक तिलक, अलक घुंघराले ।\nआओ कृष्ण बांसुरी वाले ॥"
  },
  {
    "text": "करि पय पान, पूतनहि तार्‍यो ।\nअका बका कागासुर मार्‍यो ॥"
  },
  {
    "text": "मधुवन जलत अगिन जब ज्वाला ।\nभै शीतल लखतहिं नंदलाला ॥"
  },
  {
    "text": "सुरपति जब ब्रज चढ़्यो रिसाई ।\nमूसर धार वारि वर्षाई ॥"
  },
  {
    "text": "लगत लगत व्रज चहन बहायो ।\nगोवर्धन नख धारि बचायो ॥"
  },
  {
    "text": "लखि यसुदा मन भ्रम अधिकाई ।\nमुख मंह चौदह भुवन दिखाई ॥"
  },
  {
    "text": "दुष्ट कंस अति उधम मचायो ।\nकोटि कमल जब फूल मंगायो ॥"
  },
  {
    "text": "नाथि कालियहिं तब तुम लीन्हें ।\nचरण चिह्न दै निर्भय कीन्हें ॥"
  },
  {
    "text": "करि गोपिन संग रास विलासा ।\nसबकी पूरण करी अभिलाषा ॥"
  },
  {
    "text": "केतिक महा असुर संहार्‍यो ।\nकंसहि केस पकिड़ दै मार्‍यो ॥"
  },
  {
    "text": "मात-पिता की बन्दि छुड़ाई ।\nउग्रसेन कहँ राज दिलाई ॥"
  },
  {
    "text": "महि से मृतक छहों सुत लायो ।\nमातु देवकी शोक मिटायो ॥"
  },
  {
    "text": "भौमासुर मुर दैत्य संहारी ।\nलाये षट दश सहसकुमारी ॥"
  },
  {
    "text": "दै भीमहिं तृण चीर सहारा ।\nजरासिंधु राक्षस कहँ मारा ॥"
  },
  {
    "text": "असुर बकासुर आदिक मार्‍यो ।\nभक्‍तन के तब कष्ट निवार्‍यो ॥"
  },
  {
    "text": "दीन सुदामा के दुःख टार्‍यो ।\nतंदुल तीन मूंठ मुख डार्‍यो ॥"
  },
  {
    "text": "प्रेम के साग विदुर घर माँगे ।\nदुर्योधन के मेवा त्यागे ॥"
  },
  {
    "text": "लखी प्रेम की महिमा भारी ।\nऐसे श्याम दीन हितकारी ॥"
  },
  {
    "text": "भारत के पारथ रथ हाँके ।\nलिये चक्र कर नहिं बल थाके ॥"
  },
  {
    "text": "निज गीता के ज्ञान सुनाए ।\nभक्‍तन हृदय सुधा वर्षाए ॥"
  },
  {
    "text": "मीरा थी ऐसी मतवाली ।\nविष पी गई बजाकर ताली ॥"
  },
  {
    "text": "राना भेजा साँप पिटारी ।\nशालीग्राम बने बनवारी ॥"
  },
  {
    "text": "निज माया तुम विधिहिं दिखायो ।\nउर ते संशय सकल मिटायो ॥"
  },
  {
    "text": "तब शत निन्दा करि तत्काला ।\nजीवन मुक्‍त भयो शिशुपाला ॥"
  },
  {
    "text": "जबहिं द्रौपदी टेर लगाई ।\nदीनानाथ लाज अब जाई ॥"
  },
  {
    "text": "तुरतहि वसन बने नंदलाला ।\nबढ़े चीर भै अरि मुंह काला ॥"
  },
  {
    "text": "अस अनाथ के नाथ कन्हैया ।\nडूबत भंवर बचावै नैया ॥"
  },
  {
    "text": "`सुन्दरदास' आस उर धारी ।\nदया दृष्टि कीजै बनवारी ॥"
  },
  {
    "text": "नाथ सकल मम कुमति निवारो ।\nक्षमहु बेगि अपराध हमारो ॥"
  },
  {
    "text": "खोलो पट अब दर्शन दीजै ।\nबोलो कृष्ण कन्हैया की जै ॥"
  },
  {
    "text": "दोहा\nयह चालीसा कृष्ण का, पाठ करै उर धारि ।\nअष्ट सिद्धि नवनिधि फल, लहै पदारथ चारि ॥"
  }
]