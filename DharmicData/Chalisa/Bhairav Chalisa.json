[
  {
    "text": "श्री भैरव चालीसा"
  },
  {
    "text": "दोहा\nश्री गणपति गुरु गौरि पद प्रेम सहित धरि माथ ।\nचालीसा वन्दन करौं श्री शिव भैरवनाथ ॥"
  },
  {
    "text": "श्री भैरव संकट हरण मंगल करण कृपाल ।\nश्याम वरण विकराल वपु लोचन लाल विशाल ॥"
  },
  {
    "text": "जय जय श्री काली के लाला । जयति जयति काशी-कुतवाला ॥"
  },
  {
    "text": "जयति बटुक-भैरव भय हारी । जयति काल-भैरव बलकारी ॥"
  },
  {
    "text": "जयति नाथ-भैरव विख्याता । जयति सर्व-भैरव सुखदाता ॥"
  },
  {
    "text": "भैरव रूप कियो शिव धारण । भव के भार उतारण कारण ॥"
  },
  {
    "text": "भैरव रव सुनि ह्वै भय दूरी । सब विधि होय कामना पूरी ॥"
  },
  {
    "text": "शेष महेश आदि गुण गायो । काशी-कोतवाल कहलायो ॥"
  },
  {
    "text": "जटा जूट शिर चंद्र विराजत । बाला मुकुट बिजायठ साजत ॥"
  },
  {
    "text": "कटि करधनी घूँघरू बाजत । दर्शन करत सकल भय भाजत ॥"
  },
  {
    "text": "जीवन दान दास को दीन्ह्यो । कीन्ह्यो कृपा नाथ तब चीन्ह्यो ॥"
  },
  {
    "text": "वसि रसना बनि सारद-काली । दीन्ह्यो वर राख्यो मम लाली ॥"
  },
  {
    "text": "धन्य धन्य भैरव भय भंजन । जय मनरंजन खल दल भंजन ॥"
  },
  {
    "text": "कर त्रिशूल डमरू शुचि कोड़ा । कृपा कटाक्श सुयश नहिं थोडा ॥"
  },
  {
    "text": "जो भैरव निर्भय गुण गावत । अष्टसिद्धि नव निधि फल पावत ॥"
  },
  {
    "text": "रूप विशाल कठिन दुख मोचन । क्रोध कराल लाल दुहुँ लोचन ॥"
  },
  {
    "text": "अगणित भूत प्रेत संग डोलत । बं बं बं शिव बं बं बोलत ॥"
  },
  {
    "text": "रुद्रकाय काली के लाला । महा कालहू के हो काला ॥"
  },
  {
    "text": "बटुक नाथ हो काल गँभीरा । श्वेत रक्त अरु श्याम शरीरा ॥"
  },
  {
    "text": "करत नीनहूँ रूप प्रकाशा । भरत सुभक्तन कहँ शुभ आशा ॥"
  },
  {
    "text": "रत्न जड़ित कंचन सिंहासन । व्याघ्र चर्म शुचि नर्म सु‍आनन ॥"
  },
  {
    "text": "तुमहि जाइ काशिहिं जन ध्यावहिं । विश्वनाथ कहँ दर्शन पावहिं ॥"
  },
  {
    "text": "जय प्रभु संहारक सुनन्द जय । जय उन्नत हर उमा नन्द जय ॥"
  },
  {
    "text": "भीम त्रिलोचन स्वान साथ जय । वैजनाथ श्री जगतनाथ जय ॥"
  },
  {
    "text": "महा भीम भीषण शरीर जय । रुद्र त्रयम्बक धीर वीर जय ॥"
  },
  {
    "text": "अश्वनाथ जय प्रेतनाथ जय । स्वानारुढ़ सयचंद्र नाथ जय ॥"
  },
  {
    "text": "निमिष दिगंबर चक्रनाथ जय । गहत अनाथन नाथ हाथ जय ॥"
  },
  {
    "text": "त्रेशलेश भूतेश चंद्र जय । क्रोध वत्स अमरेश नन्द जय ॥"
  },
  {
    "text": "श्री वामन नकुलेश चण्ड जय । कृत्याऊ कीरति प्रचण्ड जय ॥"
  },
  {
    "text": "रुद्र बटुक क्रोधेश कालधर । चक्र तुण्ड दश पाणिव्याल धर ॥"
  },
  {
    "text": "करि मद  पान शम्भु गुणगावत । चौंसठ योगिन संग नचावत ॥"
  },
  {
    "text": "करत कृपा जन पर बहु ढंगा । काशी कोतवाल अड़बंगा ॥"
  },
  {
    "text": "देयँ काल भैरव जब सोटा । नसै पाप मोटा से मोटा ॥"
  },
  {
    "text": "जनकर निर्मल होय शरीरा । मिटै सकल संकट भव पीरा ॥"
  },
  {
    "text": "श्री भैरव भूतोंके राजा । बाधा हरत करत शुभ काजा ॥"
  },
  {
    "text": "ऐलादी के दुःख निवारयो । सदा कृपाकरि काज सम्हारयो ॥"
  },
  {
    "text": "सुन्दर दास सहित अनुरागा । श्री दुर्वासा निकट प्रयागा ॥"
  },
  {
    "text": "श्री भैरव जी की जय लेख्यो । सकल कामना पूरण देख्यो ॥"
  },
  {
    "text": "दोहा\nजय जय जय भैरव बटुक स्वामी संकट टार ।\nकृपा दास पर कीजिए शंकर के अवतार ॥"
  },
  {
    "text": "आरती भैरव जी की\nजय भैरव देवा प्रभु जय भैरव देवा ।\nजय काली और गौरा देवी कृत सेवा ॥ जय॥"
  },
  {
    "text": "तुम्ही पाप उद्धारक दुःख सिन्धु तारक ।\nभक्तों के सुख कारक भीषण वपु धारक ॥ जय॥"
  },
  {
    "text": "वाहन श्वान विराजत कर त्रिशूल धारी ।\nमहिमा अमित तुम्हारी जय जय भयहारी ॥ जय॥"
  },
  {
    "text": "तुम बिन सेवा देवा सफल नहीं होवे ।\nचौमुख दीपक दर्शन सबका दुःख खोवे ॥ जय॥"
  },
  {
    "text": "तेल चटकि दधि मिश्रित भाषावलि तेरी ।\nकृपा करिये भैरव करिये नहीं देरी ॥ जय॥"
  },
  {
    "text": "पाव घूंघरु बाजत अरु डमरु डमकावत ।\nबटुकनाथ बन बालकजन मन हरषावत ॥ जय॥"
  },
  {
    "text": "बटुकनाथ की आरती जो कोई नर गावे ।\nकहे धरणीधर नर मनवांछित फल पावे ॥ जय॥"
  }
]