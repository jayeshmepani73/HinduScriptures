[
  {
    "text": "मनसा माँ नागेश्वरी, कष्ट हरन सुखधाम। \nचिंताग्रस्त हर जीव के, सिद्ध करो सब काम॥"
  },
  {
    "text": "देवी घट-घट वासिनी, ह्रदय तेरा विशाल।  \nनिष्ठावान हर भक्त पर, रहियो सदा तैयार॥"
  },
  {
    "text": "पदमावती भयमोचिनी अम्बा, सुख संजीवनी माँ जगदंबा।\nमनशा पूरक अमर अनंता, तुमको हर चिंतक की चिंता॥"
  },
  {
    "text": "कामधेनु सम कला तुम्हारी, तुम्ही हो शरणागत रखवाली।\nनिज छाया में जिनको लेती, उनको रोगमुक्त कर देती॥"
  },
  {
    "text": "धनवैभव सुखशांति देना, व्यवसाय में उन्नति देना।\nतुम नागों की स्वामिनी माता, सारा जग तेरी महिमा गाता॥"
  },
  {
    "text": "महासिद्धा जगपाल भवानी, कष्ट निवारक माँ कल्याणी।\nयाचना यही सांझ सवेरे, सुख संपदा मोह ना फेरे॥"
  },
  {
    "text": "परमानंद वरदायनी मैया, सिद्धि ज्योत सुखदायिनी मैया।\nदिव्य अनंत रत्नों की मालिक, आवागमन की महासंचालक॥"
  },
  {
    "text": "भाग्य रवि कर उदय हमारा, आस्तिक माता अपरंपारा।\nविद्यमान हो कण कण भीतर, बस जा साधक के मन भीतर॥"
  },
  {
    "text": "पापभक्षिणी शक्तिशाला, हरियो दुख का तिमिर ये काला।\nपथ के सब अवरोध हटाना, कर्म के योगी हमें बनाना॥"
  },
  {
    "text": "आत्मिक शांति दीजो मैया, ग्रह का भय हर लीजो मैया।\nदिव्य ज्ञान से युक्त भवानी, करो संकट से मुक्त भवानी॥"
  },
  {
    "text": "विषहरी कन्या, कश्यप बाला, अर्चन चिंतन की दो माला।\nकृपा भगीरथ का जल दे दो, दुर्बल काया को बल दे दो॥"
  },
  {
    "text": "अमृत कुंभ है पास तुम्हारे, सकल देवता दास तुम्हारे।\nअमर तुम्हारी दिव्य कलाएँ, वांछित फल दे कल्प लताएँ॥"
  },
  {
    "text": "परम श्रेष्ठ अनुकंपा वाली, शरणागत की कर रखवाली।\nभूत पिशाचर टोना टंट, दूर रहे  माँ कलह भयंकर॥"
  },
  {
    "text": "सच के पथ से हम ना भटके, धर्म की दृष्टि में ना खटके।\nक्षमा देवी, तुम दया की ज्योति, शुभ कर मन की हमें तुम होती॥"
  },
  {
    "text": "जो भीगे तेरे भक्ति रस में, नवग्रह हो जाए उनके वश में।\nकरुणा तेरी जब हो महारानी, अनपढ बनते है महाज्ञानी॥"
  },
  {
    "text": "सुख जिन्हें हो तुमने बांटें, दुख की दीमक उन्हे ना छांटें।\nकल्पवृक्ष तेरी शक्ति वाला, वैभव हमको दे निराला॥"
  },
  {
    "text": "दीनदयाला नागेश्वरी माता, जो तुम कहती लिखे विधाता।\nदेखते हम जो आशा निराशा, माया तुम्हारी का है तमाशा॥"
  },
  {
    "text": "आपद विपद हरो हर जन की, तुम्हें खबर हर एक के मन की।\nडाल के हम पर ममता आँचल, शांत कर दो समय की हलचल॥"
  },
  {
    "text": "मनसा माँ जग सृजनहारी, सदा सहायक रहो हमारी।\nकष्ट क्लेश ना हमें सतावे, विकट बला ना कोई भी आवे॥"
  },
  {
    "text": "कृपा सुधा की वृष्टि करना, हर चिंतक की चिंता हरना।\nपूरी करो हर मन की मंशा, हमें बना दो ज्ञान की हंसा॥"
  },
  {
    "text": "पारसमणियाँ चरण तुम्हारे, उज्वल करदे भाग्य हमारे।\nत्रिभुवन पूजित मनसा माई, तेरा सुमिरन हो फलदाई॥"
  },
  {
    "text": "इस गृह अनुग्रह रस बरसा दे, हर जीवन निर्दोष बना दे।\nभूलेंगें उपकार ना तेरे, पूजेंगे  माँ सांझ सवेरे॥"
  },
  {
    "text": "सिद्ध मनसा सिद्धेश्वरी, सिद्ध मनोरथ कर।\nभक्तवत्सला दो हमें सुख संतोष का वर, सुख संतोष का वर॥"
  },
  {
    "text": "मैया जी से जय माताजी कहियो, कहियो जी माँ के लाडलो॥"
  }
]