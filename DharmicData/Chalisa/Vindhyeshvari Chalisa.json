[
  {
    "text": "विन्ध्येश्वरीचालीसा"
  },
  {
    "text": "दोहा-\nनमो नमो विन्ध्येश्वरी, नमो नमो जगदम्ब ।\nसन्त जनों के काज को, करती नहीं विलम्ब ।\nजय जय जय विन्ध्याचल रानी ।\nआदि-शक्ति जग विदित भवानी ॥"
  },
  {
    "text": "सिंहवाहिनी जै जगमाता ।\nजै जै जै त्रिभुवन सुखदाता ॥"
  },
  {
    "text": "कष्ट निवारिनि जै जगदेवी ।\nजै जै सन्त असुर सुरसेवी ॥"
  },
  {
    "text": "महिमा अमित अपार तुम्हारी ।\nशेष सहस मुख वर्णत हारी ॥"
  },
  {
    "text": "दीनन को दुख हरत भवानी ।\nनहिं देख्यो तुम सम कोइ दानी ॥"
  },
  {
    "text": "सब कर मनसा पुरवत माता ।\nमहिमा अमित भक्त विख्याता ॥"
  },
  {
    "text": "जो नर ध्यान तुम्हारो लावै ।\nसो तुरतहिं वाञ्छित फल पावै ॥"
  },
  {
    "text": "तुही वैष्णवी तुही रुद्रानी ।\nतुही शारदा अरु ब्रह्मानी ॥"
  },
  {
    "text": "रमा राधिका श्यामा काली ।\nतुही मातु सन्तन प्रतिपाली ॥"
  },
  {
    "text": "उमा माधवी चण्डी ज्वाला ।\nवेगि मोहिं पर होहु दयाला ॥"
  },
  {
    "text": "तूही हिङ्ग लाज महरानी ।\nतुही शीतला अरु विद्यानी ॥"
  },
  {
    "text": "दुर्गा दुर्ग विनाशिनि माता ।\nतुही लक्ष्मी जग सुखदाता ॥"
  },
  {
    "text": "तूही जाह्नवी अरु उत्रानी ।\nहेमावती अम्ब निर्वानी ॥"
  },
  {
    "text": "अष्टभुजी बाराहिनि देवी ।\nकरत विष्णु शिव जाकर सेवी ।\nचौसट्ठी देवी कल्यानी ।\nमङ्गला गौरी सब गुणखानी ॥"
  },
  {
    "text": "पाटन मुम्बा दन्तकुमारी ।\nभद्रकालि सुनु विनय हमारी ॥"
  },
  {
    "text": "वज्रधारिणी शोक-नाशिनी ।\nआयुरक्षिणी विन्ध्यवासिनी ॥"
  },
  {
    "text": "जया और विजया बैताली ।\nमातु सङ्कटा अरु विकराली ॥"
  },
  {
    "text": "नाम अनन्त तुम्हार भवानी ।\nबरनै किमि मानुष अज्ञानी ॥"
  },
  {
    "text": "जापर कृपा मातु तव होई ।\nतो वह करै चहै मन सोई ॥"
  },
  {
    "text": "कृपा करहु मोपर महरानी ।\nसिद्ध करिय अब यह मम बानी ॥"
  },
  {
    "text": "जो नर धरै मातुकर ध्याना ।\nताकर सदा होय कल्याना ॥"
  },
  {
    "text": "बिपति ताहि सपनेहुँ नहिं आवे ।\nजो देवी कर जाप करावे ॥"
  },
  {
    "text": "जो नर कहँ ऋण होय अपारा ।\nसो नर पाठ करे शतबारा ॥"
  },
  {
    "text": "निश्चय ऋणमोचन होइ जाई ।\nजो नर पाठ करे मन लाई ॥"
  },
  {
    "text": "अस्तुति जो नर पढ़ए पढ़ावे ।\nया जग में सो बहु सुख पावे ॥"
  },
  {
    "text": "जाको व्याधि सतावे भाई ।\nजाप करत सब दूरि पराई ॥"
  },
  {
    "text": "जो नर अति बन्दी महँ होई ।\nबार हजार पाठ कर सोई ॥"
  },
  {
    "text": "निश्चय बन्दी से छुटि जाई ।\nसत्य वचन मम मानहु भाई ॥"
  },
  {
    "text": "जापर जो कछु सङ्कट होई ।\nनिश्चय देविहिं सुमिरै सोई ॥"
  },
  {
    "text": "जा कहँ पुत्र होय नहिं भाई ।\nसो नर या विधि करै उपाई ॥"
  },
  {
    "text": "पाँच वर्ष सो पाठ करावै ।\nनौरातर महँ विप्र जिमावै ॥"
  },
  {
    "text": "निश्चय होय प्रसन्न भवानी ।\nपुत्र देहि ताकहँ गुणखानी ॥"
  },
  {
    "text": "ध्वजा नारियल आनि चढ़ावै ।\nविधि समेत पूजन करवावै ॥"
  },
  {
    "text": "नित प्रति पाठ करै मनलाई ।\nप्रेम - सहित नहिं आन उपाई ॥"
  },
  {
    "text": "यह श्रीविन्ध्याचल चालीसा ।\nरङ्क पढ़त होवै अवनीसा ॥"
  },
  {
    "text": "यह जनि अचरज मानहु भाई ।\nकृपा-दृष्टि जापर होइ जाई ॥"
  },
  {
    "text": "जै जै जै जग मातु भवानी ।\nकृपा करहु मोहिं पर जन जानी ॥"
  },
  {
    "text": "इति श्रीविन्ध्येश्वरी-चालीसा समाप्ता ।"
  }
]