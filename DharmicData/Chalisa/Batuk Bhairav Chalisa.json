[
  {
    "text": "भैरव चालीसा\n॥ दोहा ॥\nश्री गणपति गुरु गौरी पद\nप्रेम सहित धरि माथ ।\nचालीसा वंदन करो\nश्री शिव भैरवनाथ ॥"
  },
  {
    "text": "श्री भैरव संकट हरण\nमंगल करण कृपाल ।\nश्याम वरण विकराल वपु\nलोचन लाल विशाल ॥"
  },
  {
    "text": "॥ चौपाई ॥\nजय जय श्री काली के लाला ।\nजयति जयति काशी-कुतवाला ॥"
  },
  {
    "text": "जयति बटुक-भैरव भय हारी ।\nजयति काल-भैरव बलकारी ॥"
  },
  {
    "text": "जयति नाथ-भैरव विख्याता ।\nजयति सर्व-भैरव सुखदाता ॥"
  },
  {
    "text": "भैरव रूप कियो शिव धारण ।\nभव के भार उतारण कारण ॥"
  },
  {
    "text": "भैरव रव सुनि हवै भय दूरी ।\nसब विधि होय कामना पूरी ॥"
  },
  {
    "text": "शेष महेश आदि गुण गायो ।\nकाशी-कोतवाल कहलायो ॥"
  },
  {
    "text": "जटा जूट शिर चंद्र विराजत ।\nबाला मुकुट बिजायठ साजत ॥"
  },
  {
    "text": "कटि करधनी घुंघरू बाजत ।\nदर्शन करत सकल भय भाजत ॥"
  },
  {
    "text": "जीवन दान दास को दीन्ह्यो ।\nकीन्ह्यो कृपा नाथ तब चीन्ह्यो ॥"
  },
  {
    "text": "वसि रसना बनि सारद-काली ।\nदीन्ह्यो वर राख्यो मम लाली ॥"
  },
  {
    "text": "धन्य धन्य भैरव भय भंजन ।\nजय मनरंजन खल दल भंजन ॥"
  },
  {
    "text": "कर त्रिशूल डमरू शुचि कोड़ा ।\nकृपा कटाक्ष सुयश नहिं थोडा ॥"
  },
  {
    "text": "जो भैरव निर्भय गुण गावत ।\nअष्टसिद्धि नव निधि फल पावत ॥"
  },
  {
    "text": "रूप विशाल कठिन दुख मोचन ।\nक्रोध कराल लाल दुहुं लोचन ॥"
  },
  {
    "text": "अगणित भूत प्रेत संग डोलत ।\nबम बम बम शिव बम बम बोलत ॥"
  },
  {
    "text": "रुद्रकाय काली के लाला ।\nमहा कालहू के हो काला ॥"
  },
  {
    "text": "बटुक नाथ हो काल गंभीरा ।\nश्वेत रक्त अरु श्याम शरीरा ॥"
  },
  {
    "text": "करत नीनहूं रूप प्रकाशा ।\nभरत सुभक्तन कहं शुभ आशा ॥"
  },
  {
    "text": "रत्न जड़ित कंचन सिंहासन ।\nव्याघ्र चर्म शुचि नर्म सुआनन ॥"
  },
  {
    "text": "तुमहि जाइ काशिहिं जन ध्यावहिं ।\nविश्वनाथ कहं दर्शन पावहिं ॥"
  },
  {
    "text": "जय प्रभु संहारक सुनन्द जय ।\nजय उन्नत हर उमा नन्द जय ॥"
  },
  {
    "text": "भीम त्रिलोचन स्वान साथ जय ।\nवैजनाथ श्री जगतनाथ जय ॥"
  },
  {
    "text": "महा भीम भीषण शरीर जय ।\nरुद्र त्रयम्बक धीर वीर जय ॥"
  },
  {
    "text": "अश्वनाथ जय प्रेतनाथ जय ।\nस्वानारुढ़ सयचंद्र नाथ जय ॥"
  },
  {
    "text": "निमिष दिगंबर चक्रनाथ जय ।\nगहत अनाथन नाथ हाथ जय ॥"
  },
  {
    "text": "त्रेशलेश भूतेश चंद्र जय ।\nक्रोध वत्स अमरेश नन्द जय ॥"
  },
  {
    "text": "श्री वामन नकुलेश चण्ड जय ।\nकृत्याऊ कीरति प्रचण्ड जय ॥"
  },
  {
    "text": "रुद्र बटुक क्रोधेश कालधर ।\nचक्र तुण्ड दश पाणिव्याल धर ॥"
  },
  {
    "text": "करि मद पान शम्भु गुणगावत ।\nचौंसठ योगिन संग नचावत ॥"
  },
  {
    "text": "करत कृपा जन पर बहु ढंगा ।\nकाशी कोतवाल अड़बंगा ॥"
  },
  {
    "text": "देयं काल भैरव जब सोटा ।\nनसै पाप मोटा से मोटा ॥"
  },
  {
    "text": "जनकर निर्मल होय शरीरा ।\nमिटै सकल संकट भव पीरा ॥"
  },
  {
    "text": "श्री भैरव भूतों के राजा ।\nबाधा हरत करत शुभ काजा ॥"
  },
  {
    "text": "ऐलादी के दुख निवारयो ।\nसदा कृपाकरि काज सम्हारयो ॥"
  },
  {
    "text": "सुन्दर दास सहित अनुरागा ।\nश्री दुर्वासा निकट प्रयागा ॥"
  },
  {
    "text": "श्री भैरव जी की जय लेख्यो ।\nसकल कामना पूरण देख्यो ॥"
  },
  {
    "text": "॥ दोहा ॥\nजय जय जय भैरव बटुक स्वामी संकट टार ।\nकृपा दास पर कीजिए शंकर के अवतार ॥"
  }
]