[
  {
    "text": "श्री गणेश चालीसा"
  },
  {
    "text": "जय गणपति सद्गुणसदन कविवर बदन कृपाल । \nविघ्न हरण मंगल करण जय जय गिरिजालाल ॥"
  },
  {
    "text": "जय जय जय गणपति राजू । मंगल भरण करण शुभ काजू ॥"
  },
  {
    "text": "जय गजबदन सदन सुखदाता । विश्व विनायक बुद्धि विधाता ॥"
  },
  {
    "text": "वक्र तुण्ड शुचि शुण्ड सुहावन । तिलक त्रिपुण्ड भाल मन भावन ॥"
  },
  {
    "text": "राजित मणि मुक्तन उर माला । स्वर्ण मुकुट शिर नयन विशाला ॥"
  },
  {
    "text": "पुस्तक पाणि कुठार त्रिशूलं । मोदक भोग सुगन्धित फूलं ॥"
  },
  {
    "text": "सुन्दर पीताम्बर तन साजित । चरण पादुका मुनि मन राजित ॥"
  },
  {
    "text": "धनि शिवसुवन षडानन भ्राता । गौरी ललन विश्व-विधाता ॥"
  },
  {
    "text": "ऋद्धि सिद्धि तव चँवर सुधारे । मूषक वाहन सोहत द्वारे ॥"
  },
  {
    "text": "कहौं जन्म शुभ कथा तुम्हारी । अति शुचि पावन मंगल कारी ॥"
  },
  {
    "text": "एक समय गिरिराज कुमारी । पुत्र हेतु तप कीन्हा भारी ॥"
  },
  {
    "text": "भयो यज्ञ जब पूर्ण अनूपा । तब पहुँच्यो तुम धरि द्विज रूपा ॥"
  },
  {
    "text": "अतिथि जानि कै गौरी सुखारी । बहु विधि सेवा करी तुम्हारी ॥"
  },
  {
    "text": "अति प्रसन्न ह्वै तुम वर दीन्हा । मातु पुत्र हित जो तप कीन्हा ॥"
  },
  {
    "text": "मिलहि पुत्र तुहि बुद्धि विशाला । बिना गर्भ धारण यहि काला ॥"
  },
  {
    "text": "गणनायक गुण ज्ञान निधाना । पूजित प्रथम रूप भगवाना ॥"
  },
  {
    "text": "अस कहि अन्तर्ध्यान रूप ह्वै । पलना पर बालक स्वरूप ह्वै ॥"
  },
  {
    "text": "बनि शिशु रुदन जबहि तुम ठाना । लखि मुख सुख नहिं गौरि समाना ॥"
  },
  {
    "text": "सकल मगन सुख मंगल गावहिं । नभ ते सुरन सुमन वर्षावहिं ॥"
  },
  {
    "text": "शम्भु उमा बहुदान लुटावहिं । सुर मुनि जन सुत देखन आवहिं ॥"
  },
  {
    "text": "लखि अति आनन्द मंगल साजा । देखन भी आये शनि राजा ॥"
  },
  {
    "text": "निज अवगुण गुनि शनि मन माहीं । बालक देखन चाहत नाहीं ॥"
  },
  {
    "text": "गिरजा कछु मन भेद बढ़ायो । उत्सव मोर न शनि तुहि भायो ॥"
  },
  {
    "text": "कहन लगे शनि मन सकुचाई । का करिहौ शिशु मोहि दिखाई ॥"
  },
  {
    "text": "नहिं विश्वास उमा कर भयऊ । शनि सों बालक देखन कह्यऊ ॥"
  },
  {
    "text": "पड़तहिं शनि दृग कोण प्रकाशा । बालक शिर इड़ि गयो आकाशा ॥"
  },
  {
    "text": "गिरजा गिरीं विकल ह्वै धरणी । सो दुख दशा गयो नहिं वरणी ॥"
  },
  {
    "text": "हाहाकार मच्यो कैलाशा । शनि कीन्ह्यों लखि सुत को नाशा ॥"
  },
  {
    "text": "तुरत गरुड़ चढ़ि विष्णु सिधाये । काटि चक्र सो गज शिर लाये ॥"
  },
  {
    "text": "बालक के धड़ ऊपर धारयो । प्राण मंत्र पढ़ शंकर डारयो ॥"
  },
  {
    "text": "नाम गणेश शम्भु तब कीन्हे । प्रथम पूज्य बुद्धि निधि वर दीन्हे ॥"
  },
  {
    "text": "बुद्धि परीक्शा जब शिव कीन्हा । पृथ्वी की प्रदक्शिणा लीन्हा ॥"
  },
  {
    "text": "चले षडानन भरमि भुलाई । रची बैठ तुम बुद्धि उपाई ॥"
  },
  {
    "text": "चरण मातु-पितु के धर लीन्हें । तिनके सात प्रदक्शिण कीन्हें ॥"
  },
  {
    "text": "धनि गणेश कहि शिव हिय हरषे । नभ ते सुरन सुमन बहु बरसे ॥"
  },
  {
    "text": "तुम्हरी महिमा बुद्धि बड़ाई । शेष सहस मुख सकै न गाई ॥"
  },
  {
    "text": "मैं मति हीन मलीन दुखारी । करहुँ कौन बिधि विनय तुम्हारी ॥"
  },
  {
    "text": "भजत रामसुन्दर प्रभुदासा । लख प्रयाग ककरा दुर्वासा ॥"
  },
  {
    "text": "अब प्रभु दया दीन पर कीजै । अपनी शक्ति भक्ति कुछ दीजै ॥"
  },
  {
    "text": "दोहा\n       श्री गणेश यह चालीसा पाठ करें धर ध्यान । \n       नित नव मंगल गृह बसै लहे जगत सन्मान ॥"
  },
  {
    "text": "संवत् अपन सहस्र दश ऋषि पंचमी दिनेश । \n       पूरण चालीसा भयो मंगल मूर्ति गणेश ॥"
  },
  {
    "text": "॥ आरती श्री गणेश जी की ॥"
  },
  {
    "text": "जय गणेश जय गणेश जय गणेश देवा । माता जाकी पारवती पिता महादेवा ॥"
  },
  {
    "text": "एकदन्त दयावन्त चारभुजाधारी । माथे पर तिलक सोहे मूसे की सवारी ॥"
  },
  {
    "text": "पान चढ़े फल चढ़े और चढ़े मेवा । लड्डुअन का भोग लगे सन्त करें सेवा ॥"
  },
  {
    "text": "अंधे को आँख देत कोढ़िन को काया ।बाँझन को पुत्र देत निर्धन को माया ॥"
  },
  {
    "text": "सूर श्याम शरण आए सफल कीजे सेवा । जय गणेश जय गणेश जय गणेश देवा ॥"
  }
]