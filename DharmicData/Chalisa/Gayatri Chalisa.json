[
  {
    "text": "श्री गायत्री चालीसा"
  },
  {
    "text": "ह्रीं  श्रीं   क्लीं   मेधा  प्रभा  जीवन  ज्योति  प्रचण्ड ।\nशान्ति   कान्ति  जागृत प्रगति रचना शक्ति अखण्ड ॥ १॥"
  },
  {
    "text": "जगत जननी   मङ्गल करनिं गायत्री सुखधाम ।\nप्रणवों सावित्री स्वधा  स्वाहा  पूरन काम ॥ २॥"
  },
  {
    "text": "भूर्भुवः स्वः ॐ युत जननी ।\nगायत्री नित कलिमल दहनी ॥ ३॥"
  },
  {
    "text": "अक्षर चौविस परम पुनीता ।\nइनमें बसें शास्त्र श्रुति गीता ॥ ४॥"
  },
  {
    "text": "शाश्वत सतोगुणी सत रूपा ।\nसत्य सनातन सुधा अनूपा ।\nहंसारूढ सितंबर धारी ।\nस्वर्ण कान्ति शुचि गगन-बिहारी ॥ ५॥"
  },
  {
    "text": "पुस्तक पुष्प कमण्डलु माला ।\nशुभ्र वर्ण तनु नयन विशाला ॥ ६॥"
  },
  {
    "text": "ध्यान धरत पुलकित हित होई ।\nसुख उपजत दुःख दुर्मति खोई ॥ ७॥"
  },
  {
    "text": "कामधेनु तुम सुर तरु छाया ।\nनिराकार की अद्भुत माया ॥ ८॥"
  },
  {
    "text": "तुम्हरी शरण गहै जो कोई ।\nतरै सकल संकट सों सोई ॥ ९॥"
  },
  {
    "text": "सरस्वती लक्ष्मी तुम काली ।\nदिपै तुम्हारी ज्योति निराली ॥ १०॥"
  },
  {
    "text": "तुम्हरी महिमा पार न पावैं ।\nजो शारद शत मुख गुन गावैं ॥ ११॥"
  },
  {
    "text": "चार वेद की मात पुनीता ।\nतुम ब्रह्माणी गौरी सीता ॥ १२॥"
  },
  {
    "text": "महामन्त्र जितने जग माहीं ।\nकोई गायत्री सम नाहीं ॥ १३॥"
  },
  {
    "text": "सुमिरत हिय में ज्ञान प्रकासै ।\nआलस पाप अविद्या नासै ॥ १४॥"
  },
  {
    "text": "सृष्टि बीज जग जननि भवानी ।\nकालरात्रि वरदा कल्याणी ॥ १५॥"
  },
  {
    "text": "ब्रह्मा विष्णु रुद्र सुर जेते ।\nतुम सों पावें सुरता तेते ॥ १६॥"
  },
  {
    "text": "तुम भक्तन की भकत तुम्हारे ।\nजननिहिं पुत्र प्राण ते प्यारे ॥ १७॥"
  },
  {
    "text": "महिमा अपरम्पार तुम्हारी ।\nजय जय जय त्रिपदा भयहारी ॥ १८॥"
  },
  {
    "text": "पूरित सकल ज्ञान विज्ञाना ।\nतुम सम अधिक न जगमे आना ॥ १९॥"
  },
  {
    "text": "तुमहिं जानि कछु रहै न शेषा ।\nतुमहिं पाय कछु रहै न कलेसा ॥ २०॥"
  },
  {
    "text": "जानत तुमहिं तुमहिं है जाई ।\nपारस परसि कुधातु सुहाई ॥ २१॥"
  },
  {
    "text": "तुम्हरी शक्ति दिपै सब ठाई ।\nमाता तुम सब ठौर समाई ॥ २२॥"
  },
  {
    "text": "ग्रह नक्षत्र ब्रह्माण्ड घनेरे ।\nसब गतिवान तुम्हारे प्रेरे ॥२३॥"
  },
  {
    "text": "सकल सृष्टि की प्राण विधाता ।\nपालक पोषक नाशक त्राता ॥ २४॥"
  },
  {
    "text": "मातेश्वरी दया व्रत धारी ।\nतुम सन तरे पातकी भारी ॥ २५॥"
  },
  {
    "text": "जापर कृपा तुम्हारी होई ।\nतापर कृपा करें सब कोई ॥ २६॥"
  },
  {
    "text": "मंद बुद्धि ते बुधि बल पावें ।\nरोगी रोग रहित हो जावें ॥ २७॥"
  },
  {
    "text": "दरिद्र मिटै कटै सब पीरा ।\nनाशै दूःख हरै भव भीरा ॥ २८॥"
  },
  {
    "text": "गृह क्लेश चित चिन्ता भारी ।\nनासै गायत्री भय हारी ॥२९॥"
  },
  {
    "text": "सन्तति हीन सुसन्तति पावें ।\nसुख संपति युत मोद मनावें ॥ ३०॥"
  },
  {
    "text": "भूत पिशाच सबै भय खावें ।\nयम के दूत निकट नहिं आवें ॥ ३१॥"
  },
  {
    "text": "जे सधवा सुमिरें चित ठाई ।\nअछत सुहाग सदा शुबदाई ॥ ३२॥"
  },
  {
    "text": "घर वर सुख प्रद लहैं कुमारी ।\nविधवा रहें सत्य व्रत धारी ॥ ३३॥"
  },
  {
    "text": "जयति जयति जगदंब भवानी ।\nतुम सम थोर दयालु न दानी ॥ ३४॥"
  },
  {
    "text": "जो सद्गुरु सो दीक्षा पावे ।\nसो साधन को सफल बनावे ॥ ३५॥"
  },
  {
    "text": "सुमिरन करे सुरूयि बडभागी ।\nलहै मनोरथ गृही विरागी ॥ ३६॥"
  },
  {
    "text": "अष्ट सिद्धि नवनिधि की दाता ।\nसब समर्थ गायत्री माता ॥ ३७॥"
  },
  {
    "text": "ऋषि मुनि यती तपस्वी योगी ।\nआरत अर्थी चिन्तित भोगी ॥ ३८॥"
  },
  {
    "text": "जो जो शरण तुम्हारी आवें ।\nसो सो मन वांछित फल पावें ॥ ३९॥"
  },
  {
    "text": "बल बुधि विद्या शील स्वभाओ ।\nधन वैभव यश तेज उछाओ ॥ ४०॥"
  },
  {
    "text": "सकल बढें उपजें सुख नाना ।\nजे यह पाठ करै धरि ध्याना ॥"
  },
  {
    "text": "यह चालीसा भक्ति युत पाठ करै जो कोई ।\nतापर कृपा प्रसन्नता गायत्री की होय ॥"
  }
]