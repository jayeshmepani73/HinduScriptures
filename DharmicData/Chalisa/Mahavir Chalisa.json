[
  {
    "text": "महावीर चालीसा"
  },
  {
    "text": "दोहा \nसिद्ध समूह नमों सदा, अरू सुमरूं अरहन्त ।\nनिर आकुल निर्वांच्छ हो, गए लोक के अंत ॥"
  },
  {
    "text": "मंगलमय मंगल करन, वर्धमान महावीर ।\nतुम चिंतत चिंता मिटे, हरो सकल भव पीर ॥"
  },
  {
    "text": "चौपाई \nजय महावीर दया के सागर, जय श्री सन्मति ज्ञान उजागर ।\nशांत छवि मूरत अति प्यारी, वेष दिगम्बर के तुम धारी ।\nकोटि भानु से अति छबि छाजे, देखत तिमिर पाप सब भाजे ।\nमहाबली अरि कर्म विदारे, जोधा मोह सुभट से मारे ।\nकाम क्रोध तजि छोड़ी माया, क्षण में मान कषाय भगाया ।\nरागी नहीं नहीं तू द्वेषी, वीतराग तू हित उपदेशी ।\nप्रभु तुम नाम जगत में सांचा, सुमरत भागत भूत पिशाचा ।\nराक्षस यक्ष डाकिनी भागे, तुम चिंतत भय कोई न लागे ।\nमहा शूल को जो तन धारे, होवे रोग असाध्य निवारे ।\nव्याल कराल होय फणधारी, विष को उगल क्रोध कर भारी ।\nमहाकाल सम करै डसन्ता, र्निविष करो आप भगवन्ता ।\nमहामत्त गज मद को झारै, भगै तुरत जब तुझे पुकारै ।\nफार डाढ़ सिंहादिक आवै, ताको हे प्रभु तुही भगावै ।\nहोकर प्रबल अग्नि जो जारै, तुम प्रताप शीतलता धारै ।\nशस्त्र धार अरि युद्ध लड़न्ता, तुम प्रसाद हो विजय तुरन्ता ।\nपवन प्रचण्ड चलै झकझोरा, प्रभु तुम हरौ होय भय चोरा ।\nझार खण्ड गिरि अटवी मांहीं, तुम बिनशरण तहां कोउ नांहीं ।\nवज्रपात करि घन गरजावै, मूसलधार होय तड़कावै ।\nहोय अपुत्र दरिद्र संताना, सुमिरत होत कुबेर समाना ।\nबंदीगृह में बँधी जंजीरा, कठ सुई अनि में सकल शरीरा ।\nराजदण्ड करि शूल धरावै, ताहि सिंहासन तुही बिठावै ।\nन्यायाधीश राजदरबारी, विजय करे होय कृपा तुम्हारी ।\nजहर हलाहल दुष्ट पियन्ता, अमृत सम प्रभु करो तुरन्ता ।\nचढ़े जहर, जीवादि डसन्ता, र्निविष क्षण में आप करन्ता ।\nएक सहस वसु तुमरे नामा, जन्म लियो कुण्डलपुर धामा ।\nसिद्धारथ नृप सुत कहलाए, त्रिशला मात उदर प्रगटाए ।\nतुम जनमत भयो लोक अशोका, अनहद शब्दभयो तिहुँलोका ।\nइन्द्र ने नेत्र सहस्र करि देखा, गिरी सुमेर कियो अभिषेखा ।\nकामादिक तृष्णा संसारी, तज तुम भए बाल ब्रह्मचारी ।\nअथिर जान जग अनित बिसारी, बालपने प्रभु दीक्षा धारी ।\nशांत भाव धर कर्म विनाशे, तुरतहि केवल ज्ञान प्रकाशे ।\nजड़-चेतन त्रय जग के सारे, हस्त रेखवत् सम तू निहारे ।\nलोक-अलोक द्रव्य षट जाना, द्वादशांग का रहस्य बखाना ।\nपशु यज्ञों का मिटा कलेशा, दया धर्म देकर उपदेशा ।\nअनेकांत अपरिग्रह द्वारा, सर्वप्राणि समभाव प्रचारा ।\nपंचम काल विषै जिनराई, चांदनपुर प्रभुता प्रगटाई ।\nक्षण में तोपनि बाढि-हटाई, भक्‍तन के तुम सदा सहाई ।\nमूरख नर नहिं अक्षर ज्ञाता, सुमरत पंडित होय विख्याता ।\nसोरठा \nकरे पाठ चालीस दिन नित चालीसहिं बार ।\nखेवै धूप सुगन्ध पढ़, श्री महावीर अगार ॥"
  },
  {
    "text": "जनम दरिद्री होय अरू जिसके नहिं सन्तान ।\nनाम वंश जग में चले होय कुबेर समान ॥"
  }
]