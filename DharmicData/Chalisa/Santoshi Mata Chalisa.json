[
  {
    "text": "श्री सन्तोषी माता चालीसा"
  },
  {
    "text": "दोहा\n         बन्दौं सन्तोषी चरण रिद्धि-सिद्धि दातार ।\n         ध्यान धरत ही होत नर दुःख सागर से पार ॥"
  },
  {
    "text": "भक्तन को सन्तोष दे सन्तोषी तव नाम ।\n         कृपा करहु जगदम्ब अब आया तेरे धाम ॥"
  },
  {
    "text": "जय सन्तोषी मात अनूपम । शान्ति दायिनी रूप मनोरम ॥"
  },
  {
    "text": "सुन्दर वरण चतुर्भुज रूपा । वेश मनोहर ललित अनुपा ॥"
  },
  {
    "text": "श्वेताम्बर रूप मनहारी । माँ तुम्हारी छवि जग से न्यारी ॥"
  },
  {
    "text": "दिव्य स्वरूपा आयत लोचन । दर्शन से हो संकट मोचन ॥"
  },
  {
    "text": "जय गणेश की सुता भवानी । रिद्धि-सिद्धि की पुत्री ज्ञानी ॥"
  },
  {
    "text": "अगम अगोचर तुम्हरी माया । सब पर करो कृपा की छाया ॥"
  },
  {
    "text": "नाम अनेक तुम्हारे माता । अखिल विश्व है तुमको ध्याता ॥"
  },
  {
    "text": "तुमने रूप अनेकों धारे । को कहि सके चरित्र तुम्हारे ॥"
  },
  {
    "text": "धाम अनेक कहाँ तक कहिये । सुमिरन तब करके सुख लहिये ॥"
  },
  {
    "text": "विन्ध्याचल में विन्ध्यवासिनी । कोटेश्वर सरस्वती सुहासिनी ॥"
  },
  {
    "text": "कलकत्ते में तू ही काली । दुष्ट नाशिनी महाकराली ॥"
  },
  {
    "text": "सम्बल पुर बहुचरा कहाती । भक्तजनों का दुःख मिटाती ॥"
  },
  {
    "text": "ज्वाला जी में ज्वाला देवी । पूजत नित्य भक्त जन सेवी ॥"
  },
  {
    "text": "नगर बम्बई की महारानी । महा लक्श्मी तुम कल्याणी ॥"
  },
  {
    "text": "मदुरा में मीनाक्शी तुम हो । सुख दुख सबकी साक्शी तुम हो ॥"
  },
  {
    "text": "राजनगर में तुम जगदम्बे । बनी भद्रकाली तुम अम्बे ॥"
  },
  {
    "text": "पावागढ़ में दुर्गा माता । अखिल विश्व तेरा यश गाता ॥"
  },
  {
    "text": "काशी पुराधीश्वरी माता । अन्नपूर्णा नाम सुहाता ॥"
  },
  {
    "text": "सर्वानन्द करो कल्याणी । तुम्हीं शारदा अमृत वाणी ॥"
  },
  {
    "text": "तुम्हरी महिमा जल में थल में । दुःख दारिद्र सब मेटो पल में ॥"
  },
  {
    "text": "जेते ऋषि और मुनीशा । नारद देव और देवेशा ।\nइस जगती के नर और नारी । ध्यान धरत हैं मात तुम्हारी ॥"
  },
  {
    "text": "जापर कृपा तुम्हारी होती । वह पाता भक्ति का मोती ॥"
  },
  {
    "text": "दुःख दारिद्र संकट मिट जाता । ध्यान तुम्हारा जो जन ध्याता ॥"
  },
  {
    "text": "जो जन तुम्हरी महिमा गावै । ध्यान तुम्हारा कर सुख पावै ॥"
  },
  {
    "text": "जो मन राखे शुद्ध भावना । ताकी पूरण करो कामना ॥"
  },
  {
    "text": "कुमति निवारि सुमति की दात्री । जयति जयति माता जगधात्री ॥"
  },
  {
    "text": "शुक्रवार का दिवस सुहावन । जो व्रत करे तुम्हारा पावन ॥"
  },
  {
    "text": "गुड़ छोले का भोग लगावै । कथा तुम्हारी सुने सुनावै ॥"
  },
  {
    "text": "विधिवत पूजा करे तुम्हारी । फिर प्रसाद पावे शुभकारी ॥"
  },
  {
    "text": "शक्ति-सामरथ हो जो धनको । दान-दक्शिणा दे विप्रन को ॥"
  },
  {
    "text": "वे जगती के नर औ नारी । मनवांछित फल पावें भारी ॥"
  },
  {
    "text": "जो जन शरण तुम्हारी जावे । सो निश्चय भव से तर जावे ॥"
  },
  {
    "text": "तुम्हरो ध्यान कुमारी ध्यावे । निश्चय मनवांछित वर पावै ॥"
  },
  {
    "text": "सधवा पूजा करे तुम्हारी । अमर सुहागिन हो वह नारी ॥"
  },
  {
    "text": "विधवा धर के ध्यान तुम्हारा । भवसागर से उतरे पारा ॥"
  },
  {
    "text": "जयति जयति जय सन्कट हरणी । विघ्न विनाशन मंगल करनी ॥"
  },
  {
    "text": "हम पर संकट है अति भारी । वेगि खबर लो मात हमारी ॥"
  },
  {
    "text": "निशिदिन ध्यान तुम्हारो ध्याता । देह भक्ति वर हम को माता ॥"
  },
  {
    "text": "यह चालीसा जो नित गावे । सो भवसागर से तर जावे ॥"
  },
  {
    "text": "श्री सन्तोषी माता की आरती"
  },
  {
    "text": "जय सन्तोषी माता, मैया जय सन्तोषी माता ।\nअपने सेवक जन की सुख् सम्पति दाता ।\nमैया जय सन्तोषी माता ।"
  },
  {
    "text": "सुन्दर चीर सुनहरी माँ धारण  कीन्हो, मैया माँ धारण  कीन्हो\nहीरा पन्ना दमके तन श‍ृंगार कीन्हो, मैया जय सन्तोषी माता ।"
  },
  {
    "text": "गेरू लाल छटा छबि बदन कमल सोहे, मैया बदन कमल सोहे\nमंद हँसत करुणामयि त्रिभुवन मन मोहे, मैया जय सन्तोषी माता ।"
  },
  {
    "text": "स्वर्ण सिंहासन बैठी चँवर डुले प्यारे, मैया चँवर डुले प्यारे\nधूप् दीप मधु मेवा, भोज धरे न्यारे, मैया जय सन्तोषी माता ।"
  },
  {
    "text": "गुड़ और चना परम प्रिय ता में संतोष कियो, मैया ता में सन्तोष कियो\nसंतोषी कहलाई भक्तन विभव दियो, मैया जय सन्तोषी माता ।"
  },
  {
    "text": "शुक्रवार प्रिय मानत आज दिवस सो ही, मैया आज दिवस सो ही\nभक्त मंडली छाई कथा सुनत मो ही, मैया जय सन्तोषी माता ।"
  },
  {
    "text": "मंदिर जग मग ज्योति मंगल ध्वनि छाई, मैया मंगल ध्वनि छाई \nबिनय करें हम सेवक चरनन सिर नाई, मैया जय सन्तोषी माता ।"
  },
  {
    "text": "भक्ति भावमय पूजा अंगीकृत कीजै, मैया अंगीकृत कीजै\nजो मन बसे हमारे इच्छित फल दीजै, मैया जय सन्तोषी माता ।"
  },
  {
    "text": "दुखी दरिद्री रोगी संकट मुक्त किये, मैया संकट मुक्त किये\nबहु धन धान्य भरे घर सुख सौभाग्य दिये, मैया जय सन्तोषी माता ।"
  },
  {
    "text": "ध्यान धरे जो तेरा वाँछित फल पायो, मनवाँछित फल पायो\nपूजा कथा श्रवण कर घर आनन्द आयो, मैया जय सन्तोषी माता ।"
  },
  {
    "text": "चरण गहे की लज्जा रखियो जगदम्बे, मैया रखियो जगदम्बे\nसंकट तू ही निवारे दयामयी अम्बे, मैया जय सन्तोषी माता ।"
  },
  {
    "text": "सन्तोषी माता की आरती जो कोई जन गावे, मैया जो कोई जन गावे\nऋद्धि सिद्धि सुख सम्पति जी भर के पावे, मैया जय सन्तोषी माता ।"
  },
  {
    "text": "॥ इति॥"
  }
]