[
  {
    "text": "।। दोहा ।।"
  },
  {
    "text": "श्री राधापद कमल रज, सिर धरि यमुना कूल।\nवरणो चालीसा सरस, सकल सुमंगल मूल।।"
  },
  {
    "text": "।। चौपाई ।।"
  },
  {
    "text": "जय जय पूरण ब्रह्म बिहारी, दुष्ट दलन लीला अवतारी।\nजो कोई तुम्हरी लीला गावै, बिन श्रम सकल पदारथ पावै।"
  },
  {
    "text": "श्री वसुदेव देवकी माता, प्रकट भये संग हलधर भ्राता।\nमथुरा सों प्रभु गोकुल आये, नन्द भवन मे बजत बधाये।"
  },
  {
    "text": "जो विष देन पूतना आई, सो मुक्ति दै धाम पठाई।\nतृणावर्त राक्षस संहारयौ, पग बढ़ाय सकटासुर मार्यौ।"
  },
  {
    "text": "खेल खेल में माटी खाई, मुख मे सब जग दियो दिखाई।\nगोपिन घर घर माखन खायो, जसुमति बाल केलि सुख पायो।"
  },
  {
    "text": "ऊखल सों निज अंग बँधाई, यमलार्जुन जड़ योनि छुड़ाई।\nबका असुर की चोंच विदारी, विकट अघासुर दियो सँहारी।"
  },
  {
    "text": "ब्रह्मा बालक वत्स चुराये, मोहन को मोहन हित आये।\nबाल वत्स सब बने मुरारी, ब्रह्मा विनय करी तब भारी।"
  },
  {
    "text": "काली नाग नाथि भगवाना, दावानल को कीन्हों पाना।\nसखन संग खेलत सुख पायो, श्रीदामा निज कन्ध चढ़ायो।"
  },
  {
    "text": "चीर हरन करि सीख सिखाई, नख पर गिरवर लियो उठाई।\nदरश यज्ञ पत्निन को दीन्हों, राधा प्रेम सुधा सुख लीन्हों।"
  },
  {
    "text": "नन्दहिं वरुण लोक सों लाये, ग्वालन को निज लोक दिखाये।\nशरद चन्द्र लखि वेणु बजाई, अति सुख दीन्हों रास रचाई।"
  },
  {
    "text": "अजगर सों पितु चरण छुड़ायो, शंखचूड़ को मूड़ गिरायो।\nहने अरिष्टा सुर अरु केशी, व्योमासुर मार्यो छल वेषी।"
  },
  {
    "text": "व्याकुल ब्रज तजि मथुरा आये, मारि कंस यदुवंश बसाये।\nमात पिता की बन्दि छुड़ाई, सान्दीपन गृह विघा पाई।"
  },
  {
    "text": "पुनि पठयौ ब्रज ऊधौ ज्ञानी, पे्रम देखि सुधि सकल भुलानी।\nकीन्हीं कुबरी सुन्दर नारी, हरि लाये रुक्मिणि सुकुमारी।"
  },
  {
    "text": "भौमासुर हनि भक्त छुड़ाये, सुरन जीति सुरतरु महि लाये।\nदन्तवक्र शिशुपाल संहारे, खग मृग नृग अरु बधिक उधारे।\nदीन सुदामा धनपति कीन्हों, पाराि रथ सारथि यश लीन्हों।"
  },
  {
    "text": "गीता ज्ञान सिखावन हारे, अर्जुन मोह मिटावन हारे।\nकेला भक्त बिदुर घर पायो, युद्ध महाभारत रचवायो।"
  },
  {
    "text": "द्रुपद सुता को चीर बढ़ायो, गर्भ परीक्षित जरत बचायो।\nकच्छ मच्छ वाराह अहीशा, बावन कल्की बुद्धि मुनीशा।"
  },
  {
    "text": "ह्वै नृसिंह प्रह्लाद उबार्यो, राम रुप धरि रावण मार्यो।\nजय मधु कैटभ दैत्य हनैया, अम्बरीय प्रिय चक्र धरैया।"
  },
  {
    "text": "ब्याध अजामिल दीन्हें तारी, शबरी अरु गणिका सी नारी।\nगरुड़ासन गज फन्द निकन्दन, देहु दरश धु्रव नयनानन्दन।"
  },
  {
    "text": "देहु शुद्ध सन्तन कर सग्ड़ा, बाढ़ै प्रेम भक्ति रस रग्ड़ा।\nदेहु दिव्य वृन्दावन बासा, छूटै मृग तृष्णा जग आशा।\nतुम्हरो ध्यान धरत शिव नारद, शुक सनकादिक ब्रह्म विशारद।"
  },
  {
    "text": "जय जय राधारमण कृपाला, हरण सकल संकट भ्रम जाला।\nबिनसैं बिघन रोग दुःख भारी, जो सुमरैं जगपति गिरधारी।\nजो सत बार पढ़ै चालीसा, देहि सकल बाँछित फल शीशा।"
  },
  {
    "text": "।। छन्द ।।"
  },
  {
    "text": "गोपाल चालीसा पढ़ै नित, नेम सों चित्त लावई।\nसो दिव्य तन धरि अन्त महँ, गोलोक धाम सिधावई।।"
  },
  {
    "text": "संसार सुख सम्पत्ति सकल, जो भक्तजन सन महँ चहैं।\nट्टजयरामदेव’ सदैव सो, गुरुदेव दाया सों लहैं।।"
  },
  {
    "text": "।। दोहा ।।"
  },
  {
    "text": "प्रणत पाल अशरण शरण, करुणा—सिन्धु ब्रजेश।\nचालीसा के संग मोहि, अपनावहु प्राणेश।।"
  }
]