[
  {
    "text": "श्री शनि चालीसा"
  },
  {
    "text": "दोहा\nजय गणेश गिरिजा सुवन मंगल करण कृपाल ।\nदीनन के दुख दूर करि कीजै नाथ निहाल ॥"
  },
  {
    "text": "जय जय श्री शनिदेव प्रभु सुनहु विनय महाराज ।\nकरहु कृपा हे रवि तनय राखहु जनकी लाज ॥"
  },
  {
    "text": "जयति जयति शनिदेव दयाला । करत सदा भक्तन प्रतिपाला ॥"
  },
  {
    "text": "चारि भुजा तनु श्याम विराजै । माथे रतन मुकुट छबि छाजै ॥"
  },
  {
    "text": "परम विशाल मनोहर भाला । टेढ़ी दृष्टि भृकुटि विकराला ॥"
  },
  {
    "text": "कुण्डल श्रवण चमाचम चमके । हिये माल मुक्तन मणि दमकै ॥"
  },
  {
    "text": "कर में गदा त्रिशूल कुठारा । पल बिच करैं अरिहिं संहारा ॥"
  },
  {
    "text": "पिंगल कृष्णो छाया नन्दन । यम कोणस्थ रौद्र दुख भंजन ॥"
  },
  {
    "text": "सौरी मन्द शनी दश नामा । भानु पुत्र पूजहिं सब कामा ॥"
  },
  {
    "text": "जापर प्रभु प्रसन्न हवैं जाहीं । रंकहुँ राव करैं क्शण माहीं ॥"
  },
  {
    "text": "पर्वतहू तृण होइ निहारत । तृणहू को पर्वत करि डारत ॥"
  },
  {
    "text": "राज मिलत बन रामहिं दीन्हयो । कैकेइहुँ की मति हरि लीन्हयो ॥"
  },
  {
    "text": "बनहूँ में मृग कपट दिखाई । मातु जानकी गई चुराई ॥"
  },
  {
    "text": "लषणहिं शक्ति विकल करिडारा । मचिगा दल में हाहाकारा ॥"
  },
  {
    "text": "रावण की गति-मति बौराई । रामचन्द्र सों बैर बढ़ाई ॥"
  },
  {
    "text": "दियो कीट करि कंचन लंका । बजि बजरंग बीर की डंका ॥"
  },
  {
    "text": "नृप विक्रम पर तुहिं पगु धारा । चित्र मयूर निगलि गै हारा ॥"
  },
  {
    "text": "हार नौंलखा लाग्यो चोरी । हाथ पैर डरवायो तोरी ॥"
  },
  {
    "text": "भारी दशा निकृष्ट दिखायो । तेलहिं घर कोल्हू चलवायो ॥"
  },
  {
    "text": "विनय राग दीपक महँ कीन्हयों । तब प्रसन्न प्रभु ह्वै सुख दीन्हयों ॥"
  },
  {
    "text": "हरिश्चंद्र नृप नारि बिकानी । आपहुं भरें डोम घर पानी ॥"
  },
  {
    "text": "तैसे नल पर दशा सिरानी । भूंजी-मीन कूद गई पानी ॥"
  },
  {
    "text": "श्री शंकरहिं गह्यो जब जाई । पारवती को सती कराई ॥"
  },
  {
    "text": "तनिक वोलोकत ही करि रीसा । नभ उड़ि गयो गौरिसुत सीसा ॥"
  },
  {
    "text": "पाण्डव पर भै दशा तुम्हारी । बची द्रौपदी होति उघारी ॥"
  },
  {
    "text": "कौरव के भी गति मति मारयो । युद्ध महाभारत करि डारयो ॥"
  },
  {
    "text": "रवि कहँ मुख महँ धरि तत्काला । लेकर कूदि परयो पाताला ॥"
  },
  {
    "text": "शेष देव-लखि विनति लाई । रवि को मुख ते दियो छुड़ाई ॥"
  },
  {
    "text": "वाहन प्रभु के सात सुजाना । जग दिग्गज गर्दभ मृग स्वाना ॥"
  },
  {
    "text": "जम्बुक सिंह आदि नख धारी । सो फल ज्योतिष कहत पुकारी ॥"
  },
  {
    "text": "गज वाहन लक्श्मी गृह आवैं । हय ते सुख सम्पत्ति उपजावैं ॥"
  },
  {
    "text": "गर्दभ हानि करै बहु काजा । सिंह सिद्धकर राज समाजा ॥"
  },
  {
    "text": "जम्बुक बुद्धि नष्ट कर डारै । मृग दे कष्ट प्राण संहारै ॥"
  },
  {
    "text": "जब आवहिं प्रभु स्वान सवारी । चोरी आदि होय डर भारी ॥"
  },
  {
    "text": "तैसहि चारी चरण यह नामा । स्वर्ण लौह चाँदि अरु तामा ॥"
  },
  {
    "text": "लौह चरण पर जब प्रभु आवैं । धन जन सम्पत्ति नष्ट करावैं ॥"
  },
  {
    "text": "समता ताम्र रजत शुभकारी । स्वर्ण सर्व सुख मंगल भारी ॥"
  },
  {
    "text": "जो यह शनि चरित्र नित गावै । कबहुं न दशा निकृष्ट सतावै ॥"
  },
  {
    "text": "अद्भूत नाथ दिखावैं लीला । करैं शत्रु के नशिब बलि ढीला ॥"
  },
  {
    "text": "जो पण्डित सुयोग्य बुलवाई । विधिवत शनि ग्रह शांति कराई ॥"
  },
  {
    "text": "पीपल जल शनि दिवस चढ़ावत । दीप दान दै बहु सुख पावत ॥"
  },
  {
    "text": "कहत राम सुन्दर प्रभु दासा । शनि सुमिरत सुख होत प्रकाशा ॥"
  },
  {
    "text": "दोहा\nपाठ शनीश्चर देव को कीन्हों oक़् विमल cक़् तय्यार ।\nकरत पाठ चालीस दिन हो भवसागर पार ॥"
  },
  {
    "text": "जो स्तुति दशरथ जी कियो सम्मुख शनि निहार ।\nसरस सुभाष में वही ललिता लिखें सुधार ।"
  },
  {
    "text": "श्री शनिदेव जी की आरती"
  },
  {
    "text": "जय जय श्री शनिदेव भक्तन हितकारी ।\nसूरज के पुत्र प्रभू छाया महतारी ॥ जय॥"
  },
  {
    "text": "श्याम अंक वक्र दृष्ट चतुर्भुजा धारी ।\nनीलाम्बर धार नाथ गज की असवारी ॥ जय॥"
  },
  {
    "text": "किरिट मुकुट शीश रजित दिपत है लिलारी ।\nमुक्तन की माला गले शोभित बलिहारी ॥ जय॥"
  },
  {
    "text": "मोदक मिष्ठान पान चढ़त हैं सुपारी ।\nलोहा तिल तेल उड़द महिषी अति प्यारी ॥ जय॥"
  },
  {
    "text": "देव दनुज ऋषी मुनी सुमरिन नर नारी ।\nविश्वनाथ धरत ध्यान शरण हैं तुम्हारी ॥ जय॥"
  }
]