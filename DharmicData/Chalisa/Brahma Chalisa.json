[
  {
    "text": "॥ दोहा॥"
  },
  {
    "text": "जय ब्रह्मा जय स्वयम्भू,\nचतुरानन सुखमूल ।"
  },
  {
    "text": "करहु कृपा निज दास पै,\nरहहु सदा अनुकूल ।"
  },
  {
    "text": "तुम सृजक ब्रह्माण्ड के,\nअज विधि घाता नाम ।"
  },
  {
    "text": "विश्वविधाता कीजिये,\nजन पै कृपा ललाम ।"
  },
  {
    "text": "॥ चौपाई ॥"
  },
  {
    "text": "जय जय कमलासान जगमूला,\nरहहू सदा जनपै अनुकूला ।"
  },
  {
    "text": "रुप चतुर्भुज परम सुहावन,\nतुम्हें अहैं चतुर्दिक आनन ।"
  },
  {
    "text": "रक्तवर्ण तव सुभग शरीरा,\nमस्तक जटाजुट गंभीरा ।"
  },
  {
    "text": "ताके ऊपर मुकुट विराजै,\nदाढ़ी श्वेत महाछवि छाजै ।"
  },
  {
    "text": "श्वेतवस्त्र धारे तुम सुन्दर,\nहै यज्ञोपवीत अति मनहर ।"
  },
  {
    "text": "कानन कुण्डल सुभग विराजहिं,\nगल मोतिन की माला राजहिं ।"
  },
  {
    "text": "चारिहु वेद तुम्हीं प्रगटाये,\nदिव्य ज्ञान त्रिभुवनहिं सिखाये ।"
  },
  {
    "text": "ब्रह्मलोक शुभ धाम तुम्हारा,\nअखिल भुवन महँ यश विस्तारा ।"
  },
  {
    "text": "अर्द्धागिनि तव है सावित्री,\nअपर नाम हिये गायत्री ।"
  },
  {
    "text": "सरस्वती तब सुता मनोहर,\nवीणा वादिनि सब विधि मुन्दर ।"
  },
  {
    "text": "कमलासन पर रहे विराजे,\nतुम हरिभक्ति साज सब साजे ।"
  },
  {
    "text": "क्षीर सिन्धु सोवत सुरभूपा,\nनाभि कमल भो प्रगट अनूपा ।"
  },
  {
    "text": "तेहि पर तुम आसीन कृपाला,\nसदा करहु सन्तन प्रतिपाला ।"
  },
  {
    "text": "एक बार की कथा प्रचारी,\nतुम कहँ मोह भयेउ मन भारी ।"
  },
  {
    "text": "कमलासन लखि कीन्ह बिचारा,\nऔर न कोउ अहै संसारा ।"
  },
  {
    "text": "तब तुम कमलनाल गहि लीन्हा,\nअन्त विलोकन कर प्रण कीन्हा ।"
  },
  {
    "text": "कोटिक वर्ष गये यहि भांती,\nभ्रमत भ्रमत बीते दिन राती ।"
  },
  {
    "text": "पै तुम ताकर अन्त न पाये,\nह्वै निराश अतिशय दुःखियाये ।"
  },
  {
    "text": "पुनि बिचार मन महँ यह कीन्हा\nमहापघ यह अति प्राचीन ।"
  },
  {
    "text": "याको जन्म भयो को कारन,\nतबहीं मोहि करयो यह धारन ।"
  },
  {
    "text": "अखिल भुवन महँ कहँ कोई नाहीं,\nसब कुछ अहै निहित मो माहीं ।"
  },
  {
    "text": "यह निश्चय करि गरब बढ़ायो,\nनिज कहँ ब्रह्म मानि सुखपाये ।"
  },
  {
    "text": "गगन गिरा तब भई गंभीरा,\nब्रह्मा वचन सुनहु धरि धीरा ।"
  },
  {
    "text": "सकल सृष्टि कर स्वामी जोई,\nब्रह्म अनादि अलख है सोई ।"
  },
  {
    "text": "निज इच्छा इन सब निरमाये,\nब्रह्मा विष्णु महेश बनाये ।"
  },
  {
    "text": "सृष्टि लागि प्रगटे त्रयदेवा,\nसब जग इनकी करिहै सेवा ।"
  },
  {
    "text": "महापघ जो तुम्हरो आसन,\nता पै अहै विष्णु को शासन ।"
  },
  {
    "text": "विष्णु नाभितें प्रगट्यो आई,\nतुम कहँ सत्य दीन्ह समुझाई ।"
  },
  {
    "text": "भैतहू जाई विष्णु हितमानी,\nयह कहि बन्द भई नभवानी ।"
  },
  {
    "text": "ताहि श्रवण कहि अचरज माना,\nपुनि चतुरानन कीन्ह पयाना ।"
  },
  {
    "text": "कमल नाल धरि नीचे आवा,\nतहां विष्णु के दर्शन पावा ।"
  },
  {
    "text": "शयन करत देखे सुरभूपा,\nश्यायमवर्ण तनु परम अनूपा ।"
  },
  {
    "text": "सोहत चतुर्भुजा अतिसुन्दर,\nक्रीटमुकट राजत मस्तक पर ।"
  },
  {
    "text": "गल बैजन्ती माल विराजै,\nकोटि सूर्य की शोभा लाजै ।"
  },
  {
    "text": "शंख चक्र अरु गदा मनोहर,\nपघ नाग शय्या अति मनहर ।"
  },
  {
    "text": "दिव्यरुप लखि कीन्ह प्रणामू,\nहर्षित भे श्रीपति सुख धामू ।"
  },
  {
    "text": "बहु विधि विनय कीन्ह चतुरानन,\nतब लक्ष्मी पति कहेउ मुदित मन ।"
  },
  {
    "text": "ब्रह्मा दूरि करहु अभिमाना,\nब्रह्मारुप हम दोउ समाना ।"
  },
  {
    "text": "तीजे श्री शिवशंकर आहीं,\nब्रह्मरुप सब त्रिभुवन मांही ।"
  },
  {
    "text": "तुम सों होई सृष्टि विस्तारा,\nहम पालन करिहैं संसारा ।"
  },
  {
    "text": "शिव संहार करहिं सब केरा,\nहम तीनहुं कहँ काज घनेरा ।"
  },
  {
    "text": "अगुणरुप श्री ब्रह्मा बखानहु,\nनिराकार तिनकहँ तुम जानहु ।"
  },
  {
    "text": "हम साकार रुप त्रयदेवा,\nकरिहैं सदा ब्रह्म की सेवा ।"
  },
  {
    "text": "यह सुनि ब्रह्मा परम सिहाये,\nपरब्रह्म के यश अति गाये ।"
  },
  {
    "text": "सो सब विदित वेद के नामा,\nमुक्ति रुप सो परम ललामा ।"
  },
  {
    "text": "यहि विधि प्रभु भो जनम तुम्हारा,\nपुनि तुम प्रगट कीन्ह संसारा ।"
  },
  {
    "text": "नाम पितामह सुन्दर पायेउ,\nजड़ चेतन सब कहँ निरमायेउ ।"
  },
  {
    "text": "लीन्ह अनेक बार अवतारा,\nसुन्दर सुयश जगत विस्तारा ।"
  },
  {
    "text": "देवदनुज सब तुम कहँ ध्यावहिं,\nमनवांछित तुम सन सब पावहिं ।"
  },
  {
    "text": "जो कोउ ध्यान धरै नर नारी,\nताकी आस पुजावहु सारी ।"
  },
  {
    "text": "पुष्कर तीर्थ परम सुखदाई,\nतहँ तुम बसहु सदा सुरराई ।"
  },
  {
    "text": "कुण्ड नहाइ करहि जो पूजन,\nता कर दूर होई सब दूषण ।"
  }
]