[
  {
    "text": "॥ दोहा ॥"
  },
  {
    "text": "बन्दउ माँ शाकम्भरी चरणगुरू का धरकर ध्यान,\nशाकम्भरी माँ चालीसा का करे प्रख्यान ॥"
  },
  {
    "text": "आनंदमयी जगदम्बिका अनन्तरूप भण्डार,\nमाँ शाकम्भरी की कृपा बनी रहे हर बार ॥"
  },
  {
    "text": "॥ चालीसा ॥"
  },
  {
    "text": "शाकम्भरी माँ अति सुखकारी, पूर्ण ब्रह्म सदा दुःखहारी ॥"
  },
  {
    "text": "कारण करण जगत की दाता, आंनद चेतन विश्वविधाता ॥"
  },
  {
    "text": "अमर जोत है मात तुम्हारी, तुम ही सदा भगतन हितकारी ॥"
  },
  {
    "text": "महिमा अमित अथाह अपर्णा, ब्रह्म हरी हर मात अपर्णा ॥"
  },
  {
    "text": "ज्ञान राशि हो दीन दयाली, शरणागत घर भरती खुशहाली ॥"
  },
  {
    "text": "नारायणी तुम ब्रह्म प्रकाशी, जल-थल-नभ हो अविनाशी ॥"
  },
  {
    "text": "कमल कान्तिमय शान्ति अनपा, जोतमन मर्यादा जोत स्वरूपा ॥"
  },
  {
    "text": "जब जब भक्तों ने है ध्याई, जोत अपनी प्रकट हो आई ॥"
  },
  {
    "text": "प्यारी बहन के संग विराजे, मात शताक्षि संग ही साजे ॥"
  },
  {
    "text": "भीम भयंकर रूप कराली, तीसरी बहन की जोत निराली ॥"
  },
  {
    "text": "चौथी बहन भ्रामरी तेरी, अद्भुत चंचल चित्त चितेरी ॥"
  },
  {
    "text": "सम्मुख भैरव वीर खड़ा है, दानव दल से खूब लड़ा है ॥"
  },
  {
    "text": "शिव शंकर प्रभु भोले भण्डारी, सदा रहे सन्तन हितकारी ॥"
  },
  {
    "text": "हनुमत माता लौकड़ा तेरा, सदा शाकम्भरी माँ का चेरा ॥"
  },
  {
    "text": "हाथ ध्वजा हनुमान विराजे, युद्ध भूमि में माँ संग साजे ॥"
  },
  {
    "text": "कालरात्रि धारे कराली, बहिन मात की अति विकराली ॥"
  },
  {
    "text": "दश विद्या नव दुर्गा आदि, ध्याते तुम्हें परमार्थ वादि ॥"
  },
  {
    "text": "अष्ट सिद्धि गणपति जी दाता, बाल रूप शरणागत माता ॥"
  },
  {
    "text": "माँ भंडारे के रखवारी, प्रथम पूजने की अधिकारी ॥"
  },
  {
    "text": "जग की एक भ्रमण की कारण, शिव शक्ति हो दुष्ट विदारण ॥"
  },
  {
    "text": "भूरा देव लौकडा दूजा, जिसकी होती पहली पूजा ॥"
  },
  {
    "text": "बली बजरंगी तेरा चेरा, चले संग यश गाता तेरा ॥"
  },
  {
    "text": "पांच कोस की खोल तुम्हारी, तेरी लीला अति विस्तारी ॥"
  },
  {
    "text": "रक्त दन्तिका तुम्हीं बनी हो, रक्त पान कर असुर हनी हो ॥"
  },
  {
    "text": "रक्तबीज का नाश किया था, छिन्न मस्तिका रूप लिया था ॥"
  },
  {
    "text": "सिद्ध योगिनी सहस्या राजे, सात कुण्ड में आप विराजे ॥"
  },
  {
    "text": "रूप मराल का तुमने धारा, भोजन दे दे जन जन तारा ॥"
  },
  {
    "text": "शोक पात से मुनि जन तारे, शोक पात जन दुःख निवारे ॥"
  },
  {
    "text": "भद्र काली कमलेश्वर आई, कान्त शिवा भगतन सुखदाई ॥"
  },
  {
    "text": "भोग भण्डार हलवा पूरी, ध्वजा नारियल तिलक सिंदूरी ॥"
  },
  {
    "text": "लाल चुनरी लगती प्यारी, ये ही भेंट ले दुःख निवारी ॥"
  },
  {
    "text": "अंधे को तुम नयन दिखाती, कोढ़ी काया सफल बनाती ॥"
  },
  {
    "text": "बाँझन के घर बाल खिलाती, निर्धन को धन खूब दिलाती ॥"
  },
  {
    "text": "सुख दे दे भगत को तारे, साधु सज्जन काज संवारे ॥"
  },
  {
    "text": "भूमण्डल से जोत प्रकाशी, शाकम्भरी माँ दुःख की नाशी ॥"
  },
  {
    "text": "मधुर मधुर मुस्कान तुम्हारी, जन्म जन्म पहचान हमारी ॥"
  },
  {
    "text": "चरण कमल तेरे बलिहारी, जै जै जै जग जननी तुम्हारी ॥"
  },
  {
    "text": "कांता चालीसा अति सुखकारी, संकट दुःख दुविधा टारी ॥"
  },
  {
    "text": "जो कोई जन चालीसा गावे, मात कृपा अति सुख पावे ॥"
  },
  {
    "text": "कान्ता प्रसाद जगाधरी वासी, भाव शाकम्भरी तत्त्व प्रकाशी ॥"
  },
  {
    "text": "बार बार कहें कर जोरी, विनिती सुन शाकम्भरी मोरी ॥"
  },
  {
    "text": "मैं सेवक हूँ दास तुम्हारा, जननी करना भव निस्तारा ॥"
  },
  {
    "text": "यह सौ बार पाठ करे कोई, मातु कृपा अधिकारी सोई ॥"
  },
  {
    "text": "संकट कष्ट को मात निवारे, शोक मोह शत्रुन संहारे ॥"
  },
  {
    "text": "निर्धन धन सुख संपत्ति पावे, श्रद्धा भक्ति से चालीसा गावे ॥"
  },
  {
    "text": "नौ रात्रों तक दीप जगावे, सपरिवार मगन हो गावे ॥"
  },
  {
    "text": "प्रेम से पाठ करे मन लाई, कान्त शाकम्भरी अति सुखदाई ॥"
  },
  {
    "text": "॥ दोहा ॥"
  },
  {
    "text": "दुर्गासुर संहारणी करणि जग के काज,\nशाकम्भरी जननि शिवे रखना मेरी लाज ॥"
  },
  {
    "text": "युग युग तक व्रत तेरा करे भक्त उद्धार,\nवो ही तेरा लाड़ला आवे तेरे द्वार ॥"
  },
  {
    "text": "जय शाकंभरी माँ की जय ।"
  }
]